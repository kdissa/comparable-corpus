{"Header": "දිල්ලි කැපිටල්ස් පරදවා සන්රයිසස් හයිද්‍රාබාද් ජය ගනී", "Time": " අප්‍රේල් 5, 2019 09:37 ", "Content": "ඉන්දීය පී‍්‍රමියර්ලීග් කි‍්‍රකට් තරඟාවලියේ දිල්ලි කැපිටල්ස් කණ්ඩායමට එරෙහි තරඟයෙන් ජයගැනීමට සන්රයිසස් හයිද්‍රාබාද් කණ්ඩායම සමත්වුණා. ප‍්‍රථමයෙන් පන්දුවට පහරදුන් දිල්ලි කැපිටල්ස් කණ්ඩායම පන්දුවාර විස්සේදී කඩුලු 8 කට රැස්කළ ලකුණු සංඛ්‍යාව 129 ක්. පිළිතුරු ඉනිම කී‍්‍රඩාකළ සන්රයිසස් හයිද්‍රාබාද් කණ්ඩායම පන්දුවාර 18 යි පන්දු 3 කදී කඩුලු 5 ක් පමණක් දැවී ලකුණු 131 ක් ලබාගනිමින් කඩුලු 5 ක ජයග‍්‍රහණයක් වාර්තා කළා. ඒ අනුව අයිපීඑල් තරඟාවලියේ මෙතෙක් පැවැති තරඟ වලින් හයිද්‍රාබාද් කණ්ඩායම පෙරමුණේ පසුවනවා. කින්ග්ස් ඉලෙවන් පන්ජාබ් කණ්ඩායමයි දෙවන ස්ථානයේ පසුවන්නේ.චෙන්නායි සුපර් කින්ග්ස් කණ්ඩායම තුන්වන ස්ථානයේ රැඳීසිටිනවා."}