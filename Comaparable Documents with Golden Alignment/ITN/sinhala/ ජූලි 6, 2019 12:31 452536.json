{"Header": "තවත් ප්‍රදේශ රැසක ජනතාවට සමෘද්ධි හිමිකම්පත් ප්‍රදානය කෙරේ", "Time": " ජූලි 6, 2019 12:31 ", "Content": "පවුල් ලක්ෂ හයකට සමෘද්ධිය ලබාදීමේ රජයේ වැඩසටහන යටතේ දිවයිනේ ප්‍රදේශ රැසක ජනතාවට සමෘද්ධි හිමිකම්පත් ප්‍රදානය කෙරුණා. නාත්තන්ඩිය ප්‍රදේශයේ සමෘද්ධි ලාභීන් 425 දෙනෙකුට සමෘද්ධි හිමිපම්පත් ප්‍රදානය කිරීම සිදුකෙරුණේ රාජ්‍ය අමාත්‍ය නිරෝෂන් පෙරේරා මහතාගේ ප්‍රධානත්වයෙන්. නාත්තන්ඩිය ප්‍රාදේශීය ලේකම් කාර්යාලය හා එක්සත් ජාතික පක්ෂ ශාඛා සමිති එක්වයි මෙය සංවිධානකර තිබුණේ. රත්මලාන ප්‍රදේශයේ පවුල් 300 කට සමෘද්ධි හිමිකම්පත් ලබාදීම රත්මලාන ධර්මාරාම විහාරස්ථානයේදී සිදුකෙරුණා. ඒ පාර්ලිමේන්තු මන්ත්‍රී හිරුණිකා ප්‍රේමචන්ද්‍ර මහත්මියගේ ප්‍රධානත්වයෙන්. රත්මලාන ප්‍රාදේශීය ලේකම් හේමසිරි පියතිලක මහතා ඇතුළු පිරිසක් මෙම අවස්ථාවට එක්ව සිටියා. මොරටුව ප්‍රදේශයේ අඩු ආදායම් ලාභි පවුල් 1325 කට සමෘද්ධි හිමිකම් ප්‍රදානය කිරීමේ උත්සවයක් එගොඩඋයන ජයගත්පුර ප්‍රදේශයේ දී පැවැත්වුණා. ඒ  රාජ්‍ය අමාත්‍ය ඉරාන් වික්‍රමරත්න මහතාගේ ප්‍රධානත්වයෙන්. රාජ්‍ය නිලධාරීන් පිරිසක් මෙම අවස්ථාවට එක්ව සිටියා. බෙන්තොට ප්‍රදේශයේ පවුල් 56 කට සමෘද්ධි හිමිකම්පත් ප්‍රදානය කෙරුණේ අමාත්‍ය ගයන්ත කරුණාතිලක මහතාගේ මූලිකත්වයෙන්. දේශපාලන නියෝජිතයින් ඇතුළු පිරිසක් මෙම අවස්ථාවට එක්වුණා."}