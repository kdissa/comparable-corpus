{"Header": "කොළඹ වරාය නගර ව්‍යාපෘතියෙන් නව රැකියා අසූ පන්දහසක්", "Time": " මාර්තු 5, 2019 09:21 ", "Content": "කොළඹ වරාය නගර ව්‍යාපෘතියෙන් නව රැකියා අසූ පන්දහසක් නිර්මාණය වන බව අමාත්‍ය පාඨලි චම්පික රණවක මහතා ප‍්‍රකාශ කළා. නවීන පහසුකම් වලින් යුත් උද්‍යානයක් නිර්මාණය කිරිමට ද පියවර ගෙන ඇති බවයි අමාත්‍යවරයා පවසන්නේ. කොළඹ ගංවතුර පාලනය සඳහා රජය රුපියල් මිලියන 2369ක් වැයකර තිබෙනවා. අඩු පහසුකම් සහිත ජනතාවට නිවාස පහළොස් දහසක වැඩ නිමකර අවසන් කර ඇති බවයි අමාත්‍යවරයා වැඩිදුරටත් පවසන්නේ. 2024 වනවිට නිවාස ඒකක හතළිස් දහසක් ඉදිකිරිමටයි සැලසුම් කර ඇත්තේ. ප‍්‍රවාහන ගැටළුවට ද කඩිනම් විසදුම් ලබාදීම සඳහා විධිමත් වැඩපිළිවෙල රැසක් ක‍්‍රියාත්මක බවයි මැද කොළඹ සංවර්ධන කතිකාවත වැඩසටහනට එක්වෙමින් පාඨලි චම්පික රණවක මහතා පෙන්වා දුන්නේ."}