{"Header": "ගම්මාන තුනක් හරහා හමා ගිය දැඩි සුළගකින් නිවාස කිහිපයකට හානි", "Time": " මැයි 5, 2019 12:58 ", "Content": "පොලොන්නරුව දිඹුලාගල ප්‍රාදේශිය ලේකම් කොට්ඨාසයේ ගම්මාන තුනක් හරහා හමා ගිය දැඩි සුළගකින් නිවාස කිහිපයකට හානි සිදුව තිබෙනවා. දිඹුලාගල ප්‍රාදේශිය ලේකම් කොට්ඨාසයේ නිදන්වල , ඉහලවැව, දිවුල්දමන යන ගම්මාන හරහා හමාගිය සුළගකින් නිවාස 50කට පමණ හානි සිදුව තිබෙනවා. මේ හේතුවෙන් ආපදාවට ලක්වු නිවාස හිමියන් සදහා සහන සැලසිමේ කටයුතු ප්‍රාදේශිය ලේකම් කාර්යාලයේ නිළධාරින්,ග්‍රාම නිළධාරින් හා පොලොන්නරුව දිස්ත්‍රික් ආපදා කළමනාකරණ මධ්‍යස්ථානයේ නිළධාරින් එක්ව සිදු කරනවා. ආපදාවට ලක්ව ඇති ජනතාවට කඩිනමින් සහන සලසන ලෙස දිස්ත්‍රික් ලේකම් කාර්යාල නිළධාරින්ට දිසාපතිවරයා උපදෙස් ලබා දී තිබෙනවා."}