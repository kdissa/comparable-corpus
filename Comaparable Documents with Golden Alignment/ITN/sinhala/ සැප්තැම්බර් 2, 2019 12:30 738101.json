{"Header": "කොළඹ වරාය පසුගිය මාස 06 තුළ 5.2% ක වර්ධනයක් හිමිකර ගනී", "Time": " සැප්තැම්බර් 2, 2019 12:30 ", "Content": "කොළඹ වරාය පසුගිය මාස 06 තුළදී සියයට පහයි දශම දෙකක වර්ධනයක් හිමිකර ගෙන ඇති බව අමාත්‍ය සාගල රත්නායක මහතා පවසනවා. කොළඹ වරාය සම්මාන උළෙලට එක්වෙමින් ඒ මහතා මේ බව කියා සිටියා. කොළඹ වරාය සම්මාන උළෙල මෙවර පැවැත්වුණේ  දෙවන වරටයි. ශ්‍රී ලංකා වරාය අධිකාරිය ජය බහාලු පර්යන්තය, සවුත්ඒෂියා    ගේට්වේ පර්යන්තය, කොළඹ ජාත්‍යන්තර බහාලු පර්යන්තය එක්වයි මෙය සංවිධාන කර තිබුණේ. ප්‍රධාන නෞකා ජාල හා පෝෂක නෞකා ජාල වශයෙන් මෙහිදී සම්මාන ප්‍රදානය කෙරුණා."}