{"Header": "කාසල්රී ජලාශයට මත්ස්‍ය පැටවුන් මුදා හැරේ", "Time": " ජූලි 5, 2018 14:29 ", "Content": "කාසල්රී ජලාශයට මත්ස්‍ය පැටවුන් එක්ලක්ෂ පනස් දහසක් අද (5) මුදා  හැරියා. ජාතික ජලජජීවී වගා සංවර්ධන අධිකාරියේ නුවරඑළිය කාර්යාලයයි එම මත්ස්‍ය පැටවුන් මුදා හැරියේ. නුවරඑළිය මත්ස්‍ය අභිජනන මධ්‍යස්ථානයේ අභිජනනය කෙරුණු මත්ස්‍ය පැටවුන් මෙසේ මුදා හැරුණා. ජලාශයේ ආරක්ෂිත දැල් කූඩු දහයක් මත දින 45 ක කාලයක් ජලාශයට හුරු කර ඉන් පසුව මුළුමනින්ම එම මසුන් ජලාශයට මුදා හැරීමට නියමිතයි. මාස හයක කාලයක් තුළ මෙම මත්ස්‍ය පැටවුන් කිලෝ එකහමාරත් දෙකත් අතර ප්‍රමාණයකට වැඩෙන බව නිලධාරීන් පවසනවා. වතු ජනතාවගේ පෝෂණ තත්ත්වය ඉහළ නැංවීමට මෙය හේතුවනු ඇති. එසේම කාසල්රී ජලාශය ආශ්‍රිතව ජීවනෝපාය සරිකර ගන්නා ධීවරයින්ගේ ආදායම් තත්ත්වය ඉහළ දැමීම ද මෙහි අරමුණක් වනවා."}