{"Header": "ශ්‍රී ලංකාවේ විශාලතම පැණි දොඩම් කලාපයේ කටයුතු ඇරඹෙයි", "Time": " දෙසැම්බර් 3, 2018 17:27 ", "Content": "සංවර්ධන කලාප පිහිටුවීමේ වැඩපිළිවෙල යටතේ පිහිට වූ ශ්‍රී ලංකාවේ විශාලතම පැණි දොඩම් කලාපයේ  කටයුතු අද ආරම්භ වුණා. පැණි දොඩම් වගා කලාපය පිහිටුවීමේ උත්සවය පාර්ලිමේන්තු මන්ත්‍රී මහින්ද අමරවීර මහතාගේ ප්‍රධානත්වයෙන් බිබිල කරඩුගල විහාරස්ථානයේදී පැවැත්වුණා. විජිත් විජයමුණි සොයිසා , සුමේධා ජී ජයසේන යන පාර්ලිමේන්තු මන්ත්‍රීවරුන් ඇතුළු පිරිසක් එම අවස්ථාවට එක් වුණා. පළමු අදියර යටතේ ගොවීන් වෙත පැණි දොඩම් පැල 85000 ක් බෙදා දීමට සැළසුම් කර තිබෙනවා. අක්කර 2200 ක පැණි දොඩම් වගා කිරීම සැළසුමයි. එම ඉඩම්වල වගා කෙරෙන සමස්ත දොඩම් පැල ප්‍රමාණය ලක්ෂ 04 ක්. අපේක්ෂිත අස්වැන්න පැණි දොඩම් කිලෝ මිලියන 30 ක් බවයි කෘෂිකර්මාන්ත අමාත්‍යාංශය සදහන් කරන්නේ. මෙහිදී අදහස් දැක්වූ පාර්ලිමේන්තු මන්ත්‍රී මහින්ද අමරවීර මහතා කියා සිටින්නේ මෙම වැඩසටහන තුළින් දොඩම් ආනයනය සදහා විදේශ රටවලට ඇදී යන අති විශාල මුදල ඉතිරි කර ගත හැකි බවයි."}