{"Header": "ශ්‍රී ලංකාවේ චීන ආරක්ෂක උපදේශකවරයා, නාවික හමුදාපති හමු වෙයි", "Time": " ජනවාරි 6, 2019 18:15 ", "Content": "ශ්‍රී ලංකාවේ චීන ආරක්ෂක උපදේශකවරයා, නාවික හමුදාපතිවරයා හමුවුණා. ශ්‍රී ලංකාවේ යුද, ගුවන් හා  නාවික කටයුතු පිළිබද චීන ආරක්ෂක උපදේශක, ජ්‍යෙෂ්ඨ කර්නල් ෂු ජියෑන්වෙයි මහතා සහ නාවික හමුදාපති වයිස් අද්මිරාල් පියල් ද සිල්වා මහතා අතර සිදුවූ මෙම හමුවේදි  ද්වීපාර්ශ්වික වශයෙන් වැදගත් කරුණු කිහිපයක් පිළිබද සාකච්ඡා කෙරුණා. මේ අතර නාවික හමුදාපති රියර් අද්මිරාල් පියල් ද සිල්වා මහතා මල්වතු මහා විහාරය වෙත පැමිණ මල්වතු පාර්ශ්වයේ අනුනායක පූජ්‍ය දිඹුල්කුඹුරේ විමලධම්ම ස්වාමීන්වහන්සේ බැහැදැක ආශිර්වාද ලබා ගත්තා. එහිදී නාවික හමුදාව මල්වතු මහා විහාරයේ සිදු කරන සංවර්ධන ව්‍යාපෘතීන් නිරීක්ෂණයට ද ඒ මහතා එක්වුණා. අනතුරුව අස්ගිරි මහා විහාරය වෙත පැමිණි නාවික හමුදාපතිවරයා අස්ගිරි මහාවිහාර පාර්ශ්වයේ මහනායක අති පූජ්‍ය වරකාගොඩ ඥානරතන ස්වාමීන් වහන්සේ ද බැහැදැක ආශිර්වාද ලබා ගත්තා."}