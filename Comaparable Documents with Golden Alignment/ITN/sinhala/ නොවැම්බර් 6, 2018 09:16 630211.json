{"Header": "පේරු අධිවේගී මාර්ගයක අනතුරකින් 18 දෙනෙකු ජීවිතක්ෂයට", "Time": " නොවැම්බර් 6, 2018 09:16 ", "Content": "පේරු රාජ්‍යයේ අධිවේගී මාර්ගයක සිදුවූ අනතුරකින් පුද්ගලයින් 18 දෙනෙකු ජීවිතක්ෂයට පත්ව තිබෙනවා. පේරු රාජ්‍යයේ ටිටිකකා විල ආසන්නයේ දීයි අනතුර සිදුව ඇත්තේ. මගී බස් රථයක් සහ ට්‍රක් රථයක් මුහුණට මුහුණ ගැටීමෙන් අනතුර සිදුව තිබෙනවා. ඉන් පුද්ගලයින් 39 දෙනෙකු තුවාල ලබා ඇති බවයි එරට මාධ්‍ය වාර්තා සදහන් කරන්නේ. ජීවිතක්ෂයට පත්වූවන් අතර වැඩි පිරිසක් කාන්තාවන් සහ දරුවන්. මෙම බස් රථය බොලීවියාවේ සිට පේරු රාජ්‍ය දක්වා ගමන් කරමින් සිටින අතරතුරයි අනතුර සිදුව ඇත්තේ."}