{"Header": "පෙර පාසල් දරුවා සමග ගමන් ගත් මවක් යතුරුපැදියක ගැටීමෙන් ජීවිතක්ෂයට", "Time": " මාර්තු 6, 2019 15:29 ", "Content": "මීරිගම ප්‍රදේශයේදී පෙර පාසල් දරුවා සමග ගමන් ගත් මවක යතුරුපැදියක ගැටීමෙන් එම මව ජීවිතක්ෂයට පත් වුණා. මීරිගම හිරිවල ප්‍රදේශයේදී අනතුර සිදුව ඇති බවයි පොලීසිය පවසන්නේ. ගිරිඋල්ල නිට්ටඹුව ප්‍රධාන මාර්ගය හරහා මෙම මව සහ දරුවා ගමන් කර ඇති අතර අධික වේගයෙන් පැමිණි යතුරු පැදියක් ඔවුන්ගේ ගැටී තිබෙනවා. අනතුරින් මව මියගිය අතර කුඩා දරුවා සුළු තුවාල ලබා ඇති බවයි පොලීසිය සඳහන් කළේ. යතුරුපැදිකරුද බරපතල තුවාල ලබා වතුපිටිවල රෝහලට ඇතුළත් කර තිබෙනවා."}