{"Header": "ප්‍රෝලීග් පැසිපන්දු තරගාවලිය ලබන මැයි මාසයේදී", "Time": " අප්‍රේල් 3, 2019 14:03 ", "Content": "ජාතික පැසිපන්දු සම්මේලනය පළමුවරට සංවිධාන කරන ප්‍රෝලීග් පැසිපන්දු තරගාවලිය ලබන මැයි මාසයේදී පැවැත්වීමට සැළසුම් කර තිබෙනවා. කණ්ඩායම් 6 ක් තරගාවලියට නම් කර තිබෙනවා. ක්‍රීඩක වෙන්දේසියක් මගින් මෙම එක් කණ්ඩායමක් සදහා ක්‍රීඩකයින් දස දෙනෙකු තෝරා ගැනෙනවා. මූලික වටයේ තරග 39 ක් සති 6 ක් පුරා කොළඹ ක්‍රීඩා පිටි දෙකකදී පැවැත්වීමට නියමිතයි. තරගාවලිය පිළිබද දැනුවත් කිරීමේ මාධ්‍ය හමුවක් ජාතික ඔලිම්පික් කමිටු සභාපති සුරේෂ් සුබ්‍රමනියම් මහතාගේ ප්‍රධානත්වයෙන් පැවැත්වුණා."}