{"Header": "ජනපතිගේ ප‍්‍රතිපත්ති ප‍්‍රකාශය ගැන පාර්ලිමේන්තු විවාදයක්", "Time": " ජනවාරි 4, 2020 09:21 ", "Content": "ජනාධිපති ගෝඨාභය රාජපක්ෂ මැතිතුමා පාර්ලිමේන්තුවේදී ඉදිරිපත්කළ ආණ්ඩුවේ ප‍්‍රතිපත්ති ප‍්‍රකාශය සම්බන්ධයෙන් සභාව කල්තබන අවස්ථාවේ විවාදයක් පැවැත්විමට තීරණය කර තිබෙනවා. ඒ ලබන හත සහ අට දෙදින. පාර්ලිමේන්තුවේ පක්ෂ නායක සහ දේශපාලන පක්ෂ නියෝජිත රැස්වීමේදී තීරණයට එළඹ තිබෙනවා. ඡන්ද විමසීමක් සිදුනොවන බවයි පාර්ලිමේන්තු වාර්තා සදහන් කළේ. හිටපු අග‍්‍රාමාත්‍ය අභාවප‍්‍රාප්ත දි මු ජයරත්න මහතා පිලිබද ශෝක ප‍්‍රකාශ යෝජනාවක් ද ලබන 9 වනදා පාර්ලිමේන්තුවට ඉදිරිපත් කිරිමටයි නියමිත."}