{"Header": "හේමසිරි පූජිත් තවදුරටත් රිමාන්ඩ්", "Time": " නොවැම්බර් 6, 2019 11:13 ", "Content": "හිටපු ආරක්ෂක ලේකම් හේමසිරි ප්‍රනාන්දු හා පොලිස්පති පූජිත් ජයසුන්දර යන මහත්වරුන් තවදුරටත් රක්ෂිත බන්ධනාගාරගත කිරීමට අධිකරණය නියෝග කළා. පාස්කු ඉරිදා ත්‍රස්ත ප්‍රහාරය වළක්වා ගැනීමට කටයුතු නොකිරීම සම්බන්ධයෙනුයි ඔවුන් දෙදෙනාට චෝදනා එල්ල වී ඇත්තේ. හේමසිරි ප්‍රනාන්දු හා පූජිත් ජයසුන්දර යන මහත්වරුන් කොළඹ අතිරේක මහේස්ත්‍රාත් ප්‍රියන්ත ලියනගේ මහතා හමුවට අද (06) ඉදිරිපත් කෙරුණා. සැකකරුවන් දෙදෙනා ලබන 19 වනදා දක්වා තවදුරටත් රක්ෂිත බන්ධනාගාරගත කරන ලෙසයි මහේස්ත්‍රාත්වරයා නියෝග කළේ. නීතිපතිවරයා ගෙනු කළ ප්‍රතිශෝධන පෙත්සමක් සළකා බැලූ කොළඹ මහාධිකරණය සැකකරුවන් මීට පෙර ඇප මත මුදා හැරීමට කළ නියෝගයක් අත්හිටුවමින් ඔවුන් යළි රක්ෂිත බන්ධනාගාරගත කිරිමට ඔක්තෝබර් මස 9 වනදා නියෝග කළා."}