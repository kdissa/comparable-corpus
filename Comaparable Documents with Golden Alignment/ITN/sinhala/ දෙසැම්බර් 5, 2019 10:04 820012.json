{"Header": "උඩරට මාර්ගයේ දුම්රිය ධාවනය දියතලාව දක්වා සීමා කෙරේ", "Time": " දෙසැම්බර් 5, 2019 10:04 ", "Content": "විශාල නායයාමක් හේතුවෙන් උඩරට මාර්ගයේ දුම්රිය ධාවනය දියතලාව දක්වා සීමා කර තිබෙනවා. බණ්ඩාරවෙල සහ දියතලාව අතර පිහිටි ඕබොඩ ඇල්ල 159 සැතපුම් කණුව අසළ දුම්රිය මාර්ගයට විශාල පස් කන්දක් කඩා වැටී තිබෙනවා. ඊයේ රාත්‍රියේයි මෙය සිදුව ඇත්තේ. ඒ හේතුවෙන් උඩරට මාර්ගයේ කොළඹ සිට බදුල්ල දක්වා ගමන් කරන දුම්රියන් දියතලාව දුම්රිය ස්ථානය දක්වා පමණක් ගමන් කිරීම සිදුවනවා. මෙම පස් කන්ද අඩි 100 ක් පමණ උසට සහ අඩි 150 ක් පමණ පළලට දුම්රියට මාර්ගයට වැටී ඇති බවයි අප වාර්තාකරුවන් පවසන්නේ. ඒ හේතුවෙන් එය ඉවත් කිරීමට දින කිහිපයක් ගතවනු ඇති බවට විශ්වාස කෙරෙනවා. කෙසේ වෙතත් මේ වන විටත් පස් ඉවත් කිරීමේ කටයුතු ආරම්භ කර තිබෙනවා."}