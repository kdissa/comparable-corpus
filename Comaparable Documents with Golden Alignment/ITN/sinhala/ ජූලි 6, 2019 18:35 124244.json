{"Header": "අපිට වහල්ලු වගේ හිටගන්න බැහැ – ජනප්‍රිය නායකයන් පසු පස ගිය රටවල් විනාශයි", "Time": " ජූලි 6, 2019 18:35 ", "Content": "ලෝකයේ ජනප්‍රිය නායකයන් පසු පස ගිය රටවල් විනාශ වූ බවත්, අද අප කළ යුත්තේ ලෝකය සමග යන වැඩපිළිවෙලක් ගැන සිතීම බවත් ශ්‍රී ලංකා නිදහස් පක්ෂ ප්‍රධාන ලේකම් පාර්ලිමේන්තු මන්ත්‍රි දයාසිරි ජයසේකර මහතා පවසනවා. ශ්‍රී ලංකා නිදහස් පක්ෂ ප්‍රතිසංවිධාන වැඩසටහන යටතේ දෙහිවල ශ්‍රී ලංකා නිදහස් පක්ෂ ප්‍රධාන කාර්යාලය විවෘත කිරීම දයාසිරි ජයසේකර මහතාගේ ප්‍රධානත්වයෙන් සිදු කෙරුණා. පාර්ලිමේන්තු මන්ත්‍රි තිලංග සුමතිපාල, දෙහිවල ශ්‍රී ලංකා නිදහස් පක්ෂ  ප්‍රධාන සංවිධායක කීර්ති උඩවත්ත යන මහත්වරුන්ද මෙම අවස්ථාවට සහභාගී වුණා. එහිදී අදහස් දැක්වූ ප්‍රධාන ලේකම් දයාසිරි ජයසේකර මහතා. මේ අතර යක්කල වීරගුල ප්‍රදේශයේ කාන්තා ව්‍යවසායිකාවන්ට ද්‍රව්‍යමය ආධාර ප්‍රදානය කිරීමේ උත්සවයක් අවසානයේ මාධ්‍ය වෙත අදහස් දැක්වූ හිටපු ජනාධිපතිනී චන්ද්‍රිකා බණ්ඩාරනායක කුමාරතුංග මහත්මිය ප්‍රකාශ කර සිටියේ තම මව, පියා  හා තමා ගොඩනැගූ ශ්‍රී ලංකා නිදහස් පක්ෂය දැන් දැකගත නොහැකි බවයි. පක්ෂයේ වර්තමානයේ සිදුවන කිසිවක් තමන් නොදන්නා බව ද ඇය කියා සිටියා."}