{"Header": "ඉදිරි මහ කන්නයට යාන් ඔයේ ප්‍රතිලාභ ජනතාවට", "Time": " අප්‍රේල් 1, 2019 17:05 ", "Content": "යාන් ඔය ව්‍යාපෘතියේ වැඩ කටයුතු කඩිනමින් අවසන් කර ඉදිරි මහ කන්නය වන විට  එහි ප්‍රතිලාභ ජනතාවට අත්කර දෙන බව අමාත්‍ය පී හැරිසන් මහතා පවසනවා. අනුරාධපුරයේ පැවති වැඩසටහනකට එක්වෙමින් ඒ මහතා මේ බව කියා සිටියා. යාන් ඔය වම් ඉවුර ප්‍රධාන ඇළ මාර්ගය සංවර්ධනය කිරීමේදී වගා කටයුතු සිදු කර ගැනීමට නොහැකි වූ ගොවීන්ට වන්දි ප්‍රදානය කිරීමේ වැඩසටහනක් අනුරාධපුර දිස්ත්‍රික් ලේකම් කාර්යාලයේදී පැවැත්වුණා. ඒ අමාත්‍ය පී හැරිසන් මහතාගේ ප්‍රධානත්වයෙන්. ගොවීන් හැත්තෑ එක්දෙනෙකු සදහා වන්දි මුදල් ප්‍රදානය කෙරුණා. ඒ සදහා වැය කළ මුදල රුපියල් ලක්ෂ හැටඑකක්."}