{"Header": "යුද හමුදා සාමාජිකයින් 244 දෙනෙකුට උසස්වීම්", "Time": " පෙබරවාරි 4, 2020 12:48 ", "Content": "යුද හමුදා සාමාජිකයින් 244 දෙනෙකුට උසස්වීම් ලබාදී තිබෙනවා. යුද හමුදා මාධ්‍ය ප්‍රකාශක බ්‍රිගේඩියර් චන්දන වික්‍රමසිංහ මහතා සඳහන් කළේ ජනාධිපති ගෝඨාභය රාජපක්ෂ මහතාගේ උපදෙස් මත මෙම උසස්වීම් ලබාදී ඇති බවයි. බ්‍රිගේඩියර්වරුන් 17 දෙනෙකු මේජර් ජනරාල් නිලයටත්, ලුතිනන් කර්නල්වරුන් 45 දෙනෙකු කර්නල් නිලයටත්, මේජර්වරු 49 දෙනෙකු ලුතිනන් කර්නල් ධුරයටත් උසස් කර තිබෙනවා. මීට අමතරව කපිතාන්වරු 42 දෙනෙකු මේජර් නිලයටත්, ලුතිනන්වරු 80 දෙනෙකු කපිතාන් ධුරයටත්, දෙවන ලුතිනන් නිලයේ කටයුතු කරන 11 දෙනෙකු ලුතිනන් නිලයටත් උසස් කර ​බවයි යුද හමුදා මාධ්‍ය ප්‍රකාශක සඳහන් කළේ."}