{"Header": "මාපලගම හිමි ඝාතනය කිරීමේ සිද්ධියට අත්අඩංගුවට ගත් සැකකරු රිමාන්ඩ්", "Time": " මැයි 2, 2019 15:59 ", "Content": "මාපලගම විද්‍යාතිලක පිරිවෙනේ විහාරාධිපතිවරයා ඝාතනය කිරීමේ සිද්ධිය සම්බන්ධයෙන් අත්අඩංගුවට ගත් සැකකරු ලබන 15 වනදා දක්වා රක්ෂිත බන්ධනාගාරගත කර තිබෙනවා. බද්දේගම මහේස්ත‍්‍රාත් ධම්මික හේමපාල මහතායි නියෝගය නිකුත් කළේ. විහාරාධිපති හිමියන්ගේ හිසට පොල්ලකින් පහරදී ඝාතනය කළ බවට සැකපිට අත්අඩංගුවට ගැණුනේ 70 හැවිරිදි පුද්ගලයෙක්. ඔහු විහාරස්ථානයේ නැවතී සිට විහාරාධිපති හිමියන්ට අවතේව කළ අයෙකු බවයි පොලිසිය සදහන් කළේ."}