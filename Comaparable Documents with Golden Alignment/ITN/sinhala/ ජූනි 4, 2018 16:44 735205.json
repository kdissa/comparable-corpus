{"Header": "කොදෙව්වන්ට එරෙහි තේරීම හතුරුසිංහට", "Time": " ජූනි 4, 2018 16:44 ", "Content": "අනිද්දා සිට ආරම්භ වීමට නියමිත බටහිර ඉන්දීය කොදෙව් ටෙස්ට් ක්‍රිකට් තරගාවලියේ ශ්‍රී ලංකා ක්‍රිකට් කණ්ඩායම තේරීමේ වගකීම ප්‍රධාන පුහුණුකරු චන්දික හතුරුසිංහට ලබාදී තිබෙනවා. ශ්‍රී ලංකා ක්‍රිකට් ආයතනයේ නිසි බලධාරියා ලෙස ක්‍රිඩා අමාත්‍යාංශ ලේකම් කමල් පත්මසිරි මහතා වැඩ භාර ගැනීමෙන් අනතුරුව සිදු කළ පළමු රාජකාරියව බවට පත් වූයේ  නව තේරීම් කමිටුවක් නම් කිරීමයි . එහි සභාපතිධූරය හිටපු තේරීම් කමිටු සභාපති ග්‍රැහැම් ලැබ්රෝයි මහතාටම යළිත් ලබාදී තිබෙනවා.  එහි සාමාජිකයන් ලෙස  නම් කර ඇත්තේ  ගාමිණී වික්‍රමසිංහ හා ජෙරී වව්ටස් යන මහත්වරුන්. මෙතෙක් කලක් තේරීම් කමිටු සාමාජිකයකු ලෙස කටයුතු කළ කණ්ඩායම් කළමනාකරු  අසංක ගුරුසිංහ තේරීම් කමිටු සාමාජිකත්වයෙන් ඉවත් කර තිබෙනවා. තරගාවලි පැවැත්වෙද්දී කණ්ඩායම තේරීමේ වගකීම ප්‍රධාන පුහුණුකරු චන්දික හතුරුසිංහට ලබාදී තිබෙනවා. හිටපු තේරීම් කමිටුවේ සාමාජිකයකු වූ සජිත් ප්‍රනාන්දු මහතා වෙනුවට මෙවර නම් කර ඇත්තේ එරික් උපශාන්තයි. එරික් මීට පෙර සනත් ජයසූරිය තේරීම් කමිටු සභාපතිවරයා ලෙස කටයුතු කළ සමයේ තේරීම් කමිටුවේ කටයුතු කළා."}