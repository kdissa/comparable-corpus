{"Header": "මඩකලපුව පොලිස් අවි පැහැර ගැනීමේ සිද්ධියට 04 ක් අත්අඩංගුවට", "Time": " ජූලි 5, 2019 11:14 ", "Content": "මඩකලපුව රථවාහන රාජකාරියේ යෙදී සිටි පොලිස් නිලධාරීන් දෙදෙනෙකුට පහරදී රිවෝල්වරයක් සහ එම පතරොම් පහක් පැහැරගෙන යාම සහ රාජකාරියට බාධා කිරීමේ සිද්ධිය සම්බන්ධයෙන් සැකකරුවන් හතර දෙනෙකු අත්අඩංගුවට ගෙන තිබෙනවා. ඊයේ රාත්‍රියේ මඩකලපුව පොලීසිය මගින් ඔවුන් අත්අඩංගුවට ගත් බවයි පොලිස් මාධ්‍ය ප්‍රකාශක කාර්යාලය සදහන් කරන්නේ. මෙහි සෙසු සැකකරුවන් සහ පැහැරගත් ගිනි අවිය සොයා මෙහෙයුම් සිදුකරන බවද පොලීසිය පවසනවා."}