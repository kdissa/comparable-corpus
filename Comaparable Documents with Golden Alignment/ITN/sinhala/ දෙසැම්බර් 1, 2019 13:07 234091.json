{"Header": "ඇමරිකාවේ ගුවන් අනතුරකින් නව දෙනෙකු ජිවිතක්ෂයට", "Time": " දෙසැම්බර් 1, 2019 13:07 ", "Content": "ඇමරිකාවේ දකුණු ඩකෝටා ප‍්‍රදේශයේ සිදුවූ ගුවන් අනතුරකින් නව දෙනෙකු ජිවිතක්ෂයට පත්වුණා. කුඩා දරුවන් දෙදෙනෙකුද ඒ අතර වන බවයි විදෙස් වාර්තා සදහන් කරන්නේ. තවත් තුන් දෙනෙකු තුවාල ලබා තිබෙනවා. ශිත කුණාටු සුලං පිලිබදව ඇමරිකා කාලගුණ දෙපාර්තමේන්තුව අනතුරු ඇගවිම්ද නිකුත් කර ඇති බවයි ප‍්‍රවෘත්ති වාර්තා පවසන්නේ. තනි එන්ජිමක් සහිත ගුවන් යානය චැන්බලේන් ගුවන් තොටුපොලෙන් ගුවන්ගතකර කිලෝමීටර දෙකක් ගමන් කිරිමෙන් පසු අනතුරට පත්වුණා. එම අවස්ථාවේ මගීන් සහ කාර්ය මණ්ඩල සාමාජිකයන් 12 දෙනෙකු යානයේ ගමන් කර ඇති බවයි එරට වාර්තා පවසන්නේ."}