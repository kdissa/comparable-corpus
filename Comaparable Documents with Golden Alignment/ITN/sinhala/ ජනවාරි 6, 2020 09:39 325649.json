{"Header": "ඉන්දියාවේ ජවහර්ලාල් නේරු විශ්වවිද්‍යාලයට එල්ලවූ ප‍්‍රහාරයකින් 40 දෙනෙකුට තුවාල", "Time": " ජනවාරි 6, 2020 09:39 ", "Content": "ඉන්දියාවේ නවදිල්ලි නුවර ජවහර්ලාල් නේරු විශ්වවිද්‍යාලයට ඇතුලු වූ මුහුණු ආවරණය කර ගත් කන්ඩායමක් සිදු කළ  පහරදීම්වලින් පුද්ගලයින් හතලිස්දෙනෙකු පමණ තුවාල ලබා තිබෙනවා. තුවාල ලැබුවන් අතර විශ්වවිද්‍යාල ආචාර්යවරුන් 12 දෙනෙකුද සිටින බවයි වාර්තා වන්නේ. පහරදීමෙන් අනතුරුව එරට පොලිසිය විශ්වවිද්‍යාල පරිශ්‍රයේ තවදුරටත් ප්‍රචණ්ඩක්‍රියා සිදුවීම වැලැක්විමට නිළධාරින් යොදවා තිබෙනවා. මෙම පහරදීම්වලට හේතුව මෙතෙක් හෙළිව නැහැ. මතභේදාත්මක පුරවැසි නීතිය සම්බන්ධයෙන් මෙම විශ්වවිද්‍යාලයද විරෝධතා දක්වා තිබෙනවා. මෙම පහරදීම හේතුකොටගෙන ඉන්දියාව පුරා ශිෂ්‍යයින් විරෝධතා පවත්වනවා."}