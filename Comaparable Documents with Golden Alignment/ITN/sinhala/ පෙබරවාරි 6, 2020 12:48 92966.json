{"Header": "උපත ලබා පැය 30කින් චීනයේ බිළිඳෙකුට කොරෝනා වැළඳෙයි", "Time": " පෙබරවාරි 6, 2020 12:48 ", "Content": "උපත ලබා පැය 30 කට පසු කොරෝනා වෛරසය ආසාදනය වූ බිළිඳෙකු පිළිබදව චිනයෙන් වාර්තා වුණා. වූහාන් ප‍්‍රදේශයේ දි උපත ලැබූ බිලිඳාගේ මව ද කොරෝනා ආසාදිතයෙකු බවයි විදෙස් වාර්තාවල දැක්වෙන්නේ. ගර්භාෂය තුළදීම දරුවාට වෛරසය ආසාදනය වූයේ ද නැතිනම් උපතින් පසු මව සමඟ පවතින සමීප සබඳතාව හේ්තුවෙන් වෛරසය ආසාදනය වූයේද යන්න පිළිබදව මෙතෙක් තහවුරු කරගෙන නැහැ. කෙසේ වෙතත් බිළිඳාගේ තත්ත්වය යහපත් බවයි චීන වාර්තා ප‍්‍රකාශ කළේ. කොරෝනා හේතුවෙන් මේ වනවිට සිදුව ඇති මරණ සංඛ්‍යාව 563 ක්. වෛරසය ආසාදනය වූ චීනයේ 73 දෙනෙකු ඊයේ (05) දිනයේදි පමණක් මියගොස් ඇති බවයි විදෙස් වාර්තාවල දැක්වෙන්නේ. විසි අට දහස් දහ අටකට වෛරසය ආසාදනය වී ඇති බවට තහවුරු කරගෙන තිබෙනවා. ජනතාව වෛරසයෙන් ආරක්ෂා කිරිම සදහා රටවල් කිහිපයකට මුදල් ආධාර ලබා දිමට ද ලෝක සෞඛ්‍ය සංවිධානය පියවර ගත්තා. මුඛ ආවරණ පන් ලක්ෂයක් සහ ආශ්වාසක හතලිස් දහහසක් ද රටවල් 24 කට ලබාදෙන බවයි ඔවුන් ප‍්‍රකාශ කළේ."}