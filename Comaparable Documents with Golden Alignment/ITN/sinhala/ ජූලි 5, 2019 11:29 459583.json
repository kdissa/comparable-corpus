{"Header": "ලෝක කුසලාන කි‍්‍රකට් තරඟාවලියේ තවත් තීරණාත්මක තරඟයක් පස්වරුවේ", "Time": " ජූලි 5, 2019 11:29 ", "Content": "ලෝක කුසලාන කි‍්‍රකට් තරඟාවලියේ තවත් තීරණාත්මක තරඟයක් පස්වරුවේ පැවැත්වෙනවා. ඒ පාකිස්ථානය සහ බංගලිදේශය අතර ලන්ඩන් නුවර ලෝඩ්ස් කී‍්‍රඩාංගනයේදී. මේ වනවිට කණ්ඩායම් තුනක් අවසන් පුර්ව වටයට සුදුසුකම් ලබා තිබෙනවා. අනෙක් කණ්ඩායම සුදුසුකම් ලැබීමේදී අද (05) තරඟය තීරණාත්මකයි. මෙතෙක් පැවැති තරඟ වලින් පස්වන ස්ථානයේ පසුවන පාකිස්ථානය බංගලිදේශයට එරෙහි තරඟය ඉතා ඉහළ ලකුණු වේගයකින් ජයගත යුතු වනවා. කෙසේවෙතත් මේ වනවිට ප‍්‍රසාද ලකුණු සටහනේ හතර වන ස්ථානයේ පසුවන්නේ ලකුණු 11 ක් ලබාසිටින නවසීලන්ත කණ්ඩායමයි. පාකිස්ථානය මේ වනවිට ප‍්‍රසාද ලකුණු 9 ක් ලබා සිටිනවා. යම් හෙයකින් පාකිස්ථානය අද(05) තරඟය ජයගත හොත් දෙපිලේම ලකුණු සම වන බැවින් ලකුණු ලබාගැනීමේ වේගය හෝ අවම පන්දුවාර සංඛ්‍යාවකදී කඩුලු බිඳහෙලීම පාකිස්ථාන කණ්ඩායමට තීරණාත්මක වන බවයි විචාරකයන් පෙන්වාදෙන්නේ. මේ අතර ලෝක කුසලාන කි‍්‍රකට් තරඟාවලියේ ශ්‍රී‍්‍ර ලංකාව සහභාගී වන අවසන් තරඟය හෙට (06) ඉන්දියාව සමඟ පැවැත්වෙනවා."}