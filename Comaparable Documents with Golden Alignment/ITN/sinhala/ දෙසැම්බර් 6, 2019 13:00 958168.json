{"Header": "ශ්‍රී‍්‍රපාද වන්දනා සමය වෙනුවෙන් විශේෂ ආරක්ෂක වැඩපිළිවෙලක්", "Time": " දෙසැම්බර් 6, 2019 13:00 ", "Content": "ලබන 11 වනදා සිට ආරම්භ වන ශ්‍රී‍්‍රපාද වන්දනා සමය වෙනුවෙන් විශේෂ ආරක්ෂක වැඩපිළිවෙලක් කි‍්‍රයාවට නංවා තිබෙනවා. ඒ යටතේ නල්ලතන්නියේ සිට ශ්‍රී‍්‍රපාද ස්ථාන උඩමළුව දක්වා විශේෂ ජංගම පොලිස් ආරක්ෂක මුරකුටි ස්ථාපනය කිරීමටයි නියමිත. විශාල පිරිසක් ශ්‍රී‍්‍රපාද වන්දනාවට මෙවර පැමිණෙනු ඇති බවටයි විශ්වාස කෙරෙන්නේ. ඔවුන්ට අවශ්‍ය සියලු පහසුකම් සැපයීමට මේ වනවිටත් පියවර ගෙන තිබෙනවා. සනීපාරක්ෂාව මෙන්ම වෙළෙද සැල්වල අළෙවි කරන ආහාර පාන පරීක්ෂාවට ද මහජන සෞඛ්‍ය පරීක්ෂකවරුන්ගේ සහභාගීත්වයෙන් විශේෂ වැඩපිළිවෙලක් කි‍්‍රයාත්මක කිරීමටයි නියමිත. පරිසරය ආරක්ෂ කරගැනීම සඳහා විශේෂ අවධානයක් යොමුකරන ලෙස ද වන්දනාකරුවන්ගෙන් ඉල්ලීමක් කෙරෙනවා."}