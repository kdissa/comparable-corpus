{"Header": "එංගලන්ත නව අගමැති ගැන ට‍්‍රම්ප්ගෙන් අනාවැකියක්", "Time": " ජූනි 1, 2019 10:22 ", "Content": "හිටපු විදේශ අමාත්‍ය බොරිස් ජොන්සන් එංගලන්තයට විශිෂ්ඨ අග‍්‍රාමාත්‍යවරයෙකු වනු ඇතැයි ඇමරිකා ජනාධිපති ඩොනල්ඩ් ට‍්‍රම්ප් ප‍්‍රකාශ කළා. තෙරේසා මේ අග‍්‍රාමාත්‍ය ධුරයෙන් ඉවත්වීමට පසුගියදා තීරණය කළේ බෙ‍්‍රක්සිට් වැඩපිළිවෙල අසාර්ථකවීම හේතුවෙන්. ඇය වෙනුවට 12 දෙනෙකුගේ නම් යෝජනාවී තිබෙනවා. ඒ අතරින් එංගලන්ත අග‍්‍රාමාත්‍ය ධුරයට සුදුසුම පුද්ගලයා බොරිස් ජොන්සන් බවයි ඇමරිකා ජනාධිපතිවරයා පෙන්වාදෙන්නේ. ට‍්‍රම්ප් ජනාධිපතිවරයා අනිද්දා (03)  එංගලන්තයට පිටත්ව යනවා. ඒ තෙරේසා මේ ඇතුලු නියෝජිතයන් හමුවීමේ අරමුණින්."}