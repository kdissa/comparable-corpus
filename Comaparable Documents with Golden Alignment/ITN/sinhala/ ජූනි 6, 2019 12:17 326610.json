{"Header": "ලෝක පරිසර දින සැමරුම් ජාතික වැඩසටහන ජනපති ප‍්‍රධානත්වයෙන්", "Time": " ජූනි 6, 2019 12:17 ", "Content": "ලෝක පරිසර දින සැමරුම් ජාතික වැඩසටහන ජනාධිපති මෛතී‍්‍රපාල සිරිසේන මැතිතුමාගේ ප‍්‍රධානත්වයෙන් බණ්ඩාරනායක ජාත්‍යන්තර සම්මන්ත‍්‍රණ ශාලාවේදී පැවැත්වෙනවා. මෙවර එහි තේමාව වන්නේ තිරසර වන කළමනාකරණය තුළින් වායු දූෂණය අවම කිරීම යන්නයි. ජාතික වැඩසටහනට සමගාමීව තවත් ව්‍යාපෘති කිහිපයක් ක‍්‍රියාත්මක කිරීමටයි නියමිත. ඒ යටතේ නාගරික ප‍්‍රදේශවල වායුගෝලීය තත්ව නිරීක්ෂණ මධ්‍යස්ථාන ඩිජිටල් තාක්ෂණයෙන් නිල වශයෙන් විවෘත කිරිමද සිදුවන්නේ ජනාධිපතිතුමාගේ ප‍්‍රධානත්වයෙන්. බත්තරමුල්ල සහ මහනුවර ප‍්‍රදේශවල වායුගෝලීය තත්ව නිරන්තරයෙන් එමගින් විමසුමට ලක්කෙරෙනවා. ඒවායේ තොරතුරු දෛනිකව ජනතාව වෙත ලබා දීමයි සැලැස්ම. කැලණි ගඟ ආශ‍්‍රිතව බියගම ප‍්‍රදේශයේ ජල තත්ව නිරීක්ෂණ මධ්‍යස්ථානය විවෘත කිරීම ද ඊට සමගාමීව සිදුවන බව පරිසර අමාත්‍යාංශය සඳහන් කළා."}