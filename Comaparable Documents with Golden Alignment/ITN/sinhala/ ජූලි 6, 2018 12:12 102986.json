{"Header": "” දියවර නෑයෝ ” ජාතික වැඩසටහන හෙට සිට", "Time": " ජූලි 6, 2018 12:12 ", "Content": "ගොවි ව්‍යාපාරයන්හි පවතින ගැටලු හඳුනාගෙන ඊට විසදුම් ලබාදීමේ දියවර නෑයෝ ජාතික වැඩසටහන හෙට(07) රාජාංගනය ගොවි ව්‍යාපාරය කේන්ද්‍රකර ගනිමින් ආරම්භවීමට නියමිතව තිබෙනවා. එම වැඩසටහන නිමාවට පත්වන්නේ එළඹෙන 15 වනදායි. මෙම වැඩසටහන වාරිමාර්ග ජලසම්පත් හා ආපදා කළමනාකරණ අමාත්‍ය දුමින්ද දිසානායක මහතාගේ සංකල්පයක්. දීර්ඝ කාලයක් පුරා ගොවීන්ට සහ ගොවි සංවිධානවලට බලපෑ ගැටලු සදහා කඩිනම් විසදුම් ලබාදීමට ජංගම සේවයක් ක්‍රියාත්මක කිරීම මෙමගින් සිදුකෙරෙනවා. එහි ඉලක්කය වන්නේ මෙම ගැටලුවලට සතියක් තුළ විසඳුම් ලබාදීමයි. ඒ යටතේ ඇලවේලි ප්‍රතිසංස්කරණය කිරීම සහ ශුද්ධ පවිත්‍ර කිරීම සිදුකිරීමට නියමිතයි. කොන්ත්‍රාත් ලබාදී අලුත්වැඩියා සිදුකිරීමේ ක්‍රමයෙන් බැහැරව ගොවි ජනතාව සමඟ අත්වැල් බැඳගනිමින් මෙම වැඩසටහන ක්‍රියාත්මක කෙරෙනවා. මේ යටතේ හෙට (07) රාජාංගනය ගොවි ව්‍යාපාරය වෙත වාරිමාර්ග ජල සම්පත් හා ආපදා කළමනාකරණ අමාත්‍යාංශය නෑගම් පැමිණීමට නියමිතයි. මේ සම්බන්ධයෙන් ගොවි සංවිධාන නියෝජිතයින් අතර හමුවක් රාජාංගනය ප්‍රාදේශිය වාරිමාර්ග ඉංජිනේරු කාර්යාලයේදී පැවැත්වුණේ අමාත්‍ය දුමින්ද දිසානායක මහතාගේ ප්‍රධානත්වයෙන්. වාරිමාර්ග ජල සම්පත් හා ආපදා කළමනාකරණ අමාත්‍ය දුමින්ද දිසානායක,"}