{"Header": "කාලගුණයෙන් ධීවර සහ නාවික ප‍්‍රජාවට අනතුරු ඇඟවීම්", "Time": " ඔක්තෝබර් 5, 2019 09:44 ", "Content": "තද වැසි සහ තද සුළං තත්වය පිළිබද කාලගුණ විද්‍යා දෙපාර්තමේන්තුව අනතුරු ඇඟවීමේ නිවේදනයක් නිකුත් කළා. විශේෂයෙන් ධීවර සහ නාවික ප‍්‍රජාව වැඩි අවධානයෙන් කටයුතු කළයුතු බවයි කාර්යයේ නියුතු කාලගුණ විද්‍යාඥ මලින්ද මිල්ලන්ගොඩ මහතා ප‍්‍රකාශ කළේ. පස්වරුවේ මධ්‍යම, සබරගමුව, උතුරුමැද, දකුණ සහ ඌව පළාත්වල මිලිමීටර 75 ඉක්මවන තරමක තද වර්ෂාපතනයක් අපේක්ෂා කරනවා. බස්නාහිර, සබරගමුව ඇතුලු පළාත් කිහිපයක ඇතැම් ස්ථානවල උදය කාලයේ මීදුම් සහිත තත්වයක් අපේක්ෂා කරන බවයි කාලගුණ විද්‍යා දෙපාර්තමේන්තුව සඳහන් කළේ."}