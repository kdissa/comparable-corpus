{"Header": "ව්‍යාජ මුදල් නෝට්ටු සමඟ සැකකරුවෙක් අත්අඩංගුවට", "Time": " දෙසැම්බර් 1, 2018 10:18 ", "Content": "ව්‍යාජ මුදල් නෝට්ටු සමඟ සැකකරුවෙක් පොලොන්නරුව – කදුරුවෙල නගරයේදි අත්අඩංගුවට ගෙන තිබෙනවා. රුපියල් පන්සියයේ ව්‍යාජ නෝට්ටුවක් ලබාදි ලොතරැයි ගැනීමට තැත්කළ අවස්ථාවේ එය ව්‍යාජ නෝට්ටුවක් බවට සැකකල අළෙවිකරු පොලිසියට දැනුම් දුන්නා. ඒ අනුව ව්‍යාජ රුපියල් පන්සියයේ නෝට්ටු තුනක් සමඟ ඔහු අත්අඩංගුවට ගත් බවයි පොලිසිය පවසන්නේ. සැකකරුගෙන් දීර්ඝ ලෙස ප‍්‍රශ්න කර තිබෙනවා. ඒ අනුව නෝට්ටු මුද්‍රණය සදහා උපයෝගිකරගත් පරිගණකය ඇතුළු භාණ්ඩ ද අත්අඩංගුවට ගත් බව පොලිස් මාධ්‍ය ප‍්‍රකාශක කාර්යාලය සදහන් කළා."}