{"Header": "ඉරානය ඇමෙරිකාව ආසන්නයට යුද නෞකා යැවීමට සැලසුම්", "Time": " ජනවාරි 5, 2019 14:18 ", "Content": "ඉරානය ඇමෙරිකාව ආසන්නයට යුද නෞකා යැවීමට සැලසුම් කර තිබෙනවා. ගල්ෆ් කලාපයේ ඇමෙරිකා යුද නෞකා සැරිසැරීම පිළිබද තමන් දැඩි අවධානය යොමු කරන බව ඉරාන නාවික හමුදා අණදෙන නිලධාරී රියර් අද්මිරාල් තවුරාජ් හසානි පවසනවා. ඊට ප්‍රතිචාර දැක්වීම සදහා ඉරාන ධජය ඇමෙරිකා මුහුදු තීරය ආසන්නයේ ප්‍රදර්ශනය කළ යුතු බව ඔහු ප්‍රකාශ කළා. ඉරානයේ නිශ්පාදිත මෙම  යුද නෞකා මාර්තු මාසයේ අත්ලාන්තික් සාගරයට යැවීමටයි ඉරාන හමුදාව සැලසුම් කර ඇත්තේ."}