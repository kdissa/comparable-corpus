{"Header": "ගුවන් අනතුරකින් තායිවාන හමුදා ප්‍රධානියා මියයයි", "Time": " ජනවාරි 2, 2020 15:09 ", "Content": "ගුවන් අනතුරකින් තායිවාන හමුදා ප්‍රධානියා මියගොස් තිබෙනවා. ඔහු ඇතුළු දොළොස්දෙනෙකු මෙම ගුවන් අනතුරෙන් මියගොස් ඇති බවයි විදෙස් වාර්තා සඳහන් කරන්නේ. තායිවාන හමුදා ප්‍රධානී ජෙනරාල් ෂෙන් යි මින් ඇතුළු හමුදා නිලධාරීන් අට දෙනෙකු මියගිය අය අතර වනවා. හෙලිකොප්ටර් යානය කදුකර ප්‍රදේශයකට ගොඩබැස්සවීමට යාමේදීයි අනතුර සිදුව ඇත්තේ. අයහපත් කාලගුණය අනතුරට හේතුව බවයි වාර්තා වන්නේ. අනතුර සිදුවන අවස්ථාවේ හමුදා ප්‍රධානියා ඇතුළු පිරිස එරට ප්‍රධාන හමුදා කඳවුරකට යමින් සිටියා."}