{"Header": "සහරාන් සමග යුද පුහුණුව ලැබීමේ චෝදනාවට අත්අඩංගුවට ගත් 64ක් යළි රක්ෂිත බන්ධනාගාරයට", "Time": " දෙසැම්බර් 5, 2019 11:42 ", "Content": "මොහොමඩ් සහරාන් සමග යුද පුහුණුව ලැබීමේ චෝදනාවට අත්අඩංගුවට ගත් 64 දෙනෙකු තවදුරත් රක්ෂිත බන්ධනාගාරගත කෙරුණා. මෙම සැකකරුවන් මඩකලපුව මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි තවදුරටත් රක්ෂිත බන්ධනාගාරගත කෙරුණේ. ඒ ලබන 12 වනදා දක්වායි. ජාතික තව්හිද් ජමාද් සංවිධානයේ නුවරඑළිය පුහුණු කදවුරේ මොවුන් පුහුණුව ලබා ඇති බවට චෝදනා එල්ල වනවා. පාස්කු ඉරිදා ප්‍රහාරයෙන් පසු සිදුකළ පරීක්ෂණවලට අනුවයි ඔවුන් අත්අඩංගුවට ගැනුණේ."}