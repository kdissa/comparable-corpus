{"Header": "මොරගහකන්ද ජලාශයේ ප්‍රධාන වේල්ලේ ජල කාන්දුව පිළිබද කඩිනමින් අවධානය", "Time": " ජනවාරි 2, 2020 19:33 ", "Content": "මොරගහකන්ද ජලාශයේ ප්‍රධාන වේල්ලේ දින කිහිපයක සිට පවතින ජල කාන්දුව පිළිබද කඩිනම් අවධානය යොමු කළ යුතු බව ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා පවසනවා. මේ අතර ව්‍යාපෘති  අධ්‍යක්ෂ ටී බී විජේරත්න මහතා පවසන්නේ මෙම ජල කාන්දුව පිළිබද බියක් ඇති නොකරගත යුතු බවයි.  වේල්ලේ පිළිසකර කිරීම් මේ වන විට අරඹා ඇති බව ද ඔහු අවධාරණය කරනවා. 2007 වසරේ ආරම්භ කෙරුනු මොරගහකන්ද කළු ගග ව්‍යාපෘතියේ වැඩකටයුතු අවසන් කෙරුනේ 2008 වසරේ ජනවාරි 8 වනදායි. එහි පළමු දියවර හිටපු ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් 2018 වසරේ ජුලි 23 වනදා නිකුත් කෙරුණා. කුලසිංහ ජලාශය ලෙස එය නම් කිරීම ද මීට සමගාමීව සිදුවූ අතර උතුරු මැද නැගෙනහිර හා වයඹ පළාත්වල ජල හිගයට විසදුම් ලබා දීම ව්‍යාපෘතියේ ප්‍රධාන අරමුණයි. වගාවට මෙන්ම පානීය ජල ගැටලුවට ද විසදුම් ලබා දීම අරමුණු කරගත් මොරගහකන්ද ජලාශ්‍ය මේ වනවිට ජලයෙන් පිරී තිබෙනවා.  එහි ඇති ප්‍රධාන වේල්ලේ ජල කාන්දුවක් හට ගෙන ඇති අතර ඒ පිළිබද විවිධ අදහස්ද පළවී තිබුණා."}