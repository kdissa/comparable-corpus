{"Header": "බස් රථ අනතුරකින් එක් අයෙක් ජීවිතක්ෂයට – 35 කට තුවාල", "Time": " මාර්තු 6, 2019 09:09 ", "Content": "පෞද්ගලික බස් රථයක් අනතුරට ලක්වීමෙන් එක් පුද්ගයෙකු මියගොස් තවත් 35 දෙනෙකු තුවාල ලැබුවා. මාවනැල්ල පොලිස් වසමේ පහළ කඩුගන්නාව ප්‍රදේශයේ දීයි අනතුර සිදුවුණේ. අක්කරෙයිපත්තුව අට්ටාලච්චේන සිට කොළඹ බලා ධාවනය වූ එම බස් රථය පහළ කඩුගන්නාව ඉපැරණි අම්බලම අසලදී මාර්ගයෙන් ඉවතට පැන විදුලි කණුවක ගැටී තිබෙනවා. රථයේ වේගය පාලනය කර ගැනීමට රියදුරුට නොහැකි වීමෙන් අනතුර සිදුව ඇති බවයි පොලීසිය පවසන්නේ. අට්ටාලච්චේන ප්‍රදේශයේ විද්‍යාපීඨයක ඉගෙනුම ලබන සිසුන් පිරිසක් අනතුරෙන් මෙසේ තුවාල ලබා තිබෙනවා. මියගොස් ඇත්තේ බස් රථයේ හිමිකරු බවයි අප වාර්තාකරු ප්‍රකාශ කළේ. තුවාලකරුවන් මාවනැල්ල ,කඩුගන්නාව පේරාදෙණිය හා මහනුවර රෝහල් වෙත ඇතුළත්කර තිබෙනවා."}