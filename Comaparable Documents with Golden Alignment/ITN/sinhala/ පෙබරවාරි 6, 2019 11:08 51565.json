{"Header": "මත්ද්‍රව්‍යවලට ඇබ්බැහිවූවන් පුනරුත්ථාපනයට ජාතික අධිකාරියක්", "Time": " පෙබරවාරි 6, 2019 11:08 ", "Content": "මත්ද්‍රව්‍යවලට ඇබ්බැහිවූවන් පුනරුත්ථාපනය කිරීමේ ජාතික අධිකාරියක් පිහිටුවීමට සැලසුම් කර තිබෙනවා. විෂ මත්ද්‍රව්‍ය හඳුනාගැනීමේ නව තාක්ෂණික උපකරණ ආනයනය කර භාවිතයට ගැනීම ද තවත් සැලසුමක්. ඒ වෙනුවෙන් ජනාධිපති මෛත‍්‍රීපාල සිරිසේන මැතිතුමා ඉදිරිපත් කළ යෝජනාවට කැබිනට් අනුමැතිය හිමි වුණා. මත්ද්‍රව්‍ය උවදුරට ස්ථිර විසඳුමක් ලබාදීමේ අරමුණින් ජාතික මත්ද්‍රව්‍ය නිවාරණ ප‍්‍රතිපත්තියක් හඳුන්වා දුන් අතර, ක‍්‍රියාකාරි සැලැස්මක් ද ක‍්‍රියාත්මක කෙරෙනවා. මත්ද්‍රව්‍ය නිවාරණ ජනාධිපති කාර්ය සාධන බළකායේ සම්බන්ධීකරණයෙන් පොලීසිය, අන්තරයාකර ඖෂධ පාලක මණ්ඩලය සහ සෙසු ආයතනවල දායකත්වයෙන් වැඩසටහන ක‍්‍රියාත්මක බවයි රජය ප‍්‍රකාශ කළේ."}