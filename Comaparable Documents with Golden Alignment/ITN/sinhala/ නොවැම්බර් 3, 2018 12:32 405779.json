{"Header": "ශ්‍රී ලංකා කණ්ඩායම විශේෂ පුහුණු සැසියක", "Time": " නොවැම්බර් 3, 2018 12:32 ", "Content": "සංචාරක එංගලන්ත කණ්ඩායම සමග පැවැත්විමට නියමිත පළමු ටෙස්ට් ක්‍රීකට් තරගයට මුහුණදීම  සදහා ශ්‍රී ලංකා කණ්ඩායම විශේෂ පුහුණු සැසියකට අද (03) එක්ව සිටිනවා. දෙරට අතර පළමු ටෙස්ට් ක්‍රීකට් තරගය ලබන හය වෙනිදා ගාල්ල ජාත්‍යන්තර ක්‍රීකට් ක්‍රීඩා පිටියේදී ආරම්භ වීමට නියමිතයි. මෙම තරගයේදී ලොව හොදම වමත් දග පන්දු යවන්නා ලෙස සැලකෙන රංගන හේරත් ක්‍රීකට් පිටියෙන් සමුගැනීම සිදු වනවා. තරගය වෙනුවෙන් ගාල්ල ජාත්‍යන්තර ක්‍රීකට් ක්‍රීඩා පිටිය මේ වන විට සුදානම් කරමින් තිබෙනවා. කන්ඩායම් දෙකකම අද(03) දිනයේදී ක්‍රීඩා පිටියේ පුහුණු සැසි සදහා එක් වුනා. තරගාවලියේ පන්දුවෙන් පන්දුව සජීවි තොරතුරු ගෙන එන්නේ ලක්හඩ ගුවන් විදුලියයි. ඒ වෙනුවෙන්ද සියලු කටයුතු සුදානම් කර අවසන්."}