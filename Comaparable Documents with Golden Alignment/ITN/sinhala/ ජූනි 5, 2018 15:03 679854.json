{"Header": "ශාන්ත පීතර විදුහල පරාජය කිරීමට ශාන්ත ජෝෂප් විදුහල සමත්වුණා", "Time": " ජූනි 5, 2018 15:03 ", "Content": "අන්තර් පාසල් ලීග් රග්බි තරගාවලියේ මෙතෙක් අපරාජිතව සිටි ශාන්ත පීතර විදුහල පරාජය කිරීමට මරදාන ශාන්ත ජෝෂප් විදුහල සමත්වුණා. සී ආර් ඇන්ඩ් එෆ් සී ක්‍රීඩා පිටියේ පැවැති තරගයේ පළමු අර්ධය නිමා වන විට ශාන්ත ජෝෂප් විදුහල ලකුණු 10ක් ලබාගත්තේ උත්සාහක දිනුම් දෙකක් සමගයි.  ඒ වන විට එක් උත්සාහක දිනුම්ක පමණක් වාර්තා කළ ශාන්ත පීතර විදුහල ලබාගත්තේ ලකුණු 05 ක් පමණයි. දෙවන අර්ධයේදී ද කණ්ඩායම් දෙකම ආක්‍රමණශීලී තරග රටාවක නිරත වුණා. මේ හේතුවෙන් කන්ඩායම් දෙකටම දෙවන අර්ධයේදි ලකුණු ලබා ගැනීමට හැකි වුයේ නැහැ. ලකුණු 10ට 5 ක් ලෙස පළමු අර්ධය ජයග්‍රහණය කළ ජෝෂප් විදුහල තරගයේ ජයග්‍රහණය වාර්තා කළා."}