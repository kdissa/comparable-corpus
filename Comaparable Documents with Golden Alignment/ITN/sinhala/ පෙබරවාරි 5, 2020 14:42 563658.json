{"Header": "සහරාන් සමග සබඳතා පැවැත්වූ සැකකරු ලබන 29 දක්වා  රක්ෂිත බන්ධනාගාරගත කෙරේ", "Time": " පෙබරවාරි 5, 2020 14:42 ", "Content": "පාස්කු ඉරිදා ෂැංග්‍රිලා හෝටලයට  මරාගෙන මැරෙන බෝම්බ ප්‍රහාරයක් එල්ල කළ තව්හිද් ජමාද් නායක මොහොමඩ් සහරාන් සමග සමීප සබඳතා පැවැත්වූ සැකකරු ලබන 29 වනදා දක්වා  තවදුරටත් රක්ෂිත බන්ධනාගාරගත කිරීමට අධිකරණය නියෝග කළා. සැකකරු කොටුව මහේස්ත්‍රාත් රංග දිසානායක මහතා හමුවට ඉදිරිපත් කළ අවස්ථාවේදීයි මෙම නියෝගය නිකුත් කළේ. කොළඹ අපරාධ කොට්ඨාසය මගින් මෙම සැකකරු අත්අඩංගුවට ගෙන රක්ෂිත බන්ධනාගාරගත කර සිටියා. අබුසාලි අබුබකර් නමැති මෙම පුද්ගලයා ත්‍රස්තවාදය සඳහා ආධාර උපකාර කර ඇති බවට රහස් පොලිසිය අනාවරණය කර ගත්තා. සිද්ධියට අදාළ විමර්ශන පිළිබද ලබන 19 වනදා අධිකරණයට වාර්තා කරන ලෙසද මහේස්ත්‍රාත්වරයා රහස් පොලිසියට දැනුම් දුන්නා."}