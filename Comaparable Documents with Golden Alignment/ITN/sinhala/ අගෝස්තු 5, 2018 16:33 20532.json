{"Header": "විපක්ෂ නායකකම කාටද?", "Time": " අගෝස්තු 5, 2018 16:33 ", "Content": "පාර්ලිමේන්තු විපක්ෂ නායක ධූර සදහා ඒකාබද්ධ විපක්ෂ කණ්ඩායම තුළ දෙකඩ වීමක් වී ඇති බව වාර්තා වෙනවා. ඒකාබද්ධ විපක්ෂයට, විපක්ෂ නායක  ධූරය ලබා දිය යුතු බවට පසුගියදා දිනේෂ් ගුණවර්ධන මන්ත්‍රීවරයා ඇතුළු මන්ත්‍රීවරුන් 08 දෙනෙකු කථානායකවරයාට ලිපියක්  භාර  දීමෙන් පසුව ඒකාබද්ධ විපක්ෂයේ තවත් කණ්ඩායමක් ඊට විරෝධය පල කර තිබෙනවා. එම කණ්ඩායමේ මතය වී ඇත්තේ පාර්ලිමේන්තු මන්ත්‍රී කුමාර වෙල්ගම මහතා විපක්ෂ නායක ධූරයට පත් කළ යුතු බවයි. ඒකාබද්ධ විපක්ෂය වෙනම කණ්ඩායමක් ලෙස පාර්ලිමේන්තුව තුළ කටයුතු කළ ද නියෝජනය කරන්නේ එක්සත් ජනතා නිදහස් සන්ධානයයි.  ඒ අනුව විපක්ෂනායක ධූරය සම්බන්ධයෙන් සන්ධානයේ මහලේකම් අමාත්‍ය මහින්ද අමරවීර මහතා පක්ෂයේ මතය කථානායකවරයාට හෙට (06) භාර දීමට නියමිතයි. අමාත්‍ය  මහින්ද අමරවීර, ආණ්ඩුක්‍රම ව්‍යවස්ථාවට අනුව විපක්ෂ නායක ධූරය ආණ්ඩු පක්ෂයේ නොවන වැඩිම මන්ත්‍රී ධූර සංඛ්‍යාවක් හිමි පක්ෂයට ලැබිය යුතුයි.   ඒ අනුව නිදහස් සන්ධානයත්,  එජාපයත් ආණ්ඩු පක්ෂය නියෝජනය කරන බැවින් තුන්වෙනියට වැඩිම මන්ත්‍රීධුර සංඛ්‍යාවක් ලබාගත් දෙමළ ජාතික සන්ධානයට වත්මන් පාර්ලිමේන්තුවේ විපක්ෂ නායක ධූරය ලැබී තිබෙනවා. මේ අතර ඒකාබද්ධ විපක්ෂයට පාර්ලිමේන්තු සම්ප්‍රදාය අනුව විපක්ෂනායක ධුරය කිසිසේත් ලබා දිය නොහැකි බව අමාත්‍ය ලක්ෂ්මන් කිරිඇල්ල මහතා පවසනවා. ඒකාබද්ධ විපක්ෂය පිළිගත් දේශපාලන පක්ෂයක් වශයෙන් නොව දේශපාලන කල්ලියක් ලෙස ක්‍රියාත්මක වන බව ඒ මහතා පෙන්වා දෙනවා. පාර්ලිමේන්තු මහ මැතිවරණයට තරග කළ දේශපාලන පක්ෂ පහක් වත්මන් පාර්ලිමේන්තුව නියෝජනය කරනවා. එම දේශපාලන පක්ෂ පහට ඒකාබද්ධ විපක්ෂය අයත් නොවන බවයි කිරිඇල්ල මහතා පෙන්වා දෙන්නේ. එක්සත් ජනතා නිදහස් සන්ධානයේ කල්ලියක් ලෙස ක්‍රියාත්මක ඒකාබද්ධ විපක්ෂය විපක්ෂ නායක ධූරය ඉල්ලා සිටීම අසාධාරණ බව පෙන්වා දෙන කිරිඇල්ල මහතා එය පාර්ලිමේන්තු සම්ප්‍රදායට පටහැනි බවද කියා සිටිනවා. අමාත්‍ය ලක්ෂ්මන් කිරිඇල්ල,"}