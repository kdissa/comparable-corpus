{"Header": "කොල්කටා නයිට් රයිඩර්ස් අවසන් පුර්ව වටයට", "Time": " මැයි 4, 2019 09:59 ", "Content": "ඉන්දිය ප්‍රිමියර් ලීග් ක්‍රිකට් තරගාවලියේ අවසන් පුර්ව වටයට සුදුසුකම් ලබා ගැනිමට කොල්කටා නයිට් රයිඩර්ස් කණ්ඩායම සමත් වුණා. ඒ කිංග්ස් ඉලෙවන් පන්ජාබ් කණ්ඩායම කඩුලු 07කින් පරාජයට පත් කරමින්. චන්දිගාර්හි පැවති තරගයේ කාසියේ වාසිය දිනු කොල්කටා නයිට් රයිඩර්ස් කණ්ඩායම පළමුව පන්දු රැකීමට තීරණය කළා. ඒ අනුව පිටියට පිවිසි කිංග්ස් ඉලවන් පන්ජාබ් කණ්ඩායම නියමිත පන්දුවාර විස්ස අවසානයේදී කඩුලු හයක් දැවි ලකුණු 183ක් රැස් කළා. පිලිතුරු ඉනිම ක්‍රිඩා කළ කොල්කටා නයිට් රයිඩර්ස් කණ්ඩායම පන්දුවාර දහඅටක් අවසානයේ කඩුලු 3 ක් පමණක් දැවි ලකුණු 185ක් ලබා ගනිමින් ජයග්‍රහණය වාර්තා කිරිමට සමත් වුණා."}