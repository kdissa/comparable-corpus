{"Header": "වව්නතිව් පොලිස් නිලධාරීන් දෙදෙනාට උසස්වීම්", "Time": " දෙසැම්බර් 1, 2018 09:14 ", "Content": "මඩකලපුව වව්නතිව් ආරක්ෂක මුරපොළේදී ඝාතනයට ලක්වූ පොලිස් කොස්තාපල්වරුන් දෙදෙනා පොලිස් සැරයන් තනතුරට උසස් කර තිබෙනවා. ඒ පොලිස්පති පූජිත් ජයසුන්දර මහතාගේ නියෝගයකින්. වව්නතිව් පොලිස් ස්ථානයට අනුයුක්තව සේවය කළ කොස්තාපල්වරුන් දෙදෙනා ඊයේ උදෑසන වෙඩි තැබීමකින් සහ ගෙල කපාදැමීමෙන් ඝාතනය කර තිබුණා. ඊයේ පස්වරුවේම පොලිස්පතිවරයා ප‍්‍රමුඛ ජ්‍යේෂ්ඨ පොලිස් නිලධාරීන් කණ්ඩායමක් සිද්ධිය වූ ස්ථානයට ගොස් විමර්ශන ආරම්භ කළ බවයි පොලිස් මාධ්‍ය ප‍්‍රකාශක පොලිස් අධිකාරී රුවන් ගුණසේකර මහතා සඳහන් කළේ. අපරාධ පරීක්ෂණ දෙපාර්තමේන්තුවේ ජ්‍යේෂ්ඨ නියෝජ්‍ය පොලිස්පතිවරයා සහ පොලිස් මාධ්‍ය ප‍්‍රකාශකවරයා ඇතුලු කණ්ඩායමක් පරීක්ෂණ ආරම්භ කළා. පොලිස් කොස්තාපල්වරුන් දෙදෙනා සතුව තිබූ ගිනි අවි දෙක ද ඝාතකයන් විසින් පැහැරගෙන ගොස් ඇති බවයි මූලික විමර්ශන වලින් හෙළිවුණේ."}