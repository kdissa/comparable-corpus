{"Header": "ලන්ඩන් බ්‍රිජ් ත්‍රස්ත ප්‍රහාරයේ වගකීම IS ත්‍රස්ත සංවිධානය භාරගනී", "Time": " දෙසැම්බර් 1, 2019 10:21 ", "Content": "ලන්ඩන් බ්‍රිජ් ත්‍රස්ත ප්‍රහාරයේ වගකීම අයි එස් ත්‍රස්ත සංවිධානය භාර ගෙන තිබෙනවා. තම ත්‍රස්ත සංවිධානයේ අනුගාමිකයෙකු වන උස්මාන් ඛාන් නමැත්තෙකු මෙම ප්‍රහාරය සිදුකර ඇති බවයි අයි එස් සංවිධානය නිවේදනයක් නිකුත් කරමින් කියා සිටියේ. නමුත් ඒ සඳහා ඔවුන් ප්‍රමාණවත් සාක්ෂි ඉදිරිපත් කර නැහැ. අයි එස් ත්‍රස්ත සංවිධානයට එරෙහිව සන්ධාන ගතවී සිටින රාජ්‍යයයන්ට ප්‍රහාර එල්ල කිරීම සඳහා මෙය සිදුකළ බවයි අයි එස් ත්‍රස්ත  සංවිධානය පවසන්නේ. පුද්ගලයින් පස් දෙනෙකුට පාලම මතදී පිහි ඇනුම් සිදුකර තිබෙනවා. ඉන්  දෙදෙනෙකු ජීවිතක්ෂයට පත්වූ අතර තිදෙනෙකු තුවාල ලැබුවා. එම පිහි ඇනුම සිදුකළ පුද්ගලයා මීට පෙර ත්‍රස්තවාදය සම්බන්ධයෙන් චෝදනා ලැබ සිටි අයෙක්."}