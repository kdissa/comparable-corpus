{"Header": "යාන්ත්‍රික කියත් ලියාපදිංචි කිරීමේ දිනය දීර්ඝ කෙරේ", "Time": " මාර්තු 1, 2019 11:09 ", "Content": "යාන්ත්‍රික කියත් ලියාපදිංචි කිරීමේ දිනය මාර්තු 15 දක්වා දීර්ඝ කර තිබෙනවා. එම දිනයෙන් පසුව එය කිසිසේත් දීර්ඝ කරන්නේ නැති බවයි ආරක්ෂක අමාත්‍යාංශය අවධාරණය කරන්නේ. වන විනාශය ඇතුළු යාන්ත්‍රික කියත් භාවිතයෙන් සිදුවන ජාවාරම් නතර කිරීම සදහා එම කියත් ලියාපදිංචි කිරීමට තීරණය කළේ ජනාධිපතිතුමාගේ තීරණයකට අනුවයි. එය පසුගිය විසි වනදායින් ආරම්භ වුණා. එම කාලය ඊයේ(28) දිනයෙන් අවසන් වීමටයි නියමිතව තිබුණේ. යාන්ත්‍රික කියත් ලියාපදිංචි කිරීමේ දිනය මාර්තු 15 වනදා දක්වා දීර්ඝ කිරීමට ආරක්ෂක අමාත්‍යාංශය තීරණය කිරීමත් සමග දිවයින පුරා පොලිස් ස්ථාන වෙතින් එම සහතික නිකුත් කෙරෙනවා. අදාළ ලියාපදිංචියෙන් පසු හදුනාගැනීම සදහා විශේෂ බලපත්‍රයක් සහ අංක තහඩුවක් නිකුත් කිරීමට නියමිතයි."}