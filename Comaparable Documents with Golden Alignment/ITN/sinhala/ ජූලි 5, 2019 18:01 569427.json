{"Header": "භාෂා ප්‍රශ්නයට විසදුම් ලබාදී ජාතික ප්‍රශ්නය අවසන් කරනවා", "Time": " ජූලි 5, 2019 18:01 ", "Content": "මතු පරපුරට යහපත් අනාගතයක් උදාකර දීමට වර්තමානයේ සියලු දෙනා කැප විය යුතු බව කතානායක කරූ ජයසූරිය මහතා පවසනවා. රාජ්‍ය භාෂා සතියේ සමාප්ති උලෙළට සහභාගි වෙමින් කතානායකවරයා මේ බව ප්‍රකාශ කළා. ජාතික ඒකාබද්ධතා,  රාජ්‍ය භාෂා,  සමාජ ප්‍රගති සහ හින්දු ආගමික කටයුතු අමාත්‍යාංශයයි උත්සවය සංවිධාන කළේ. ජාතික භාෂා,  අධ්‍යාපන හා පුහුණු ආයතනය ක්‍රියාත්මක කරන භාෂා නාලිකාව නිල වශයෙන් හඳුන්වා දීම ද මෙහිදී සිදුකෙරුණා. අමාත්‍ය මනෝ ගනේෂන් මහතා ඇතුලු පිරිසක් මීට එක්ව සිටියා."}