{"Header": "පෝලන්තයේ කුකුළන් ලක්ෂයකට අධික පිරිසක් මියයයි", "Time": " ජනවාරි 6, 2020 14:49 ", "Content": "පෝලන්තයේ කුරුළු උණ පැතිරීම හේතුවෙන් කුකුළන් ලක්ෂයකට අධික පිරිසක් මියගොස් තිබෙනවා. පසුගිය සතියේ සිට පෝලන්තයේ ඉතා සීඝ්‍රයෙන් කුරුළු උණ රෝගය පැතිර ගොස් තිබෙනවා.  ලුබ්ලික් පළාතේ  කුකුළු ගොවිපොලවල් ඉතා සමීපව පිහිටා ඇති බැවිනුයි මෙම වසංගතය ඉතා සීඝ්‍රයෙන් පැතිර ගොස් ඇත්තේ. බටහිර පෝලන්තයේ ගොවි පොළක කුරුළු උණ පැතිර යාම වාර්තාවීමත් සමඟ කිකිළියන් හැටපන්දසක් පමණ ගොවිපොළෙන් ඉවත් කිරීමට එරට රජය නියෝග කර තිබෙනවා. යුරෝපයේ විශාලතම කුකුළුමස් නිශ්පාදනය කරන රට ලෙස පෝලන්තය හඳුන්වන අතර 2017 වසරෙන් පසු ප්‍රථම වතාවටයි මෙවැනි තත්ත්වයක් වාර්තා වුණේ."}