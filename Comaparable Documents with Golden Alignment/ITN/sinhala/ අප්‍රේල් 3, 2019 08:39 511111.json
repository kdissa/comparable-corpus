{"Header": "ඝන සහ අර්ධ ඝන ආහාර වර්ණ සංකේත ගැසට් නිවේදනය ලබන සතියේ", "Time": " අප්‍රේල් 3, 2019 08:39 ", "Content": "ඝන සහ අර්ධ ඝන ආහාර සඳහා වර්ණ සංකේත ක‍්‍රමය ක‍්‍රියාත්මක කිරිමේ ගැසට් නිවේදනය ලබන සතියේ ප‍්‍රකාශයට පත්කරන බව අමාත්‍ය රාජිත සේනාරත්න මහතා ප‍්‍රකාශ කළා. ඒ සඳහා අවශ්‍ය මුලික ක‍්‍රියාමාර්ග මේ වනවිට ගෙන තිබෙනවා. ආහාර සුරක්ෂිතතාවයි මුලික අපේක්ෂාව. ඒ වෙනුවෙන් පසුගිය පළමුදා සිට හත් වනදා තෙක් ආහාර සුරක්ෂිතතා සතියක් ද ප‍්‍රකාශ කර තිබෙනවා. වෙළඳසැල් පරික්ෂාව ඇතුළු වැඩසටහන් රැසක් ක‍්‍රියාත්මක කිරිමයි අරමුණ. හෝටල්වල තත්ත්වය අනූව ඒවා කාණ්ඩ ගතකිරිම ද සිදුවූ බවයි අමාත්‍යවරයා පවසන්නේ."}