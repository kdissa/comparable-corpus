{"Header": "වෑන් රථයක් හා ගුවන් හමුදා ට්‍රක් රථයක් එකිනෙක ගැටෙයි", "Time": " සැප්තැම්බර් 1, 2018 10:23 ", "Content": "වෑන් රථයක් හා ගුවන් හමුදා ට්‍රක් රථයක් එකිනෙක ගැටීමෙන් සිදුවූ අනතුරකින් පුද්ගලයින් දෙදෙනකු ජීවිතක්ෂයට පත්වුණා. තුවාල ලැබූ සංඛ්‍යාව හයක්. වැල්ලවාය – තෙළුල්ල කණිෂ්ඨ විද්‍යාලය අසලදීයි අනතුර සිදුව තිබෙන්නේ. ට්‍රක් රථයේ ගමන් ගත් ගුවන් හමුදා නිලධාරීන් දෙදෙනෙකු සහ වෑන් රථයේ ගමන් ගත් හතර දෙනෙකු අනතුරෙන් තුවාල ලැබුවා. ඔවුන් වැල්ලවාය රෝහලටයි ඇතුළත් කෙරුණේ. ඒ අතරින් බරපතල තත්ත්වයේ පසුවූ දෙදෙනෙකු හම්බන්තොට මහ රෝහලට මාරුකර යවා තිබෙනවා. අනතුරෙන් ජීවිතක්ෂයට පත්වී ඇත්තේ වෑන් රථයේ රියදුරු සහ එහි ගමන් ගත් තවත් කාන්තාවක් බවයි වාර්තා වන්නේ."}