{"Header": "සෞදි අරාබිය කාන්තාවන්ට ස්වාධීනව සංචාරය කිරීමට ඉඩදෙයි", "Time": " අගෝස්තු 2, 2019 14:28 ", "Content": "සෞදි අරාබි කාන්තාවන්ට පිරිමි භාරකරුවෙකුගේ අවසරයකින් තොරව විදේශ ගතවීමට හැකි වන පරිදි නීති සංශෝධනය කර තිබෙනවා. මෙම නව නීතියට අනුව අවුරුදු 21 ට වැඩි කාන්තාවන්ට පිරිමි භාරකරුවෙකුගේ අවසරයකින් තොරව විදේශ ගමන් බලපත්‍රයක් සදහා ඉල්ලුම්කළ හැකියි. තවද දරු උපත්, විවාහය හෝ දික්කසාදය ලියාපදිංචි කිරීමේ අයිතිය ද ඔවුන්ට හිමිව තිබෙනවා. මෙමගින් කාන්තාවන්ගේ රැකියා අවස්ථා පුළුල්වනු ඇති බවයි සදහන් වන්නේ. මේ වන තෙක් සෞදි කාන්තාවන්ට විදේශ ගමන් බලපත්‍රයක් ලබා ගැනීමට පිරිමි භාරකරුවෙකුගෙන් අවසර ලබාගැනීමට සිදුව තිබුණා. නව නීතිය යටතේ ස්ත්‍රී පුරුෂ භාවය, ආබාධිත භාවය හෝ වයස අනුව කිසිදු වෙනසක් නොමැතිව සෞදි කාන්තාවන්ට ද සමාන අයිතීන් ලැබී තිබෙනවා."}