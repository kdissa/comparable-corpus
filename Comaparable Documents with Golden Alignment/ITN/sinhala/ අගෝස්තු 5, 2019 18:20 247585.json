{"Header": "විෂ මත්පැන්වලින් මිය ගිය සංඛ්‍යාව තවත් ඉහළට. පොලිස් OIC ටත් මාරුවක්", "Time": " අගෝස්තු 5, 2019 18:20 ", "Content": "නීතිවිරෝධී මත්පැන් විෂවීම හේතුවෙන් ගම්පහ බාදුරාගොඩ ප්‍රදේශයේ මියගිය  පුද්ගලයින්ගේ සංඛ්‍යාව මේවන විට  13 දක්වා ඉහලගොස් තිබෙනවා.  තවත් 12 දෙනෙකු රෝහල් ගත කර සිටිනවා. පල්ලෙවෙල, මීරිගම සහ කොටදෙණියාව යන පොලිස්වසම් වලිනුයි මෙම මරණ වාර්තාවන්නේ. මොවුන්ගේ මරණවලට හේතුව ලෙස මරණ පරික්ෂණවල සදහන් වන්නේ හදිසි හෘදයාබාධ වැනි දේ වුවද  මොවුන් සියලුදෙනා එකම ස්ථානයකින් නීතිවිරෝධී මත්පැන් පානය කර ඇති බවයි ඔවුන්ගේ ඥාතීන් පවසන්නේ. මේ වන විට රෝගී වූ 12 දෙනෙකු මීරිගම, වතුපිටිවල, ගම්පහ සහ රාගම රෝහල්වල ප්‍රතිකාර ලබමින් සිටිනවා. මේ අතර පල්ලේවෙල පොලිස්ථානාධිපතිවරයා පොලිස් කොමිසමේ අනුමැතිය ඇතිව මාරුකර තිබෙනවා."}