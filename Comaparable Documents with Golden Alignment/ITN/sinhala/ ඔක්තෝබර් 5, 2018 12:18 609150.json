{"Header": "ජාතික විද්‍යා පදනමේ 50 වන සංවත්සර උත්සවය ජනපති ප‍්‍රධානත්වයෙන්", "Time": " ඔක්තෝබර් 5, 2018 12:18 ", "Content": "ජාතික විද්‍යා පදනමේ පනස්වන සංවත්සරය ජනාධිපති මෛත්‍රිපාල සිරිසේන මැතිතුමාගේ ප්‍රධානත්වයෙන් ඊයේ (04) පස්වරුවේ කොළඹ දී පැවැත්වුනා. ජාතික විද්‍යාපදනමේ පනස් වන සංවත්සර උත්සවය ඊයේ (04) පස්වරුවේ පැවැත්වුණේ කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේදීයි. දිවයින පුරා රාජ්‍ය, පෞද්ගලික, කර්මාන්ත යන ක්ෂේත්‍ර සදහා අවශ්‍ය විද්‍යා හා තාක්ෂණ  පර්යේෂණ දැනුම බෙදා හරිමින් ඉතා සුවිශේෂී සේවාවක් ජාතික විද්‍යා පදනමින් ඉටු කෙරෙනවා. එහිදී විද්‍යාඥයින්, අධ්‍යාපනවේදීන්, උපාධිධාරීන් සහ පාසල් සිසුන් අතර ද දේශීය මෙන්ම අන්තර්ජාතික වශයෙන් සිදුකරන පර්යේෂණ හා සොයාගැනීම් පිළිබද දැනුමද  බෙදා හැරීමේ සාර්ථක පෙරගමන්කරුවෙකු ලෙස කටයුතු කරන්නේ ජාතික විද්‍යා පදනමයි. 1968 වසරේ දී පළමුව ස්ථාපිත කෙරුණු ජාතික විද්‍යා කවුන්සිලය 1981 වසරේ දී ස්වභාවික සම්පත් බලශක්ති සහ විද්‍යා අධිකාරිය බවට පරිවර්ථනය කෙරුණා. ජාතික විද්‍යා පදනම ලෙස එය යලිත් ප්‍රතිස්ථාපනය කෙරුනේ 1998 වසරේ සිටයි. ජාතික විද්‍යා පදනමට වසර 50 ක් පිරීම නිමිත්තෙන් සමරු මුද්දරයක් නිකුත් කිරීම ද මෙහිදී සිදු කෙරුණා. විද්‍යා හා පර්යේෂණ ක්ෂේත්‍රයේ සුවිශේෂී මෙහෙවරක් ඉටුකළ දෙදෙනෙකු වන මහාචාර්ය සී බී දිසානායක සහ මහාචාර්ය ආර් ඒ කේ එල් දිසානායක යන  මහත්වරුන්ට ජනාධිපතිතුමා අතින් යාවජීව සම්මානය පිරිනැමුණා. රැස්ව සිටි පිරිස ඇමතූ අමාත්‍ය ආචාර්ය සරත් අමුණුගම මහතා."}