{"Header": "මහනුවර ආශි‍්‍රත ප‍්‍රදේශවල සුරාසැල් දින දහයක කාලයක් වසා දැමේ", "Time": " අගෝස්තු 2, 2019 16:07 ", "Content": "ඇසල පෙරහැර හේතුවෙන් මහනුවර ආශි‍්‍රත ප‍්‍රදේශවල සුරාසැල් දින දහයක කාලයක් වසා තැබෙන බව සුරාබදු දෙපාර්තමේන්තුව ප‍්‍රකාශ කළා. ඒ ලබන සඳුදා සිට 15 වනදා දක්වා. දළදා මාළිගයේ සිට කිලෝ මීටර් අටක දුර සීමාවක් තුළ පවතින සිල්ලරට විකිණීමේ බලපත‍්‍ර සහ විශේෂ බලපත‍්‍ර ස්ථාන ද වසා තැබිය යුතු බවයි දෙපාර්තමේන්තුව සදහන් කළේ. අදාල සිමාව තුළ නීතිවිරෝධීව කටයුතු කරන සුරාබදු බලපත‍්‍රලාභීන්ට සහ ජාවාරම්කරුවන්ට එරෙහිව දැඩිව නීතිය කි‍්‍රයාත්මක කරන බව දෙපාර්තමේන්තුව පෙන්වා දෙන්නේ."}