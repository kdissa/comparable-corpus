{"Header": "කොරෝනා පාලන වැඩපිළිවෙල තවත් ශක්තිමත් කෙරේ", "Time": " පෙබරවාරි 5, 2020 09:47 ", "Content": "කොරෝනා වෛරසයෙන් ආරක්ෂාවීම සඳහා රට තුළ කි‍්‍රයාත්මක වැඩපිළිවෙල තවත් ශක්තිමක් කර ඇති බව රජය ප‍්‍රකාශ කළා. ගුවන් තොටුපොළේ මඟීන් පරික්ෂාව වඩාත් විධිමත් කර තිබෙනවා. විශේෂ අවධානයක් යොමු කළ යුතු බවට හදුනා ගන්නා මඟීන්ගේ ගමන් විස්තර පති‍්‍රකාවක් මගින් ලබාගැනීමටත් කටයුතු යොදා ඇති බවයි රජයේ ප‍්‍රවෘත්ති දෙපාර්තමේන්තුව පවසන්නේ. එමගින් මඟීන් පිළිබද තොරතුරු යාවත්කාලීන කිරීමට ක‍්‍රම තුනක් උපයෝගී කරගෙන තිබෙනවා. සෞඛ්‍ය නිලධාරීන් හරහා තොරතුරු ලබාගැනීමත් ඊට අයත්. දියතලාව නිරෝධායන කඳවුරේ රඳවා ඇති කිසිදු සිසුවෙකුට රෝගය වැළදී නැති බවයි සෞඛ්‍ය අංශ පවසන්නේ. මඟීන් 2000 ක් පමණ ගමන් ගන්නා නෞකාවක් ශ්‍රී‍්‍ර ලංකාවට පැමිණ ඇති බව වැඩබලන සෞඛ්‍ය සේවා අධ්‍යක්ෂ ජෙනරාල්වරයා සඳහන් කළා. ගුවන් තොටුපොළට පැමිණෙන මඟීන් මෙන්ම ඔවුන් ද පරීක්ෂාවකට ලක්කිරීමට සියලු කි‍්‍රයාමාර්ග ගෙන තිබෙනවා. අධෝරක්ත තාප ප‍්‍රතිරූපණ ස්කෑන් යන්ත‍්‍ර ඒ සඳහා යොදාගන්නා බවයි සෞඛ්‍ය බලධාරීන් පවසන්නේ."}