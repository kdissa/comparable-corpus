{"Header": "රාජස්ථාන් රෝයල්ස් කණ්ඩායමට පහසු ජයක්", "Time": " අප්‍රේල් 3, 2019 14:20 ", "Content": "ඉන්දීය ප්‍රිමියර් ලීග් ක්‍රිකට්  තරගාවලියේ රෝයල් චැලේන්ජර්ස් බැංගලෝර් කණ්ඩායම අතර පැවැති තරගයෙන් කඩුළු 7 ක පහසු ජයක් වාර්තා කිරීමට රාජස්ථාන් රෝයල්ස් කණ්ඩායම සමත් වුණා. ජායිපූර්හි පැවති තරගයේ කාසියේ වාසිය දිනා පළමුව පන්දු රැකීමට රාජස්ථාන කණ්ඩායම තීරණය කළා. ඒ අනුව පිටියට පිවිසි රෝයල් චැලේන්ජර්ස් බැංග්ලෝර් කණ්ඩායමේ පිතිකරුවන්ට රිසි සේ ලකුණු රැස් කිරීමට හැකි වූයේ නැහැ. නියමිත පන්දුවාර 20 අවසානයේ කඩුළු 4 ක් දැවී ඔවුන්ට ලබා ගත හැකි වූයේ ලකුණු 158 ක්  පමණයි. නායක විරාට් කෝලි ලකුණු 23 කට දැවී ගියා. පිළිතුරු ඉනිම ක්‍රීඩා කළ රාජස්ථාන් ක්‍රීඩකයින් කඩුළු 3 ක්  පමණක් දැවි ලකුණු 164 ක්  ලබා ගනිමින් තරගය පහසුවෙන් ජයගත්තා."}