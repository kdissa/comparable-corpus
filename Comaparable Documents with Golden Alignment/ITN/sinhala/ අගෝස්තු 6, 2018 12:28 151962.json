{"Header": "ITN හෙළිදරව්ව ඵලදරයි – අසරණ පවුලකට නිවසක්", "Time": " අගෝස්තු 6, 2018 12:28 ", "Content": "රිය අනතුරකින් ආබාධිත වූ දෙමව්පියන් රැකබලා ගන්නා පුතෙකු පිළිබඳ ප්‍රවෘත්තියක් අප පසුගියදා වාර්තා කළා. ඒත් සමග එම පවුලට උපකාර කිරීමට බොහෝ පිරිසක් දැනටමත් ඉදිරිපත්ව සිටිනවා. ඇල්පිටිය , කුරුඳුගහ ප්‍රදේශයේ මෙම පවුල දොඩම්බීම අලෙවි කිරීමෙන් ජීවිතය ගැටගසා ගත්තා. ඒ සඳහා අයිස් රැගෙන ඒමට අම්බලන්ගොඩට ගිය අවස්ථාවේදී අනතුරකට ලක්වීමෙන් මෙම දෙමව්පියන් ආබාධිත තත්ත්වයට පත්වුණා. මෙම සියලු විස්තර අප ප්‍රවෘත්ති තුළින් විකාශය කිරීමත් සමග එම පවුල පිළිබඳ බොහෝ දෙනෙකු සොයාබැලුවා. ඒ අනුව නව නිවසක් ඉදිකිරීම සඳහා අවශ්‍ය කටයුතු සම්පාදනය කර ඇති අතර අමාත්‍ය ගයන්ත කරුණාතිලක මහතා ඊට අවශ්‍ය ඉඩම ලබාදීමට ක්‍රියා කළා. මෙම පවුල පිළිබඳ සොයාබැලූ පූජ්‍ය වැලිතර අමරානන්ද ස්වාමීන් වහන්සේ අසරණ පවුල වෙනුවෙන් නිවස ඉදිකිරීමේ කටයුතු සම්පූර්ණ කිරීමට මැදිහත් වුණා."}