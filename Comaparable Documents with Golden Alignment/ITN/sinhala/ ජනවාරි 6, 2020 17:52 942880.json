{"Header": "නවදිල්ලි ප්‍රහාරයත් සමඟ ඉන්දියාව පුරා විරෝධතා", "Time": " ජනවාරි 6, 2020 17:52 ", "Content": "ඉන්දියාවේ නවදිල්ලි නුවර ජවහර්ලාල් නේරු විශ්වවිද්‍යාලයට ඇතුලු වූ මුහුණු ආවරණය කර ගත් කණ්ඩායමක් සිදු කළ  පහරදීම්වලින් පසු එරට පුරා විරෝධතා ආරම්භ කර තිබෙනවා. පහරදීම්වලින් පුද්ගලයින් හතලිස්දෙනෙකු පමණ තුවාල ලබා තිබෙනවා. ඒ අතර ආචාර්යවරුන් 12 දෙනෙකු ද වනවා. විශ්වවිද්‍යාල පරිශ්‍රයේ තවදුරටත් ප්‍රචණ්ඩක්‍රියා සිදුවීම වැලැක්විමට පොලිස් නිලධාරින් යොදවා තිබෙනවා. පහර දීමට සම්බන්ධ පුද්ගයන් කිහිප දෙනෙකු මේ වන විට හඳුනාගෙන ඇති බව වාර්තා වනවා."}