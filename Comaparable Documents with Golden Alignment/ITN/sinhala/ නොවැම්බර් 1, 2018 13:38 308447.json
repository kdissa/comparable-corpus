{"Header": "දෙදින පුහුණු තරගයේ පළමු දිනය වර්ෂාව හේතුවෙන් අතහැර දැමේ", "Time": " නොවැම්බර් 1, 2018 13:38 ", "Content": "සංචාරක එංගලන්ත කණ්ඩායම හා ශ්‍රී ලංකා ක්‍රිකට් සභාපතිවරයාගේ කණ්ඩායම අතර පැවැත්වීමට නියමිතව තිබූ දෙවන දෙදින පුහුණු තරගයේ පළමු දිනය වර්ෂාව හේතුවෙන් අතහැර දැමීමට තීරණය කර තිබෙනවා. කොළඹ සී සී සී ක්‍රිකට් ක්‍රීඩා පිටියේ පැවැත්වීමට නියමිත වූ මෙම තරගය වර්ෂාව හේතුවෙන් පළමු දිනය අතහැර දැමීමට ශ්‍රී ලංකා ක්‍රිකට් ආයතනය තීරණය කර තිබෙනනවා. පවතින දේශගුණික තත්ත්වය මත හෙට දිනයේ තරගය පවත්වන්නේ ද යන්න තීරණය කරනු ඇති. දෙරට අතර පැවති පළමු පුහුණු ක්‍රිකට් තරගයට වර්ෂාවෙන් බාධා එල්ල වුණේ නැහැ. දෙරට අතර පළමු ටෙස්ට් ක්‍රිකට් තරගය ලබන හයවනදා ගාල්ල ජාත්‍යන්තර ක්‍රිකට් ක්‍රීඩා පිටියේදී පැවැත්වීමට නියමිතයි."}