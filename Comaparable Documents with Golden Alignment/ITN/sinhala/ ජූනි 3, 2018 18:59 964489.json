{"Header": "මෛතී‍්‍ර සංසඳයේ 15 වන සංවත්සර උත්සවය සහ මෛතී‍්‍ර භූෂණ උපහාර උළෙල ජනපති ප‍්‍රධානත්වයෙන්", "Time": " ජූනි 3, 2018 18:59 ", "Content": "මෙත්සවිය මනස අධ්‍යාපන සංවර්ධන මෛතී‍්‍ර සංසඳයේ 15 වන සංවත්සර උත්සවය සහ මෛතී‍්‍ර භූෂණ උපහාර උළෙල අද (03) පස්වරුවේ කොළඹ 07 ශ‍්‍රී සම්බුද්ධත්ව ජයන්ති මන්දිරයේදී පැවැත්වුණු අතර එහි ප‍්‍රධාන ආරාධිත අමුත්තා ලෙස ජනාධිපති ගරු මෛතී‍්‍රපාල සිරිසේන මැතිතුමා එක්විය. පූජ්‍ය මහඇලගමුවේ ලංකානන්ද ස්වාමින් වහන්සේ, පාරම්පරික දේශීය වෛද්‍ය එන්.පී. රුවින්ද මාරසිංහ මහතා මෙන්ම පොලිස්පති පූජිත ජයසුන්දර මහතා ද මෙහිදී ජනාධිපතිතුමා අතින් මෛතී‍්‍ර භූෂණ සම්මානයෙන් පිදුම් ලැබූහ. සමස්තලංකා අමරපුර මහා සංඝ සභාවේ උත්තරීතර මහානායක පූජ්‍ය කොටුගොඩ ධම්මාවාස මහානායක හිමිපාණන් වහන්සේ මෙහි මුලසුන හෙඹවූ අතර මෙත්සවිය අනුශාසක රාජකීය පණ්ඩිත පූජ්‍ය සන්නස්ගල්ලේ ඥානවීර ස්වාමින් වහන්සේ විසින් විශේෂ අනුශාසනාවක් සිදුකළහ. බුදුන් වහන්සේ මහියංගනයට වැඩම කළ අවස්ථාව නිරුපණය කරමින් මෙත්සවිය මනස අධ්‍යාපන සංවර්ධන මෛතී‍්‍ර සංසඳයේ සාමාජිකයින්ගේ එකමුතුවෙන් මහියංගණය පුදබිමේ ඉදිවන අඩි 84 උසැති බුද්ධ ප‍්‍රතිමා වහන්සේගේ අනුරුව සහ විශේෂ සමරු තිළිණයක් ද මෙත්සවිය සභාපති විද්‍යාකීර්ති මහාචාර්ය චන්දන ජයරත්න මහතා විසින් ජනාධිපතිතුමා වෙත පිළිගැන්වීය."}