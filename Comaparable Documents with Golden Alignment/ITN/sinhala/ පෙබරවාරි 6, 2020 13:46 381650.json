{"Header": "සිංගප්පූරු වෙළද ගිවිසුම ගැන නීතිපතිවරයාගෙන් ශ්‍රේෂ්ඨාධිකරණයට දැනුම්දීමක්", "Time": " පෙබරවාරි 6, 2020 13:46 ", "Content": "පසුගිය රජය සිංගප්පූරුව සමඟ අත්සන් කළ නිදහස් වෙළද ගිවිසුම සම්බන්ධයෙන් වත්මන් රජය පත්කර ඇති කමිටුවක් මගින් සමාලෝචනය කරන බව නීතිපතිවරයා ශ්‍රේෂ්ඨාධිකරණයට දැනුම් දුන්නා. ගිවිසුම සමාලෝ්චනය කිරිමේ හැකියාවක් පවතින බැවින් ඉදිරයේදි ශ්‍රී‍්‍ර ලංකා සිංගප්පුරු බලධාරින් ඒ පිළිබද තීරණයක් ගනු ඇති බවයි නිතිපතිවරයා සදහන් කළේ. ඒ විනිසුරු විජිත් මලල්ගොඩ මහතා ප‍්‍රමුඛ ති‍්‍රපුද්ගල විනිසුරුමඩුල්ල හමුවේ . සිංගප්පූරු ගිවිසුම ආණ්ඩුක‍්‍රම ව්‍යවස්ථාවට පටහැනි යැයි ප‍්‍රකාශ කරන මෙන් ඉල්ලා ශ්‍රී‍්‍ර ලංකා නීතිඥ සංගමය ඇතුළු පාර්ශව හතක් මූලික අයිතිවාසිකම් පෙත්සමක් ගොනුකළා. එය ලබන ජුනි 13 වනදා කැඳවීමටයි ශ්‍රේෂ්ඨාධිකරණය නියෝග කර තිබෙන්නේ. ගිවිසුම කි‍්‍රයාත්මක වුවහොත් මෙරට වෛද්‍ය , ඉංජිනේරු , නීති ,මිනිම්දෝරු ඇතුළු වෘත්තිය ක්ෂේත‍්‍ර ගණනාවක වෘත්තියවේදින්ගේ කටයුතු වලට බාධාවක් සිදුවිය හැකි බවටයි පෙත්සමනේ පවසා තිබෙන්නේ."}