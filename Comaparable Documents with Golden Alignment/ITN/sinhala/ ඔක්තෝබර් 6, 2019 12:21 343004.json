{"Header": "කොළඹ සහ ශ්‍රී ජයර්ධනපුර අධ්‍යාපන කලාපයේ පාසල් 6ක් හෙට දින වසා තැබේ", "Time": " ඔක්තෝබර් 6, 2019 12:21 ", "Content": "හෙට දිනයේ  කොළඹ අධ්‍යාපන කලාපයට අයත් කොට්ඨාස 03 ක සියලු පාසල් සහ ශ්‍රී ජයර්ධනපුර අධ්‍යාපන කලාපයේ පාසල් 03 ක් වසා තැබෙනවා. ජනාධිපතිවරණය සඳහා නාම යෝජනා භාරගන්නා දිනය බැවිනුයි මෙම තීරණය ගෙන ඇත්තේ. නාමයෝජනා භාර ගන්නා දින වසා තැබෙන්නේ කොළඹ අධ්‍යාපන කලාපයට අයත් බොරැල්ල, දකුණු කොළඹ සහ මැද කොළඹ කොට්ඨාසයට අයත් සියලුම පාසල්.  ශ්‍රී ජයවර්ධනපුර කලාපයට අයත් රාජගිරිය ජනාධිපති විද්‍යාලය , හේවාවිතාරණ විද්‍යාලය සහ හේවාවිතාරණ ආදර්ශ කණිෂ්ඨ විද්‍යාලයද වසා තැබෙනවා. මේ අතර ජනාධිපතිවරණයට නාමයෝජන භාර ගන්නා දින ආරක්ෂක හේතුන් මත රාජගිරිය සරණ මාවත ඇතුළු මාර්ග කිහිපයක් වසා තැබෙනු ඇති. සිය අපේක්ෂකයන් ද සමඟ මැතිවරණය මහලේකම් කාර්යාලයට පැමිණෙන පක්ෂ ක්‍රියාකාරීන් සඳහා රථවාහන නවතා තැබීමට රාජගිරිය මංසන්ධිය සහ අවට වෙන් කිරීම ඊට හේතුවයි."}