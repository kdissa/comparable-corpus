{"Header": "හම්බන්තොට නගරාධිපතිට වසර 05ක සිරදඬුවමක්", "Time": " අගෝස්තු 2, 2019 12:46 ", "Content": "හම්බන්තොට නගරාධිපති එරාජ් රවීන්ද්‍ර ප්‍රනාන්දු සහ ප්‍රේමසිරි පරනමාන යන අයට පස් වසරක සිරදඩුවම් නියම කෙරුණා. 2014 වසරේ අප්‍රේල් 17 වන දින හම්බන්තොට වරාය නිරීක්ෂණයට ගිය එක්සත් ජාතික පක්ෂ මන්ත්‍රීවරුන් පිරිසකට පිස්තෝලයක් පෙන්වා තර්ජනය කිරීම ඇතුළු චෝදනා 20 ක් යටතේ පවරා ඇති නඩුවේ තීන්දුව ලබාදෙමිනුයි ඔවුන්ට සිර දඩුවම් නියම කෙරුණේ. හම්බන්තොට පළාත්බද මහාධිකරණයයි තීන්දුව ලබාදුන්නේ. පස්දෙනෙකුට එරෙහිව චෝදනා පැවතිය ද ඉන් තුන්දෙනෙකු මුදාහැරුණා."}