{"Header": "පාසල් වැන් රථ නවතා තැබිය හැකි ස්ථාන මෙන්න", "Time": " මැයි 5, 2019 09:28 ", "Content": "දෙවන වාරයේ පාසල් අරම්භය හෙට (6) සිදුවීමට නියමිතයි.පාසල් අවට හා පාසල් ක්ෂේත්‍රවල ආරක්ෂව තහවුරු කිරීම සඳහා පොලිසිය ඇතුළු ආරක්ෂක අංශ විසින් විශේෂ ආරක්ෂිත වැඩපිළිවෙලක් ක්‍රියාත්මක කර තිබෙනවා. ඒ අනුව කොළඹ අවට පාසල්වලට පැමිණෙන පසල් වෑන් රථ හා බස් රථ වෙනුවෙන් සුවිශේෂී ආරක්ෂක රථවාහන සැලැස්මක් පොලීසිය විසින් ක්‍රියාත්මක කොට තිබේ. පාසල් අවට කිසිදු වාහනයක් නවතා තැබිය නොහැකි අතර පාසල් ආරම්භ වීමෙන් පසුවද කිසිදු වාහනයක් පාසල් අවට නවතා තැබීමට කටයුතු නොකරන ලෙස පොලිස් මාධ්‍ය ප්‍රකාශක,පොලිස් අධිකාරි රුවන් ගුණසේකර මහතා පවසයි. මේ අනුව පාසල් වෑන් හා බස් රථ නවතා තැබීම සඳහා ස්ථන වෙන් කිරීමට කටයුතු කර තිබේ. පොලිස් බලප්‍රදේශවල,ඒ ඒ පාසල්වලට අදාළ වන ආකාරයට මෙම වෑන් හා බස් රථ ගාල්කර තැබීමේ ස්ථාන පිහිටුවා ඇත."}