{"Header": "නීති විරෝධී ලෙස මසුන් ඇල්ලූ 16 දෙනෙකු අත්අඩංගුවට", "Time": " ජූලි 4, 2019 11:55 ", "Content": "ත්‍රිකුණාමලය කල්අඩිචේනෙයි මුහුදු ප්‍රදේශයේ නීති විරෝධී ලෙස මසුන් ඇල්ලීමේ නිරත වූ පුද්ගලයින් 16 දෙනෙකු අත්අඩංගුවට ගැනීමට නාවික හමුදාවට හැකිවුණා. නැගෙනහිර , නාවික විධානයට අයත් නාවිකයින් පිරිසක් සිදු කළ මුර සංචාරයක් අතරතුරදීයී මෙම පිරිස අත්අඩංගුවට  ගෙන  ඇත්තේ. තහනම් ධීවර දැල් යොදා ගනිමින් මසුන් ඇල්ලීමේ නිරතවීම හේතුවෙන් ඔවුන් අත්අඩංගුවට ගත් බවයි නාවික හමුදාව සඳහන් කළේ. ඩිංගි යාත්‍රා දෙකක් , පිටත දහන යන්ත්‍ර දෙකක් සහ තහනම් ධීවර දැල් දෙකක්ද හමුදා භාරයට ගැනුණා. සැකකරුවන් හා ධීවර උපකරණ වෙරුගල් ධීවර පරීක්ෂක කාර්යාලය වෙත භාරදීමට කටයුතු කර තිබෙනවා."}