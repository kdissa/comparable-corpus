{"Header": "තවත් බීඩිකොළ තොගයක් නාවික හමුදා අත්අඩංගුවට", "Time": " සැප්තැම්බර් 6, 2019 11:33 ", "Content": "බීඩිකොළ කිලෝග‍්‍රැම් 192 ක් සමඟ සැකකරුවෙකු මන්නාරම තාරපුරම් ප‍්‍රදේශයේදී අත්අඩංගුවට ගත් බව නාවික හමුදාව ප‍්‍රකාශ කළා. ඒ පොලිස් විශේෂ කාර්ය බලකාය සමඟ එක්ව සිදුකළ මෙහෙයුමකින්. බලපත‍්‍ර රහිතව ළඟ තබාගෙන තිබූ බීඩිකොළ තොගය ඇසුරුම් 11 ක සඟවා තිබූ බවයි නාවික හමුදාව පවසන්නේ. තිස් දෙහැවිරිදි සැකකරු එම ප‍්‍රදේශයේම පදිංචිකරුවෙක්. ඔහු සහ බීඩිකොළ තොගය පිළිබද වැඩිදුර විමර්ශන මන්නාරම පොලිස් විශේෂ කාර්ය බලකාය මගින් සිදුකරනවා."}