{"Header": "අන්තර් පළාත් බස් රථ වලින් 50%කට සුභාවිත ගීත ඇතුලත් තැටි ලබාදී අවසන්", "Time": " පෙබරවාරි 5, 2020 14:22 ", "Content": "අන්තර් පළාත් බස් රථ වලින්  50 %කට සුභාවිත ගීත ඇතුලත් තැටි ලබාදී අවසන් බව මඟී ප‍්‍රවාහන කළමනාකරණ අමාත්‍යාංශය ප‍්‍රකාශ කළා. ඉතිරි බස් රථ සඳහා ද කඩිනමින් ඒවා ලබාදෙන ලෙසයි ජාතික ගමනා ගමන කොමිසම අන්තර් පළාත් බස් රථ අධිකාරියෙන් ඉල්ලීමක් කර තිබෙන්නේ. තවමත් ඝෝෂාකාරී ගීත වාදනය වන බවට මහජනතාවගෙන් කොමිසමට පැමිණිලි ලැබී තිබෙනවා. එලෙස වාදනය වන්නේ සුභාවිත ගීත ඇතුලත් තැටි ලබානොගත් බස් රථ වලින් බවයි කොමිසම සඳහන් කළේ. එම තත්වය නිවැරදි කිරීම සඳහා කඩිනමින් කටයුතු කරන බව ද ගමනා ගමන කොමිසම ප‍්‍රකාශ කළා."}