{"Header": "හෝකන්දර ප‍්‍රදේශයට අනිද්දා පැය 24 ක ජල කප්පාදුවක්", "Time": " ජූනි 6, 2019 15:13 ", "Content": "හෝකන්දර ප‍්‍රදේශයට අනිද්දා (08) උදෑසන නවයේ සිට ඉරිදා(09) උදෑසන නවය දක්වා පැය 24 ක කාලයක් ජල සැපයුම අත්හිටුවන බව ජල සම්පාදන මණ්ඩලය ප‍්‍රකාශ කළා. ඒ කොළඹ නගර සංවර්ධන ව්‍යාපෘතියක් හේතුවෙන්. තවත් ප‍්‍රදේශ කිහිපයකට අඩු පීඩනයක් යටතේ ජලය ලබාදීමට තීරණය කර තිබෙනවා. කොළඹ, දෙහිවල, ගල්කිස්ස , කෝට්ටේ සහ කඩුවෙල මහ නගර සභා බල ප‍්‍රදේශය ඊට ඇතුලත්. මහරගම , බොරලැස්ගමුව නගර සභා බල ප‍්‍රදේශ මෙන්ම කොටිකාවත්ත , මුල්ලේරියාව ප‍්‍රාද‍ේශීය සභා බල ප‍්‍රදේශවලට ද අඩු පීඩනයකින් ජලය සැපයීමටයි නියමිත. රත්මලාන හා සොයිසාපුර මහල් නිවාසවලටද එම තත්වය බලපැවැත්වෙන බවයි ජල සම්පාදන මන්ඩලය පෙන්වා දෙන්නේ."}