{"Header": "ශ්‍රී ලංකාව අද පුහුණු සැසියක", "Time": " ජූලි 6, 2018 15:42 ", "Content": "දකුණු අප්‍රිකා කණ්ඩායම සමග පැවැත්වීමට නියමිත ක්‍රිකට් තරගාවලියට සහභාගී වීම සදහා සත්කාරක ශ්‍රී ලංකාව අද (06) දිනයේ පුහුණු සැසියකට එක්වුණා. දෙරට අතර පළමු දෙදින පුහුණු තරගය කොළඹ පී සරා ඕවල් ක්‍රීඩා පිටියේ හෙට (07) ආරම්භ වනවා. තරගයේ ශ්‍රී ලංකා කණ්ඩායම මෙහෙයවන්නේ ඇන්ජලෝ මැතිව්ස්. ශ්‍රී ලංකා සභාපතිගේ මෙම කණ්ඩායමේ සංචිතයට ක්‍රීඩකයින් දාහතර දෙනෙකු ඇතුළත්. මේ අතර දෙරට අතර පළමු ටෙස්ට් ක්‍රිකට් තරගය ශ්‍රී ලංකා නායක දිනේෂ් චන්දිමාල්ට අහිමිවීමේ අවධානමක් පවතිනවා. ඒ නිමාවූ බටහිර ඉන්දීය කොදෙව් ටෙස්ට් ක්‍රිකට් තරගාවලියේදී එල්ලවූ පන්දුව පළුදුකිරීමේ චෝදනා සම්බන්ධයේ පරීක්ෂණයක් ලබන 11 වැනිදා පැවැත්වීමට ජාත්‍යන්තර ක්‍රිකට් කවුන්සිලය තීරණය කර තිබීම හේතුවෙන්. ශ්‍රී ලංකාව හා සංචාරක දකුණු අප්‍රිකාව අතර ටෙස්ට් ක්‍රිකට් තරග දෙකක්  හා එක්දින තරග පහක් පැවැත්වීමට නියමිතයි. දෙරට අතර එක් පන්දුවාර විස්සයි විස්ස තරගයක්ද පැවැත්වීමටයි සැලසුම් කර ඇත්තේ."}