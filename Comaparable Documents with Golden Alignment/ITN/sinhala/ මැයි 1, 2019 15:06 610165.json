{"Header": "බංග්ලාදේශ ක්‍රිකට් කණ්ඩායමේ නිල ඇදුම සම්බන්ධයෙන් මතබේදයක්", "Time": " මැයි 1, 2019 15:06 ", "Content": "එක්දින ක්‍රිකට් ලෝක කුසලාන තරගාවලියේ බංග්ලාදේශ කණ්ඩායමේ නිල ඇදුම සම්බන්ධයෙන් මතබේදයක් ඇතිවී තිබෙනවා. එක්දින ක්‍රිකට් ලෝක කුසලාන තරගාවලිය තවත් දින 29 කින් එංගලන්තයේදී ආරම්භ වනවා. තරගාවලියට එක්වන බංග්ලාදේශ කණ්ඩායමේ නිල ඇදුම සම්පූර්ණයෙන්ම කොළ පැහැයෙන් සැකසීමට කටයුතු යොදා තිබෙනවා. මීට පෙර බංග්ලාදේශ කණ්ඩායම රතු හා කොළ පැහැයෙන් යුත් නිල ඇදුමක් භාවිත කළා. ජාත්‍යන්තර ක්‍රිකට් කවුන්සිලයේ ඉල්ලීමට අනුව නිල ඇදුමේ රතු පැහැති වර්ණය ඉවත් කළ බවයි බංග්ලාදේශ ක්‍රිකට් ආයතනයේ සභාපති නස්මුල් හසන් පවසනවා. බංග්ලාදේශ ජාතික ධජය රතු හා කොළ පැහැයෙන් යුක්තයි. රතු පැහැය ඉවත් කිරීම එරට ජනතාවගේ දැඩි විරෝධය එල්ල වී තිබෙනවා. පාකිස්තාන ක්‍රිකට් කණ්ඩායමේ නිල ඇදුම ද සම්පූර්ණ කොළ පැහැයෙන් යුක්ත වනවා. මේ අනුව රතු වර්ණය යළිත් අතුළු කිරීමට කටයුතු කරන බව බංග්ලාදේශ ක්‍රිකට් ආයතන මේ වනවිට නිවේදනය කර තිබෙනවා. කෙසේ වෙතත් ඔවුන් රතු පැහැය ඉවත් කිරීම සම්බන්ධයෙන් ජාත්‍යන්තර ක්‍රිකට් කවුන්සිලයේ අනුමැතිය ලබාගෙන නැහැ."}