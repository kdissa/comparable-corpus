{"Header": "ධර්මපාල විද්‍යාලයේ ඉදිකළ අංග සම්පූර්ණ ක්‍රිකට් ක්‍රීඩා පිටිය විවෘත කෙරේ", "Time": " සැප්තැම්බර් 3, 2018 14:51 ", "Content": "පන්නිපිටිය ධර්මපාල විද්‍යාලයේ ඉදිකළ අංග සම්පූර්ණ ක්‍රිකට් ක්‍රීඩා පිටිය විවෘත කරනු ලැබුවා. අක්කර පහමාරක භූමියක ඉදිකර ඇති ක්‍රිකට් ක්‍රීඩා පිටිය තණතිලි 07 කින් හා පැති විකට්ටු 06 කින් සමන්විතය. ක්‍රීඩා පිටිය අංග සම්පූර්ණ ලෙස ඉදිකිරීමට රුපියල් මිලියන30 ක් වැයකිරීමට සැලසුම් කර තිබෙනවා. ඉන් රුපියල් මිලිනය 17 ක් ක්‍රීඩා පිටිය හා තණතිලි ඉදිකිරීම වෙනුවෙන් වැය කර තිබෙනවා. කොළඹ ප්‍රධාන මිශ්‍ර පාසක් වන පන්නිපිටිය ධර්මපාල විද්‍යාලයේ සිසු සිසුවියන් 5000 ක් අධ්‍යාපනය ලබනවා. ක්‍රීඩා පිටියට විවෘත කිරීමෙන් අනතුරුව පන්නිපිටිය ධර්මපාල විද්‍යාල අධිශිෂ්‍ය කණ්ඩායම හා ඕල්කට්තුමා ආරම්භ කළ පාසල්වල ආදි ශිෂ්‍යන් එක්වූ සුහද ක්‍රිකට් තරගයක් ද පැවැත්වුණා."}