{"Header": "ඇවන්ගාඩ් සභාපති සහ රක්නා ලංකා හිටපු සභාපති අත්අඩංගුවට ගන්න වරෙන්තුවක්", "Time": " අගෝස්තු 2, 2019 14:41 ", "Content": "ඇවන්ගාඩ් සමාගමේ සභාපති නිශ්ශංක සේනාධිපති සහ රක්නා ලංකා ආරක්ෂක සමාගමේ හිටපු සභාපති විශ්‍රාමික මේජර් ජෙනරාල් පාලිත ප්‍රනාන්දු යන අය අත්අඩංගුවට ගැනීමට කොළඹ මහාධිකරණය අද(02) වරෙන්තු නිකුත් කළා. අල්ලස් කොමිසම ගොනුකර ඇති නඩුවක් සදහා අධිකරණයේ පෙනී නොසිටීම ඊට හේතුවයි. රුපියල් ලක්ෂ 355ක මුදලක් අල්ලස් වශයෙන් ලබාදීම සහ ලබා ගැනීම ඔවුන්ට එරෙහි චෝදනාවයි. මෙම නඩුව කොළඹ මහාධිකරණය හමුවේ අද (02) කැදවූ අවස්ථාවේ විත්තිකරුවන් පෙනී සිටියේ නැහැ. අධිචෝදනා 47කින් සමන්විත චෝදනා පත්‍රය විත්තිකරුවන් වෙත මීට පෙර භාර දෙනු ලැබුවා. රජයේ සේවකයෙකු ලෙස කටයුතු කළ විශ්‍රාමික මේජර් ජෙනරාල් පාලිත ප්‍රනාන්දු මහතා අවස්ථා හතකදී මුදල් ලබා ගෙන ඇති බවට නීතිපතිවරයා චෝදනා කරනවා."}