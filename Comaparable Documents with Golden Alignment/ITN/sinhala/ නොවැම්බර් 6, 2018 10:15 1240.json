{"Header": "දීපාවලී උත්සවයෙන් පසු නවදිල්ලි නුවර වායු දූෂණ මට්ටම ඉහළ යන ලකුණු", "Time": " නොවැම්බර් 6, 2018 10:15 ", "Content": "දීපාවලී උත්සවයෙන් පසුව ඉන්දියාවේ නවදිල්ලි නුවර වායු දූෂණ මට්ටම වඩාත් ඉහළ යනු ඇති බව එරට මාධ්‍ය වාර්තා සදහන් කරනවා. නවදිල්ලි නුවර හින්දු බැතිමතුන් දීපාවලී උත්සව සැමරුම් රැසක් සංවිධාන කර තිබෙනවා. දීපාවලී උත්සවයට අදාළ වතාවත් රැසක් සිදු කෙරෙන්නේ එළි මහනේ සිටයි. ඒ සදහා ගිනි දැල්වීම, රතිඤ්ඤා දැල්වීම ආදිය වැඩි වශයෙන් සිදු කෙරෙන අතර ඉන් නැගෙන දුමාරය හේතුවෙන් වායු දූෂණ තත්ත්වය ඉහළ යා හැකි බව ඉන්දීය වාර්තා පෙන්වා දෙනවා. වායු දූෂණය අවම කිරීම සදහා රතිඤ්ඤා දැල්වීම පැය දෙකකට සීමා කිරීමට පියවර ගෙන තිබෙනවා."}