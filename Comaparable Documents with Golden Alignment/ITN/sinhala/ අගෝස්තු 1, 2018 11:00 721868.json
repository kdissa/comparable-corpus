{"Header": "දුම්වැටියක මිල රුපියල් පහකින් ඉහළට", "Time": " අගෝස්තු 1, 2018 11:00 ", "Content": "දුම්වැටියක් සදහා  රුපියල් තුනයි ශත අසූවක බද්දක් අය කිරීමත් සමග දුම්වැටියක මිල රුපියල් පහකින් ඉහළ ගොස් තිබෙනවා. ඒ අනුව රුපියල් පනහක්ව පැවති දුම්වැටියක මිල රුපියල් පනස් පහ දක්වාත්, රුපියල් පනස්පහක්ව පැවති දුම්වැටියක මිල රුපියල් හැට දක්වාත් ඉහළ ගොස් ඇති බවයි වාර්තා වන්නේ. දුම්වැටි භාවිතය අවම කිරීමට රජය මීට පෙර ප්‍රගතශීලී පියවර කිහිපයක්ම ගනු ලැබුවා. ඒ අනුවයි දුම්වැටි දවටනවලට රූපමය අවවාද එක් කෙරුනේ. මේ අතර ලබන වසර වන විට දුම්වැටිවලින් තොර නගර 200 ක් බිහි කිරීමට අපේක්ෂා කරන බව සෞඛ්‍ය අමාත්‍යවරයාද පසුගියදා ප්‍රකාශ කළා."}