{"Header": "උතුරු ඉන්දියාවේ ගිනිකෙළි කර්මාන්ත ශාලාවක පිපිරීමකින් 23 දෙනෙකු ජීවිතක්ෂයට", "Time": " සැප්තැම්බර් 5, 2019 14:40 ", "Content": "උතුරු ඉන්දියාවේ ගිනිකෙළි කර්මාන්ත ශාලාවක සිදුවූ පිපිරීමකින් පුද්ගලයින් 23 දෙනෙකු ජීවිතක්ෂයට පත්ව 14 දෙනෙකු තුවාල ලැබුවා. උතුරු ඉන්දියාවේ පන්ජාබ් ප්‍රාන්තයේ පිහිටි කර්මාන්ත ශාලාවකයි පිපිරීම සිදුවුණේ. ඒ  හේතුවෙන් කර්මාන්තශාලා ගොඩනැගිල්ල සම්පූර්ණයෙන්ම විනාශවී තිබෙනවා. අසල තිබූ ගොඩනැගිලි හා රථවාහන කිහිපයකට ද හානි සිදුවුණා. සුන්බුන් අතර සිරවී සිටින පිරිස් සොයා මේ වනවිටත් මෙහෙයුම් ක්‍රියාත්මකයි. කෙසේ වෙතත් පිපිරීමට හේතුව මෙතෙක් සොයාගෙන නැහැ. උත්සව සමය හේතුවෙන් ඉන්දියාවේ ගිනිකෙළි සඳහා ඉහළ ඉල්ලුමක් පවතිනවා. ඒ හේතුවෙන් අනවසර කර්මාන්ත ශාලා වැඩිවී ඇති අතර ඒවා නිසි ප්‍රමිතියකින් තොරවීම මෙවැනි අනතුරුවලට හේතුව බවයි එරට ආරක්ෂක අංශ සඳහන් කරන්නේ."}