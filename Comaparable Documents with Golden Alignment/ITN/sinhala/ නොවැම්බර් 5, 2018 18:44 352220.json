{"Header": "මහවැසි නොතකා පාර්ලිමේන්තු වටරවුමට මහා ජනගගක්", "Time": " නොවැම්බර් 5, 2018 18:44 ", "Content": "රටම රකින ජනමහිමය ජනරැළියට දිවයිනේ නන් දෙසින් අති දැවැන්ත ජන ගඟක් පැමිණියා. ඒ ජනාධිපතිතුමා ගත් තීන්දුව නිවැරදි බව තවදුරටත් සපථ කරමින්. ඇද හැලුණු වර්ෂාව ද නොතකමින් නව රජයේ ශක්තිමත් ඉදිරිගමන වෙනුවෙන් සහාය පළ කිරීමට මෙම අති විශාල ජනකාය එක්ව සිටියා. එක්සත් ජාතික පක්‍ෂය තවදුරටත් පාලනය කළා නම් දැඩි අර්බුදයකට රට මුහුණ දෙන බවයි ජනතාව ප්‍රකාශ කළේ. රට බේරා ගැනීම වෙනුවෙන් මේ මොහොතේ ජනපතිගේ නිවැරදි තීන්දුව සමග හදවතින්ම එක්වන බව ද ඔවුන් කියා සිටියා. රට රකින ජනවේගය ජන රැළියට ඉතා උද්යෝගයෙන් එක්වූ ජනතාව  ජනාධිපතිතුමා හා අග්‍රාමාත්‍යවරයා ගෙන යන නිවැරදි වැඩපිළිවෙළට ඕනෑම සහායක් ලබා දෙන බව ද ප්‍රකාශ කළා."}