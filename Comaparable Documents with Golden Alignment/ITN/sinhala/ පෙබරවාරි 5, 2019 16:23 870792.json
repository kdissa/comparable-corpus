{"Header": "එළඹෙන ටෙස්ට් තරගාවලියේ නායකත්වය දිමුත්ට", "Time": " පෙබරවාරි 5, 2019 16:23 ", "Content": "දකුණූ අප්‍රිකා කණ්ඩායම සමග පැවැත්වීමට නියමිත ටෙස්ට් ක්‍රිකට් තරගාවලියේ නායකත්වය දිමුත් කරුණාරත්නට ලබාදී ඇතැයි වාර්තා වනවා. උපනායකයා ලෙස නම් කර ඇත්තේ නිරෝෂන් දික්වැල්ලයි. සංචාරක ශ්‍රී ලංකා කණ්ඩායම හා දකුණූ අප්‍රිකා කණ්ඩායම අතර ටෙස්ට් ක්‍රිකට් තරග 02 ක් පැවැත්වීමට නියමිතයි. එහි පළමු තරගය ලබන 13 වනදා ආරම්භ වනවා. මෙම තරගාවලිය සදහා ශ්‍රී ලංකා කණ්ඩායමේ නායනකයා ලෙස දිමුත් කරුණාරත්න නම් කර ඇතැයි වාර්තා වනවා. ටෙස්ට්  නායක දිනේෂ් චන්දිමාල්ට කණ්ඩායමේ ස්ථානයක් හිමිව නැහැ. ලහිරු තිරිමාන්න / ධනංජය ද සිල්වා, කුසල් මෙන්ඩිස්, කුසල් ජනිත් පෙරේරා, මිලින්ද සිරිවර්ධන, කෞෂාල් සිල්වා  නවක ක්‍රීඩක ඕෂධ ප්‍රනාන්දු, ඇන්ජලෝ පෙරේරා, සුරංග ලක්මාල්, කසුන් රාජිත, විශ්ව ප්‍රනාන්දු, චාමික කරුණාරත්න, මොහොමඩ් ශිරාස්, ලක්ෂාන් සදකැන් හා ලසිත් ඇඹුල්දෙණිය කණ්ඩායමට ඇතුළත් බව වාර්තා වනවා. ශ්‍රී ලංකා කණ්ඩායම සම්බන්ධයෙන් අවසන්  සාකච්ඡාව අද උදෑසන පැවැත්වුණා."}