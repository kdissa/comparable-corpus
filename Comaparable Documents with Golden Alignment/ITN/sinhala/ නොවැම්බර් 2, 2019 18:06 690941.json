{"Header": "සහල් මෙට්‍රික් ටොන් විසිදහසක් වෙළෙද පොලට නිකුත් කෙරේ", "Time": " නොවැම්බර් 2, 2019 18:06 ", "Content": "සහල් මිල පාලනය කිරීමේ අරමුණෙන් වි අලෙවි මණ්ඩලයේ ගබඩාවල පවතින වී මෙට්‍රික් ටොන් විසි දහසක් වෙළෙද පොලට නිකුත් කිරිමට රජය තීරණය කළා. විවෘත වෙළෙද පොල තුළ ප‍්‍රමාණවත් තරම් සහල් ප‍්‍රමාණයක් පවත්වාගෙන යාමද එහි අරමුණක්. ඒ අනුව නාඩු මෙට්‍රික් ටොන් දස දහසක් සහ සම්බා මෙට්‍රික් ටොන් දස දහසක් සතොස ආයතනයේ ලියාපදිංචි මෝල් හිමියන් මගින් සහල් බවට පත්කර ලංකා සතොස ආයතනය හරහා වෙළෙද පොලට නිකුත් කිරිමටයි නියමිත."}