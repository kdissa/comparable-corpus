{"Header": "කිසිදු ඖෂධ හිඟයක් නොමැති බව ඖෂධ සැපයුම් අංශය තහවුරු කරයි", "Time": " සැප්තැම්බර් 4, 2019 09:15 ", "Content": "කිසිදු ඖෂධ හිඟයක් නොමැති බව වෛද්‍ය සැපයුම් අංශ අධ්‍යක්ෂ වෛද්‍ය ඒ ටී සුදර්ශන මහතා ප‍්‍රකාශ කළා. රජයේ වෛද්‍ය නිලධාරින්ගේ සංගමයේ ප‍්‍රකාශයක් උපුටා දක්වමින් මධ්‍යම බෙහෙත් ගබඩාවේ හිඟයක් ඇති බවට මාධ්‍ය වාර්තා පළවී තිබෙනවා. එහි කිසිදු සත්‍යතාවක් නොමැති බවයි සැපයුම් අංශ අධ්‍යක්ෂවරයා පෙන්වා දුන්නේ. ඖෂධ ලබාගැනීම සිදුවන්නේ නිෂ්චිත කාලසටහනකට අනූව. අවශ්‍යතාව මත ඖෂධ රෝහල් වෙත සැපයීමටත් කටයුතු යොදා තිබෙනවා. ඉදිරි දින කිහිපයේ දී ඖෂධ තොග ගෙන්වන බවයි වෛද්‍ය ඒ ටී සුදර්ශන මහතා පෙන්වා දුන්නේ. යම් හිඟයක් මතු වුවහොත් අවශ්‍ය ඖෂධය එම මොහොතේදීම මිළදී ගැනිමේ ක‍්‍රියාවලිය සඳහා රෝහල් අධ්‍යක්ෂවරයාට බලය ලබාදී ඇති බවත් වෛද්‍ය සැපයුම් අංශ අධ්‍යක්ෂවරයා සඳහන් කළා."}