{"Header": "දිවයිනේ ප්‍රථම රූපවාහිනී නාලිකාව සිය 40 වන උපන් දිනය සමරයි", "Time": " ජූනි 5, 2019 09:09 ", "Content": "දිවයිනේ ප්‍රථම රූපවාහිනී නාලිකාව වන ස්වාධීන රූපවාහිනී සේවය සිය 40 වන උපන් දිනය අද සමරනවා. ඒ වෙනුවෙන් වික්‍රමසිංහපුර ප්‍රධාන කාර්යාල පරිශ්‍රයේ දී සර්ව රාත්‍රික පිරිත් දේශනයක් අද රාත්‍රියේ පැවැත්වෙනවා. අයිටීඑන් 40 වන සංවත්සරය වෙනුවෙන් සැමරුම් වැඩසටහනක් වික්‍රමසිංහපුර ITN ප්‍රධාන කාර්යාල පරිශ්‍රයේදී අද උදෑසන පැවැත්වුණා. ඒ ITN මාධ්‍ය ජාලයේ සභාපතිනි තිලකා ජයසුන්දර මහත්මියගේ ප්‍රධානත්වයෙන්. ITN සාමාන්‍යාධිකාරී ඒ ආර් සුබසිංහ , වැඩසටහන් නියොජ්‍ය සාමාන්‍යාධිකාරී ඉන්ද්‍රජිත් වන්නිආරච්චි යන මහත්වරුන් ඇතුළු කාර්ය මණ්ඩලය ද මෙම අවස්ථාවට එක්ව සිටියා. හතලිස් වන සංවත්සරය වෙනුවෙන් වැඩසටහන් රැසක් ITN ඔස්සේ අද දවස පුරා සහෘද ජනතාව වෙත තිළිණ කිරිමට කටයුතු යොදා තිබෙනවා. එමෙන්ම නැවුම් මුහුණවරින් යුත් වැඩසටහන් රැසක් ද මෙම මාසය පුරා ගෙන ඒමටයි කටයුතු යොදා ඇත්තේ. අද රාත්‍රී 8 සිට පසුදා පහන් වනතුරු වික්‍රමසිංහපුර ප්‍රධාන කාර්යාල පරිශ්‍රෙය්දී සර්ව රාත්‍රික පිරිත් දේශනය පැවැත්වීමට නියමිතයි. මහා සංඝයා වහන්සේ 40 නමක විශයෙහි හෙට උදෑසන හීල් දානය පිරිනැමීමට කටයුතු යොදා තිබෙනවා. හින්දු කතෝලික ආගමික වැඩසටහන් මීට පෙර සිදු කෙරුණා."}