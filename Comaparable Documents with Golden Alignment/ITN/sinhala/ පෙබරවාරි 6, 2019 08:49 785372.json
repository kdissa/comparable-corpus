{"Header": "ශ්‍රී ලංකා ක්‍රිකට් උපදේශන කමිටුව විසුරුවාහරී", "Time": " පෙබරවාරි 6, 2019 08:49 ", "Content": "මයිකල් ද සොයිසා මහතාගේ සභාපතිත්වයෙන් යුත් ශ්‍රී ලංකා ක්‍රිකට් උපදේශන කමිටුව විසුරුවා හැරීමට ක්‍රීඩා අමාත්‍ය හරීන් ප්‍රනාන්දු මහතා කටයුතුකර තිබෙනවා. පසුගිය වසරේ නොවැම්බර් මස 12 වනදා මයිකල් ද සොයිසා මහතාගේ සභාපතිත්වයෙන් යුත් ක්‍රිකට් උපදේෂන කමිටුව පත්කළා. එහි සාමාජිකයින් ලෙස දිනාල් පිලිප්ස්, සමන්ත රාජපක්ෂ, මොහොමඩ් නිෂාම්, රනිල් පතිරණ, ලසන්ත වික්‍රමසිංහ යන මහත්වරුන් කටයුතු කළා. පසුගිය කාලයේ ශ්‍රී ලංකා ක්‍රිකට් කණ්ඩායමේ පසුබෑම සැලකිල්ලට ගනිමින් එම කමිටුව විසුරුවා හැරීමටයි කටයුතු කර ඇත්තේ. ඕස්ට්‍රේලියා කණ්ඩායම සමග පැවති ටෙස්ට් ක්‍රිකට් තරග දෙකද ශ්‍රී ලංකා කණ්ඩායම පරාජයට පත්වීම මෙම කමිටුව විසුරුවා හැරීමට ආසන්නතම හේතුවයි. ශ්‍රී ලංකා ක්‍රිකට් නිලවරණය පැවැත්වීමෙන් අනතුරුව ක්‍රිකට් උපදේශන කමිටුවක් යළි පත්කරනු ඇති."}