{"Header": "කොරෝනා මර්දනය කළ හැකි බටහිර සහ දේශීය ප‍්‍රතිකාර සොයා බලන්නැයි ජනපතිගෙන් උපදෙස්", "Time": " පෙබරවාරි 1, 2020 09:50 ", "Content": "කොරෝනා වෛරස ආසාදිත රෝගීන් සුව කිරීමට සමත් බටහිර හා දේශීය වෛද්‍ය ප‍්‍රවීණයන් කැඳවා තොරතුරු ලබාගන්නැයි ජනාධිපති ගෝඨාභය රාජපක්ෂ මහතා සෞඛ්‍ය බලධාරීන්ට උපදෙස් ලබාදුන්නා. ඒ සෞඛ්‍ය විදේශ සබඳතා සංචාරක හා උසස් අධ්‍යාපන අමාත්‍යවරුන් සහ නිලධාරීන් සමඟ පැවැති සාකච්ඡාවකට එක්වෙමින්. කොරෝනා වෛරසය පැතිරයාම වැළැක්වීමට වෛද්‍යවරුන්ට හැකිව තිබෙනවා. ඊට සහය දැක්වූ සියලු ක්ෂේත‍්‍ර වෙත සිය ප‍්‍රසාදය පළකරන බවයි ජනාධිපතිතුමා සඳහන් කළේ. කි‍්‍රයාවලිය අඛණ්ඩව ඉදිරියට ගෙන යන ලෙස ද ගෝඨාභය රාජපක්ෂ මහතා එහිදී උපදෙස් ලබාදුන්නා. වූහාන් නගරයේ සිට පැමිණෙන සියලු සිසුන්ට උපරිම පහසුකම් ලබාදී ඔවුන් රැකබලා ගැනීමේ වැඩපිළිවෙල සම්බන්ධයෙන් ද ජනාධිපතිතුමාගේ අවධානය යොමුවුණා. රෝග පරීක්ෂණ සඳහා රෝහල්වල පහසුකම් උපරිමයෙන් දියුණු කරන ලෙසට ද ගෝඨාභය රාජපක්ෂ මැතිතුමා උපදෙස් ලබාදුන් බවයි ජනාධිපති මාධ්‍ය අංශය නිවේදනය කළේ."}