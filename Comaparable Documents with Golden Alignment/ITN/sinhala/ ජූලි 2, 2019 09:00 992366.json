{"Header": "ලොකු ළුෑණු සහතික මිළ සඳහා යෝජනාව කැබිනට් මණ්ඩලයට", "Time": " ජූලි 2, 2019 09:00 ", "Content": "ලොකු ළුෑණු කිලෝවක් සඳහා රුපියල් 80ක සහතික මිලක් හඳුන්වාදීමට කෘෂිකර්ම අමාත්‍යංශය තීරණය කළා. ඒ සඳහා වන පත‍්‍රිකාව අමාත්‍ය මණ්ඩලයට අද ඉදිරිපත් කරන බවයි අමාත්‍ය පී හැරිසන් මහතා සඳහන් කළේ. ජිවන වියදම් කමිටුවේ නිරිදේශ අනූව එය ක‍්‍රියාත්මක කිරිමටයි කටයුතු යොදා තිබෙන්නේ. ගැසට් පත‍්‍රයක් නිකුත් කිරීමටත් පියවර ගෙන තිබෙනවා. දේශීය ලොකු ළුෑණු ගොවියා ආරක්ෂා කර ගැනීම එහි අරමුණ බවයි අමාත්‍යවරයා සඳහන් කළේ. සහතික මිළට අස්වැන්න මිළදී නොගන්නා වෙළඳුන්ට එරෙහිව නීතිමය ක‍්‍රියාමාර්ග ගැනීමත් අරමුණක්. වී වගාවේ නිරත ගොවීන් සඳහා ද සහන සැලසීමට වැඩපිළිවෙලක් මේ වන විට ආරම්භ කර තිබෙනවා."}