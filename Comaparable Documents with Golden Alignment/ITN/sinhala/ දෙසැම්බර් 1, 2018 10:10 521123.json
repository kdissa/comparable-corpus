{"Header": "බිළිඳියක් ළිඳකට දමා ඝාතනය කළ කාන්තාවක් අත්අඩංගුවට", "Time": " දෙසැම්බර් 1, 2018 10:10 ", "Content": "බිළිඳියක් ළිඳකට දමා ඝාතනය කළ ඥාති කාන්තාවක් පුලියන්කුලම උන්ජල්කට්ටුව ප‍්‍රදේශයෙන් අත්අඩංගුවට ගෙන තිබෙනවා. ඝාතනයට ලක්ව ඇත්තේ මාස 8 ක ගැහැණු දරුවෙක්. පුලියන්කුලම පොලීසියට ලැබුණු තොරතුරක් මතයි විමර්ශන ආරම්භ කළේ. දැරිය නිදිකරවා නිවසෙන් පිටතට ගොස් නැවත පැමිණීමේදී ඇය නොමැති බව දැනගත් මව අවට පරීක්ෂා කිරීමේදී ළිදෙහි ළමයා වැටී සිටින බවට දැක ඇති බවයි පොලීසිය පවසන්නේ. ඒ බව යුද හමුදා නිලධාරීන්ට දැනුම්දීමෙන් පසුව දැරිය ගොඩට ගෙන නැදුන්කේනි රෝහලට ඇතුලත් කිරීමේදී මියගොස් තිබෙනවා. සිද්ධිය සම්බන්ධයෙන් විමර්ශනය කළ පොලීසිය මවගේ නැන්දනිය අත්අඩංගුවට ගත්තා."}