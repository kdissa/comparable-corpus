{"Header": "අගමැති මඩකලපුව ජාත්‍යන්තර ගුවන්තොටුපොළේ නිරීක්‍ෂණ චාරිකාවක", "Time": " ඔක්තෝබර් 4, 2019 18:41 ", "Content": "දකුණු ඉන්දියාවේ සිට පළමු ගුවන් යානය මඩකලපුව ජාත්‍යන්තර ගුවන්තොටුපොළට ලබන 17 වනදා පැමිණෙන බව අග්‍රාමාත්‍ය රනිල් වික්‍රමසිංහ මහතා පවසනවා. මඩකලපුව ජාත්‍යන්තර ගුවන්තොටුපොළේ සංවර්ධන ප්‍රගතිය නිරීක්‍ෂණය කිරීමේ චාරිකාවකට එක්වෙමින් අග්‍රාමාත්‍යවරයා මේ බව කියාසිටියා. මඩකලපුව ගුවන්තොටුපොළ 2018 වසරේදී සිවිල් ගුවන් සේවා සඳහා විවෘත කෙරුණු අතර එය ජාත්‍යන්තර ගුවන්තොටුපොළක් බවට පත් කිරීම සඳහා කැබිනට් අනුමැතිය පසුගියදා හිමිවුණා. මඩකලපුව නගරයට කිලෝමීටර දෙකහමාරක පමණ දුරකින් පිහිටා ඇති ජාත්‍යන්තර ගුවන්තොටුපොළ මීටර එක්දහස් හැටහයක දිගකින් යුත් සහ මීටර 46 ක පළලින් යුත් ධාවන පථයකින් සමන්විතයි. ගුවන්තොටුපොළ ධාවන පථයේ ආලෝකකරණය සහ නව මගී පර්යන්තය සඳහා රජය වැය කර ඇති මුදල රුපියල් මිලියන එක්දහස් හාරසියයක්. මේ යටතේ යාපනය ගුවන්තොටුපොළ හා කොළඹ රත්මලාන ගුවන්තොටුපොළ ද ජාත්‍යන්තර මට්ටමට ගෙන ඒම සඳහා මේ වන විට රජය කටයුතු කරමින් සිටිනවා."}