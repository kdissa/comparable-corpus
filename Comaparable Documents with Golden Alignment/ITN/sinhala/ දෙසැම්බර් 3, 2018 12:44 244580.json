{"Header": "මිසයිල අත්හදා බැලීම හා ඒවා නිර්මාණය නැවත අරඹන බව ඉරානය කියයි", "Time": " දෙසැම්බර් 3, 2018 12:44 ", "Content": "මිසයිල අත්හදා බැලීම හා ඒවා නිර්මාණය කිරීම නැවත ආරම්භ කිරීමට බලාපොරොත්තුවන  බව ඉරානය පවසනවා. ඉරානය මෙම පියවර ගෙන ඇත්තේ කලාපයේ ආරක්ෂාව වෙනුවෙන් හා සිය විරුද්ධවාදීන්ගේ අපේක්ෂාවන්ට එරෙහිව බවයි ඉරාන ජ්‍යෙෂ්ඨ හමුදා මාධ්‍ය ප්‍රකාශකවරයා සදහන් කළේ. තම රටේ ආරක්ෂාව වෙනුවෙන් ගනු ලබන තීරණ සම්බන්ධයෙන් වෙනත් රටක  අවසරයක් අවශ්‍ය නොවන බවයි ඔහු කියා සිටියේ. ඇමෙරිකා රාජ්‍ය ලේකම් මයික් පොම්පියෝ ඉරානය බැලස්ටික් මිසයිල අත්හදා බලා ඇති බව පවසමින් පසුගියදා  ඉරානයට චෝදනා කළා. ඊට ප්‍රතිචාර වශයෙනුයි ඉරානය මේ බව ප්‍රකාශ කර ඇත්තේ."}