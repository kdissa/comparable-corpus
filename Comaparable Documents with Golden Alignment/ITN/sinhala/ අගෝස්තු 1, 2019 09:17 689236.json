{"Header": "ගාස්තු රහිත සංචාරක වීසා නිකුත් කිරිම අද ඇරඹෙයි", "Time": " අගෝස්තු 1, 2019 09:17 ", "Content": "රටවල් 48කට ගාස්තු රහිත සංචාරක වීසා නිකුත් කිරිම අද (01) සිට ආරම්භ වනවා. පාස්කු ප‍්‍රහාරයෙන් පසුව කර්මාන්තයට එල්ල වූ බලපෑම අවම කිරිම සඳහා එය ක‍්‍රියාත්මක බවයි අමාත්‍ය ජෝන් අමරතුංග මහතා සඳහන් කළේ. කැබිනට් අනුමැතියද ඒ සඳහා හිිමි වුණා. ඔස්ටේ‍්‍රලියාව, කැනඩාව, ජපානය, ඉන්දියාව, බි‍්‍රතාන්‍යය හා ඇමරිකාව ඇතුළු රටවල් ඊට අයත්. ඔන්ලයින් ක‍්‍රමයට වීසා අයදුම්කිරිමේ හැකියාව පවතිනවා. ඕනෑම රටක තානාපති කාර්යාලයකින් ඒ සඳහා පහසුකම් ලබාගත හැකි බවයි අමාත්‍යවරයා පෙන්වා දුන්නේ. වැඩපිළිවෙල මඟින් ලක්ෂ 25ක සංචාරකයන් පිරිසක් ගෙන්වා ගැනීමයි අරමුණ. මෙම වැඩපිළිවෙල යටතේ සංචාරක වීසා හා කෙටි කාලීන ව්‍යාපාර සඳහා වීසා ලබාගැනීමේ හැකියාව පවතිනවා. පසුගිය මාස දෙක තුළ විදේශිකයන් ලක්ෂ දෙකකට අධික ප‍්‍රමාණයක් ශ‍්‍රි ලංකාවට පැමිණියා. කර්මාන්තය ඉහළ නැංවීම සඳහා මේ වනවිටත් වැඩපිළිවෙල ගණනාවක් ක‍්‍රියාත්මක බවයි අමාත්‍යවරයා පවසන්නේ."}