{"Header": "මත්ද්‍රව්‍ය නිවාරණය ගැන ජනතාව දැනුවත් කිරීමේ වැඩසටහනක්", "Time": " සැප්තැම්බර් 1, 2018 14:09 ", "Content": "එකසිය පනස් දෙවන පොලිස් දිනය වෙනුවෙන් මත්ද්‍රව්‍ය නිවාරණය පිළිබද රියදුරන් හා ජනතාව දැනුවත් කිරීමේ වැඩසටහනක් හැටන් ප්‍රදේශයේ දී පැවැත්වුණා. හැටන් ප්‍රදේශයේ ධාවනය කෙරෙන ලංගම හා පෞද්ගලික බස් රථ රියදුරන් මෙහිදී දැනුවත් කෙරුණා. එමෙන්ම ත්‍රී රෝද රථ හා වෑන් රථ රියදුරන් දැනුවත් කිරීමට ද පොලිසිය පියවර ගත්තා. මත්ද්‍රව්‍ය නිවාරණය සම්බන්ධයෙන් මෙම රථවාහනවල ස්ටිකර් ප්‍රදර්ශනය කිරීමද ව්‍යාපෘතියේ තවත් අංගයක්. හැටන් පොලිස් අධිකාරී රවීන්ද්‍ර අබේපිටිය මහතාගේ ප්‍රධානත්වයෙනුයි මෙය සිදු කෙරුණේ."}