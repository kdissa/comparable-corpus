{"Header": "”රට වෙනුවෙන් එකට සිටිමු” ගම්පහ දිස්ත්‍රික් වැඩසටහනේ හතර වන දිනය අද", "Time": " අගෝස්තු 1, 2019 12:20 ", "Content": "රට වෙනුවෙන් එකට සිටිමු ජාතික වැඩසටහනේ හතර වන දිනය අද(01)යි. ගම්පහ දිස්ත්‍රික්කය කේන්ද්‍ර කරගනිමින් වැඩසටහන මෙම සතිය පුරා ක්‍රියාත්මකයි. ගම්පහ දිස්ත්‍රික්කයේ ප්‍රාදේශීය ලේකම් කොට්ඨාස 13 ක් කේන්ද්‍ර කරගනිමින් වැඩසටහන් රැසක් ක්‍රියාත්මක කෙරෙනවා. ජාතික ආහාර නිෂ්පාදන වැඩසටහන යටතේ මල්වාන උඩමාපිටිගම සේවා පියසේදී කෝමාරිකා පැළ බෙදාදීමක් සිදු කෙරුණා. උඩමාපිටිගම ප්‍රදේශය කෝමාරිකා ගම්මානයක් ලෙස වෙළෙදපොළට විවෘත කිරීමේ අරමුණිනුයි මෙම කටයුතු සිදු කෙරුණේ. ඊට සමගාමීව ග්‍රාමසේවා වසම් 3 ක ප්‍රතිලාභීන් පනස් දෙනෙකු වෙනුවෙන් පැළ බෙදාදීමද මෙහිදී සිදු වුණා. ජනාධිපතිතුමාගේ සංකල්පයකට අනුව ජනාධිපති ලේකම් කාර්යාලයේ මෙහෙයවීමෙන් දිස්ත්‍රික් ලේකම් කාර්යාල මට්ටමින් රට වෙනුවෙන් එකට සිටිමු ජාතික සංවර්ධන වැඩසටහන ක්‍රියාත්මක වනවා."}