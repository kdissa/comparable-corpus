{"Header": "2019 විසර්ජන පනත ලබන සතියේ කැබිනට් මණ්ඩලයට", "Time": " ජනවාරි 5, 2019 12:04 ", "Content": "2019 විසර්ජන පනත අනුමැතිය සදහා ලබන සතියේ අමාත්‍ය මණ්ඩලයට ඉදිරිපත් කරන බව මුදල් හා ජනමාධ්‍ය අමාත්‍යාංශය ප‍්‍රකාශ කළා. පෙබරවාරි මස 05 වැනිදා එය පාර්ලිමේන්තුවට ඉදිරිපත් කෙරෙනවා. ඒ මුදල් හා ජනමාධ්‍ය අමාත්‍ය මංගල සමරවීර මහතා විසින්. අයවැය දෙවන වර කියවීම සිදුවන්නේ මාර්තු මස 05 වැනිදා. තුන්වැනි වර කියවීමේ විවාදය මාර්තු මස 13 වනදා ආරම්භ කරන බවයි මුදල් අමාත්‍යාංශය පවසන්නෙ. 2019 ජාතික අයවැයේ ඡන්ද විමසීම අපේ‍්‍රල් මස 04 වැනිදා සිදු කෙරෙනවා. මෙවර අයවැය මගින් රාජ්‍ය ආදායම දළ දේශීය නිෂ්පාදිතයෙන් සියයට දාහතකට වැඩි අගයක් දක්වා වර්ධනය කිරිමයි ප‍්‍රධාන අපේක්ෂාව. පුනරාවර්තන වියදම් දළ දේශීය නිෂ්පාදිතයෙන් සියයට පහලොවක ප‍්‍රතිශතයකට සිීමා කිරිමත් අපේක්ෂාවක්. රජයේ ආයෝජන සියයට 3.5 ක ප‍්‍රතිශතයක පවත්වාගෙන යාමට ද මෙවර අයවැයෙන් යෝජනා කෙරෙනවා. අයවැය හිඟය දළ දේශිය නිෂ්පාදිතයෙන් සියයට 3.5 කට සීමාකිරිම සහ රාජ්‍ය ණය සියයට හැත්තෑවකට වඩා අඩුවෙන් පවත්වාගෙන යන ප‍්‍රතිඑලයන් සාක්ෂාත් කර ගැනීමට රජය කටයුතු කරමින් සිටින බවයි නිවේදනයක් නිකුත් කරමින් මුදල් අමාත්‍යාංශය සදහන් කළේ."}