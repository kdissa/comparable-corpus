{"Header": "කිරිඇල්ලගේ මාධ්‍ය ඒකකයේ 3 දෙනෙකු රක්ෂිත බන්ධනාගාරයට", "Time": " ජූනි 3, 2019 16:35 ", "Content": "අමාත්‍ය ලක්ෂ්මන් කිරිඇල්ල මහතාගේ මාධ්‍ය ඒකකයේ සේවකයන් තුන් දෙනෙකු ලබන 06 වනදා දක්වා රක්ෂිත බන්ධනාගාර ගත කරන ලෙස කොටුව මහේස්ත්‍රාත් අධිකරණය අද නියෝග කළා. ජනාධිපතිවරයාට අපහාස වන අයුරින් වෙබ් අඩවියක පල වූ ලිපියක් මහනුවර විහාරස්ථානවල ස්වාමීන්වහන්සේ වෙත ලබාදීමට කොළඹ මධ්‍යම තැපැල් හුවමාරුවට භාරදීමේදී ඔවුන් අත්අඩංගුවට ගෙන රැඳවුම් නියෝග මත රඳවා සිටියා. සැකකරුවන් තුන්දෙනා සම්බන්ධයෙන් ලිඛිත දේශන එදින ඉදිරිපත් කිරීමට අධිකරණය අවසර ලබා දුන්නා. සැකකරුවන් රැඳවුම් නියෝග මත රඳවා එම සිද්ධිය සම්බන්ධයෙන් සිදු කළ විමර්ශන අවසන් බව කොළඹ අපරාධ කොට්ඨාසය අධිකරණයට දැනුම් දුන්නා. අත්අඩංගුවට ගත් ලේඛන අධිකරණ භාරයට පත් කරමින් ඒවා රජයේ සැක කටයුතු ලේඛන අංශය වෙත යොමු කරන ලෙසයි අධිකරණය නියෝග කළේ."}