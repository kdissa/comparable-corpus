{"Header": "තායිවානයේ පාලමක් කඩා වැටෙයි – සිරවී සිටින පිරිස් බේරා ගැනීමේ මෙහෙයුම් ඇරඹෙයි", "Time": " ඔක්තෝබර් 1, 2019 15:42 ", "Content": "තායිවානයේ පාලමක් කඩා වැටීම හේතුවෙන් සිරවී සිටින පිරිස් බේරා ගැනීමේ මෙහෙයුම් ආරම්භ කර තිබෙනවා. පාලම කඩා වැටීම හේතුවෙන් පුද්ගලයින් 14 දෙනෙකුට වැඩි පිරිසක් තුවාල ලබා ඇති බව සඳහන්. 6 දෙනෙකු සිරවී සිටින අතර ඔවුන් බේරා ගැනීමේ කටයුතු අඛණ්ඩව සිදුකෙරෙනවා. මීටර 140 ක් දිගින් යුත් පාලමකුයි මෙසේ කඩා වැටීමට ලක්වුණේ. පාලම කඩා වැටී ඇත්තේ ධීවර බෝට්ටුවක් මතටයි. ඒ සමඟ ගින්නක් ද හටගත් බව විදෙස් මාධ්‍ය වාර්තා කරනවා. පාලම කඩා වැටීම හේතුවෙන් සිරවී සිටින්නේ බෝට්ටුවේ සිටි පිරිස බව තායිවාන වාර්තා සඳහන් කරනවා."}