{"Header": "ට්‍රම්ප් තෙරේසා හමුවෙයි", "Time": " ජූනි 4, 2019 17:49 ", "Content": "ඇමෙරිකා ජනාධිපති ඩොනල්ඩ් ට්‍රම්ප් සහ බ්‍රිතාන්‍ය අග්‍රාමාත්‍ය තෙරේසා මේ අතර සාකච්ඡා ආරම්භ වී ඇති බව විදෙස් මාධ්‍ය වාර්තා කරනවා. බ්‍රිතාන්‍යයේ සංචාරයකට එක්ව සිටින ඇමෙරිකා ජනාධිපති ඩොනල්ඩ් ට්‍රම්ප් බ්‍රිතාන්‍ය  අගමැතිනී තෙරේසා මේ හමු වුණා. එහිදී බ්‍රිතාන්‍යය යුරෝපා සංගමයෙන් ඉවත්වීමේ බ්‍රෙක්සිට් ක්‍රියාවලිය ඇතුළු ගැටලු ගණනාවක් සාකච්ඡා කෙරුණු බවයි වාර්තා වන්නේ. අගමැතිනි තෙරේසා මේ ගේ ලන්ඩනයේ පිහිටි නිල නිවසේදී මෙම හමුව සිදුව තිබෙනවා. ඒ සදහා බ්‍රිතාන්‍යයේ විදේශ ලේකම් ජෙරමි හන්ට් ඇතුළු බ්‍රිතාන්‍ය පාර්ලිමේන්තුවේ ප්‍රධාන අමාත්‍යවරු කිහිප දෙනෙකු ද සහභාගී වී සිටියා. මේ අතර බ්‍රිතාන්‍යයේ නගර රැසක අද දිනයේත් උද්ඝෝෂණ පැවති බවයි බ්‍රිතාන්‍ය මාධ්‍ය වාර්තා කරන්නේ."}