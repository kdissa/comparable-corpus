{"Header": "එස් මහින්ද හිමියන්ගේ ඥාතීන් පිරිසක් දිවයිනට", "Time": " පෙබරවාරි 5, 2020 12:19 ", "Content": "ශ්‍රී ලාංකික සාහිත්‍යයට ඉමහත් මෙහෙවරක් ඉටු කළ ටිබෙට් ජාතික එස් මහින්ද හිමියන්ගේ ඥාතීන් පිරිසක් මෙරටට පැමිණ සිටිනවා. විශේෂයෙන් දේශාභිමානී කාව්‍ය රචනා තුළින් නිදහස උදෙසා ජාතිය අවදි කළ මහා යතිවරයාණන් වහන්සේ නමක ලෙස ටිබෙට් ජාතික එස් මහින්ද හිමියන් මෙරට සියලු දෙනාගේ සම්භාවනාවට පාත්‍ර වී සිටිනවා. උන් වහන්සේගේ තුන්වන පරම්පාරාවේ ඥාතීන් පිරිසකුයි දිවයිනට පැමිණ ඇත්තේ. මහින්ද හිමියන් වැඩ සිටි පානදුර හොරණ පාරේ ශ්‍රී සුධර්මාරාම විහාරස්ථානයට පැමිණි ඔවුන් මෙරට දින හතරක් ගත කරනු ඇති. මෙම පිරිස විහාරස්ථානයේ ඉදිකර ඇති එස් මහින්ද නා හිමි පිළිරුවට පුෂ්පෝපහාර දක්වා එහි පිහිටුවා ඇති කෞතුකාගාරයද නැරඹුවා."}