{"Header": "ඉන්දියාවේ පාලමක කොටසක් කඩාවැටීමෙන් පුද්ගලයෙකු මරුට", "Time": " සැප්තැම්බර් 5, 2018 15:26 ", "Content": "ඉන්දියාවේ කල්කටා නගරයේ පිහිටා තිබූ පාලමක කොටසක් කඩාවැටීමෙන් පුද්ගලයෙකු මියගොස් තිබෙනවා. තවත් පුද්ගලයින් 24 දෙනෙකු තුවාල ලැබුවා. සිරවී සිටින පිරිස් බේරා ගැනීමේ මෙහෙයුම් ක්‍රියාත්මකයි. පාලමේ සුන්බුන් අතර කුඩා බස් රථයක් ඇතුළු වාහන දහයක් සිරවී ඇති බව සදහන්. කල්කටා නගරයේ පිහිටි මජර් හාත් පාලමේ කොටසකුයි මෙලෙස කඩාවැටීමට ලකවුණේ. වසර 50 ක් පමණ පැරණි මෙම පාලම ආසන්නයේ දුම්රිය මාර්ගයක් ඉදිකිරීමේ ව්‍යාපෘතියක් ක්‍රියාත්මකයි. එහි සේවය කළ කම්කරුවන් කිහිප දෙනෙකුද අතුරුදන්ව ඇති බව එරට වාර්තා සදහන් කරනවා."}