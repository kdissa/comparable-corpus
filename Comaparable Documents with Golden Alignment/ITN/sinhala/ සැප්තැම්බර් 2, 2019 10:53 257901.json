{"Header": "ගජමුතු දෙකක් ළඟ තබා ගෙන සිටි පුද්ගලයෙකු අත්අඩංගුවට", "Time": " සැප්තැම්බර් 2, 2019 10:53 ", "Content": "අධික වටිනාකමකින් යුත් ගජමුතු දෙකක් ළඟ තබා ගෙන සිටි පුද්ගලයෙකු පුත්තලම මනගුන්ඩු ප්‍රදේශයේ දී අත්අඩංගුවට ගෙන තිබෙනවා. පුත්තලම පොලිසියේ බුද්ධි අංශ නිලධාරීන්ට ලැබුණු තොරතුරකට අනුව සැකකරුගේ නිවස පරික්ෂා කිරීමේදී මෙම ගජමුතු සොයාගෙන තිබෙනවා. වනාතවිල්ලුව ප්‍රදේශයේ පුද්ගලයෙකුගෙන් ඒවා ලබාගෙන අලෙවි කිරීමට සූදානමින් සිටි බව පරික්ෂණවලදී හෙළිව තිබෙනවා. අදාළ සැකකරු මත්කුඩු ජාවාරමේ ද නිරතව ඇති අයෙකු බවයි පුත්තලම පොලිසිය සඳහන් කරන්නේ. ඔහු සතුව තිබී හෙරොයින් මිලිග්‍රෑම් 620ක් ද සොයා ගැනීමට හැකිවුණා. සැකකරු අධිකරණය වෙත ඉදිරිපත් කිරීමට නියමිත අතර සිද්ධිය සම්බන්ධයෙන් වැඩිදුර පරික්ෂණ ක්‍රියාත්මකයි. ්‍"}