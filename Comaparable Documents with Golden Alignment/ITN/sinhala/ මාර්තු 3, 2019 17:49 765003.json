{"Header": "නැති බැරි ජනතාව ඇති හැකි අය පසුපස ගිය යුගය අවසන්", "Time": " මාර්තු 3, 2019 17:49 ", "Content": "නැති බැරි ජනතාව ඇති හැකි අය පසුපස ගිය යුගය අවසන් කිරීමට ගම්උදාව වැඩසටහනට හැකි වූ බව අමාත්‍ය සජිත් ප්‍රේමදාස මහතා පවසනවා. පුත්තලම කොට්ටුකච්චිය ප්‍රදේශයේ ඉදිකළ උදා ගම්මානය ජනතා අයිතියට පත් කරමින් අමාත්‍යවරයා මෙම අදහස් පළ කළා. ආනමඩුව කොට්ටුකච්චිය ප්‍රදේශයේ ඉදිකළ රන්සේලගම උදාගම්මානය නිවාස 28කින් සමන්විතයි. ඒ සදහා වැය කළ මුදල රුපියල් ලක්‍ෂ 275ක්. සැමට සෙවණ යළි පිබිදෙන උදාගම්මාන වැඩසටහන යටතේ ජනතා අයිතියට පැවරුණු 173 වන ආදර්ශ ගම්මානය මෙයයි. රුපියල් ලක්‍ෂ 327 ක් වටිනා විසිරි නිවාස ණය ලබා දීම ඇතුලු වැඩසටහන් කිහිපයක් මීට සමගාමීව සිදුකෙරුණා."}