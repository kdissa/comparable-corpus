{"Header": "කඩුවෙල මංසන්ධිය සහ වෙලේ හංදිය මාර්ගයේ රථ වාහන ගමනා ගමනය සීමාකෙරේ", "Time": " අගෝස්තු 4, 2019 11:39 ", "Content": "අද පෙරවරු 11 සිට පස්වරු 1.30 දක්වා කඩුවෙල මංසන්ධිය සහ වෙලේ හංදිය මාර්ගයේ රථ වාහන ගමනා ගමනය සීමා කෙරෙනවා. ඒ කඩුවෙල පත්තිනි දේවාලයේ වාර්ෂික ඇසළ පෙරහර හේතුවෙන්. එම කාලය තුළ හංවැල්ල කොළඹ මාර්ගයේ පැමිණෙන වාහන කඩුවෙල මංසන්ධියෙන් දකුණට හරවා මාලඹේ අතුරුගිරිය හරහා කඩුවෙල මාර්ගයේ වෙලේ හංදිය දක්වා පැමිණ හංවැල්ල දෙසට ගමන් කළ හැකියි. හංවැල්ල සිට කොළඹ දෙසට ගමන් කරන වාහන කඩුවෙල වෙලේ හංදියෙන් වමට හරවා අතුරුගිරිය දක්වා ගමන් කර දකුණට හරවා මාලඹේ හරහා කඩුවෙලට පැමිණ කොළඹ දෙසට ගමන් කළ හැකි බවයි පොලීසිය සඳහන් කරන්නේ."}