{"Header": "නුවරඑළියට මල්තුහින", "Time": " ජනවාරි 6, 2019 17:42 ", "Content": "නුවරඑළිය ප්‍රදේශයේ ස්ථාන කිහිපයක අලුයම්කාලයේ මල්තුහින පතිත වෙමින් පවතිනවා. ඒ හේතුවෙන් එළවළු සහ තේ වගාවන්ට බලපෑම් එල්ලවී ඇති බවයි ප්‍රදේශවාසීන් පවසන්නේ. නුවරඑළිය නගර සභා ක්‍රීඩා පිටිය, තුරග තරග පිටිය ඇතුළු ස්ථාන රැසක මෙසේ මල්තුහින පතිත වී තිබෙනවා. නුවරඑළිය දිස්ත්‍රික්කයේ ප්‍රදේශ රැසක සෙල්සියස් අංශක හයක පමණ උෂ්ණත්වයක් පවතිනවා. නුවරඑළියේ පවතින දැඩි සීත කාලගුණයත් සමග මල් තුහින පතිතවීම ආරම්භ වී ඇති අතර එය දැක බලා ගැනීමට දෙස් විදෙස් සංචාරකයින් විශාල පිරිසක් මේ දිනවල නුවරඑළියේ සංචාරයට එක්ව සිටිනවා. මෙම මල්තුහින අලුයම් කාලයේ සිට හිරු එළිය පතිතවන තෙක් පැවතීම හේතුවෙන් එළවළු සහ තේ වගාවට බලපෑම් එල්ල වී ඇති බව ගොවි ජනතාව පෙන්වා දෙනවා."}