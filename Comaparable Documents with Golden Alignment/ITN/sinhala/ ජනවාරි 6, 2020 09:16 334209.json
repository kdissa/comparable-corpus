{"Header": "ශ්‍රී ලංකා – ඉන්දියා පන්දුවාර 20-20 තරගය අත්හරී", "Time": " ජනවාරි 6, 2020 09:16 ", "Content": "සංචාරක ශ්‍රී ලංකා කණ්ඩායම සහ ඉන්දීය කණ්ඩායම අතර ගුවාහිට්හිදී පැවැත්විමට නියමිතව තිබු පළමු පන්දුවාර විස්සයි විස්ස ක්‍රිකට් තරගය අතහැර දැමීමට විනිසුරුවන් තීරණය කළා. ඒ වර්ෂාව සහිත අයහපත් කාලගුණ තත්ත්වය හේතුවෙන්. ඊයේ රාත්‍රී 07ට තරගය ආරම්භ කිරීමට නියමිතව තිබුණද වර්ෂාව සහිත අයපහත් කාලගුණ තත්ත්වය හේතුවෙන් නියමිත වේලාවට තරගය ආරම්භ කිරිමට හැකි වුයේ නැහැ. කෙසේ වෙතත් තරගයේ කාසියේ වාසිය උරගා බැලීම සිදු කෙරුණු අතර එහිදි තරගයේ කාසියේ වාසිය දිනා ගත් ඉන්දීය කණ්ඩායම පළමුවෙන් පන්දු රැකීමට තීරණය කළා.  අනතුරුව විටින් විට ඇදහැලුනු වර්ෂාවත් සමඟ ක්‍රිඩාංගනයේ පැවති තෙත සහිත තත්ත්වය නිසා කිසිඳු පන්දුවාරයක් යැවීමකින් තොරව තරගය අතහැර දැමීමට සිදු වුණා. එක් ඉනිමක් පන්දුවාර 05කට සීමා වූ තරගයක් පැවැත්විමට නම් එම තරගය රාත්‍රී 09.46ට ආරම්භ විය යුතුව තිබුණා.  දෙරට අතර පැවැත්වෙන දෙවන පන්දුවාර විස්සයි විස්ස ක්‍රිකට් තරගය හෙට ඉන්දෝර්හිදී පැවැත්විමට නියමිතයි."}