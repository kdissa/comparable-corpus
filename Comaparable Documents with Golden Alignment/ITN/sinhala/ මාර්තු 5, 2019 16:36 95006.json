{"Header": "මෙරට බිම් බෝම්බ ඉවත් කිරීමේ වැඩපිළිවෙළට නෝර්වීජියානු සහාය", "Time": " මාර්තු 5, 2019 16:36 ", "Content": "මෙරට බිම් බෝම්බ ඉවත් කිරීමේ වැඩපිළිවෙළට තවදුරටත් සහාය ලබා දෙමින් ඇමෙරිකා ඩොලර් මිලියන 7 ක මුදලක් ලබාදීමට නෝර්වීජියානු රජය තීරණය කර තිබෙනවා. ඒ බව නෝර්වීජියානු රාජ්‍ය ලේකම්වරිය අග්‍රාමාත්‍ය රනිල් වික්‍රමසිංහ මහතා හමුවේ ප්‍රකාශ කළා. නෝර්වීජියානු රාජ්‍ය ලේකම් මේරි ඈන්ඩ් හාගන් මහත්මිය හා අග්‍රාමාත්‍ය රනිල් වික්‍රමසිංහ මහතා අතර හමුවක් කොළඹදී පැවැත්වුණා. එහිදී නෝර්වීජියානු රජ්‍ය ලේකම්වරිය සදහන් කළේ ශ්‍රී ලංකවේ බිම් බෝම්බ ඉවත් කිරීමේ වැඩපිළිවෙළට තම සහාය තවදුරටත් සහාය ලබා දෙන බවයි. ජාතික හා ජාත්‍යන්තර සංවිධානවල සහයෝගයෙන් මෙරට බිම් බෝම්බ ඉවත් කිරීමේ වැඩසටහන තවදුරටත් පුළුල්ව ක්‍රියාත්මකයි. බිම් බෝම්බ තිබූ සමස්ත භූමියෙන් සියයට අනූ හතරක බිම් බෝම්බ ඉවත් කිරීම් පසුගිය වසර වන විට අවසන් කර තිබුණා. මෙරට ප්‍රතිසන්ධාන වැඩපිළිවෙළේ එක් කොටසක් ලෙස බිම් බෝම්බ ඉවත් කිරීම සැළකෙනවා. යළි පදිංචි කිරීම් සිදු කිරීමේදී මෙම වැඩපිළිවෙළ බෙහෙවින් ප්‍රයෝජනවත් වන අතර බිම් බෝම්බ ඉවත් කිරීමේ කාර්යයට නෝර්වේ රජය දැවැන්ත සහායක් ලබා දෙනවා. මැග් හා හා ලෝට්‍රස්ට් යන සංවිධාන නෝර්වේ රාජ්‍යෙයේ අනුග්‍රහය මත මෙරට බිම් බෝම්බ ඉවත් කිරීමේ කාර්යයට එක්ව සිටිනවා."}