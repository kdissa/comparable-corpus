{"Header": "ලංකාවේ පළමුවරට වෙරළ අභියෝග ශූරතාවලියක්", "Time": " ජනවාරි 2, 2019 09:44 ", "Content": "ලංකාවේ පළමුවරට වෙරළ අභියෝග ශූරතාවලියක් පැවැත්වීමට නූතන පංචප්‍රයාම ජාතික සංගමය තීරණය කර තිබෙනවා. දිවීම , ඉලක්කයට වෙඩි තැබීම හා පිහිනීම මෙම වෙරළ අභියෝග ශූරතාවලියට ඇතුලත්. පසුගිය වසරේදී නූතන පංච ප්‍රයාම ජාතික සංගමය ලේස රන් ජාතික තරගාවලි තුනක් පැවැත්වූවා. දිවීම සහ ඉලක්කයට වෙඩි තැබීම ඊට ඇතුළත් වුණා. එහිදී දක්ෂතා දැක්වූ ක්‍රීඩක ක්‍රීඩිකාවන් ජාත්‍යන්තර ශ්‍රේණිගත කිරීම්වලටද ඇතුළත්. මෙම වසරේදී වෙරළ අභියෝග ශූරතාවලිය මීගමුව වෙරළ තීරයේදී පැවැත්වීමට සැලසුම් කර තිබෙනවා. ඊට ක්‍රීඩක ක්‍රීඩිකාවන් 200 කට ආසන්න පිරිසක් එක්වනු ඇති."}