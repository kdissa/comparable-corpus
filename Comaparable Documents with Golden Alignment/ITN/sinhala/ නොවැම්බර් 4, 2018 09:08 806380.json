{"Header": "මැල්කම් කාදිනල් රංජිත් හිමිපාණන්ගෙන් එජාපයට අවවාදයක්", "Time": " නොවැම්බර් 4, 2018 09:08 ", "Content": "මැල්කම් කාදිනල් රංජිත් හිමිපාණන් එක්සත් ජාතික පක්ෂය සම්බන්ධයෙන් ප‍්‍රකාශයක් කළා. ඒ රවී කරුණානායක, ජෝන් අමරතුංග සහ නිරෝෂන් පෙරේරා යන එක්සත් ජාතික පක්ෂ පාර්ලිමේන්තු මන්තී‍්‍රවරුන් පිරිස උන්වහන්සේ බැහැදුටු අවස්ථාවේදීයි. පොදුජන විඥාණය හදුනා නොගැනීම සහ ආර්ථික සහන ලබානොදීම පසුගිය රජය පෙරළී වත්මන් දේශපාලන අර්බුදය ඇතිවීමට හේතුව බවයි මැල්කම් කාදිනල් රංජිත් හිමිපාණන් පෙන්වාදුන්නේ. දැඩි බදු ප‍්‍රතිපත්තියක් කි‍්‍රයාත්මක කිරීම, ඉන්ධන වලට මිල සූත‍්‍රයක් හදුන්වාදීම වැනි කරුණු ජීවන වියදම වැඩිවීමට බලපා තිබෙනවා. එසේ නොවී එක්සත් ජාතික පක්ෂය ජනතාවාදී ආකල්ප ඇති කරගත යුතු බවයි මැල්කම් හිමිපාණන් සඳහන් කළේ."}