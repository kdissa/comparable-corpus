{"Header": "ශ‍්‍රි ලංකාව සරම්ප රෝගය සම්පුර්ණයෙන් තුරන් කළ පස් වන අග්නිදිග ආසියාතික රට ​බවට පත්වෙයි", "Time": " සැප්තැම්බර් 5, 2019 10:07 ", "Content": "සරම්ප රෝගය සම්පුර්ණයෙන් තුරන් කළ පස් වන අග්නිදිග ආසියාතික රට බවට ශ‍්‍රි ලංකාව පත්වුණා. ඒ සඳහා වන ඇගයීම් සහතිකය ලෝක සෞඛ්‍ය සංවිධානය මගින් අමාත්‍ය රාජිත සේනාරත්න මහතා වෙත පිරිනමා තිබෙනවා. ඒ ඉන්දියාවේ නවදිල්ලි නුවරදී. 2014 වසරේ සිට ලෝක සෞඛ්‍ය සංවිධානයේ මැදිහත්වීමෙන් ශ‍්‍රී ලංකාව තුළ සරම්ප රෝග මර්දන වැඩසටහන් ආරම්භ වුණා. මීට පෙරද අවස්ථා කිහිපයකදීම මෙරටේ සෞඛ්‍ය සේවය ලෝක සෞඛ්‍ය සංවිධානයේ ඇගයීමට ලක්ව තිබෙනවා. සමුළුවේ දී අමාත්‍ය රාජිත සේනාරත්න මහතා දෙවන වරටත් ලෝක සෞඛ්‍ය සංවිධානයේ උප සභාපති ධුරයට පත්කර ඇති බවයි සෞඛ්‍ය අමාත්‍යංශය පවසන්නේ."}