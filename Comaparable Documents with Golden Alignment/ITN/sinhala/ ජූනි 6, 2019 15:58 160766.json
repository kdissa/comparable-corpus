{"Header": "ඇමති කිරිඇල්ලගේ මාධ්‍ය ඒකකයේ සේවකයන් තිදෙනාට ඇප ලබාදීම ගැන නියෝගය ලබන 17වනදා", "Time": " ජූනි 6, 2019 15:58 ", "Content": "අමාත්‍ය ලක්ෂ්මන් කිරිඇල්ල මහතාගේ මාධ්‍ය ඒකකයේ සේවකයන් තුන් දෙනාට ඇප ලබාදීමට අධිකරණයකට බලයක් තිබේද නැද්ද යන්න නියෝගය ලබන 17 වනදා ලබාදෙන බව කොටුව මහේස්ත්‍රාත් අධිකරණය දැනුම් දුන්නා. එතෙක් ඔවුන් රක්ෂිත බන්ධනාගාර ගත කරන ලෙසයි අධිකරණය නියෝග කළේ. ජනාධිපතිවරයාට අපහාස වන අයුරින් වෙබ් අඩවියක පළවූ බව කියන ලිපියක් මහනුවර විහාරස්ථානවල විහාරාධිපති ස්වාමීන් වහන්සේ වෙත යොමුකිරීමට මධ්‍යම තැපැල් හුවමාරුවට භාරදීමේදීයි ඔවුන් අත්අඩංගුවට ගැණුනේ. සිද්ධිය සම්බන්ධ විමර්ශන ඉදිරි දින අධිකරණයට වාර්තා කරන ලෙස මහේස්ත්‍රාත්වරයා පොලීසියට නියෝග කළා."}