{"Header": "ජෙරුසෙලමේ ජනාකීර්ණ මාර්ගයක සිදුවූ අනතුරකින් 14 දෙනෙකුට තුවාල", "Time": " පෙබරවාරි 6, 2020 15:01 ", "Content": "ජෙරුසෙලමේ ජනාකීර්ණ මාර්ගයක සිදුවූ අනතුරකින් පුද්ගලයින් 14 දෙනෙකු තුවාල ලබා තිබෙනවා. ජෙරුසෙලමේ සමාජ ශාලා බහුලව පවතින මාර්ගයක සිටි පිරිසක් යටකරමින් මෝටර් රථයක් නොනවත්වා ධාවනය කර තිබෙනවා. තුවාල ලැබූවන්ගෙන් එක් අයෙකු බරපතල තත්ත්වයේ පසුවන බවයි එරට මාධ්‍ය වාර්තා කරන්නේ. තුවාල ලැබූවන් අතරින් වැඩි පිරිස ඊශ්‍රායල හමුදා නිලධාරීන් බවද වාර්තා වනවා. රිය අනතුර සිදුකළ පුද්ගලයා පලාගොස් ඇති අතර ඔහු සොයා පුළුල් මෙහෙයුම් ක්‍රියාත්මකයි."}