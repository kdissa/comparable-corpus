{"Header": "රට වෙනුවෙන් එකට සිටිමු ජාතික සංවර්ධන වැඩසටහනේ දෙවන දිනය අදයි", "Time": " ජූනි 4, 2019 12:50 ", "Content": "රට වෙනුවෙන් එකට සිටිමු ජාතික සංවර්ධන වැඩසටහන දෙවන දිනය අදයි. මුලතිව් මුහුදුබඩපත්තු වෙරළ තීරය පවිත්‍ර කිරීම ඊයේ සිදුකෙරුණා. ජනාධිපති ලේකම් කාර්යාලයේ පුනරුදය පරිසර සංරක්‍ෂණ ජාතික වැඩසටහන හා සමුද්‍රීය පරිසර සංරක්‍ෂණ අධිකාරිය ඒකාබද්ධවයි මෙය ක්‍රියාත්මක කරන්නේ. මුහුදුබඩපත්තු වෙරළ තීරය පවිත්‍ර කිරීමේ වැඩසටහන සිදුකෙරුණේ මුලතිව් දිස්ත්‍රික් ලේකම් රූපවාතී කේදීෂ්වරන් මහත්මියගේ ප්‍රධානත්වයෙන්. ප්‍රදේශවාසීන් මෙන්ම නාවික හමුදාව ද ඊට දායකත්වය ලබා දුන්නා. ඊයේ දිනය අවසානයේ වැඩසටහන් 169 ක් සම්පූර්ණ කිරීමට හැකි වුණා. ඒ සදහා වැය කළ මුදල රුපියල් මිලියන 35 කට ආසන්නයි. ඉන් එකලොස්දහසක ප්‍රතිලාභීන්ට සෙත සැළසෙනවා. අද දිනයේදී කෘෂි උපකරණ මෙන්ම පළතුරු පැල බෙදාදීමේ වැඩසටහනක්ද සිදු කෙරුණා."}