{"Header": "ඕස්ට්‍රේලියා – නවසීලන්ත අවසන් ටෙස්ට් ක්‍රිකට් තරගයේ තුන්වන දිනය අදයි", "Time": " ජනවාරි 5, 2020 10:34 ", "Content": "ඕස්ට්‍රේලියාව සහ නවසීලන්තය අතර පැවැත්වෙන තුන්වන සහ අවසන් ටෙස්ට් ක්‍රිකට් තරගයේ තුන්වන දිනය අදයි. ඊයේ දිනය නිමා වන විට සිය පළමු ඉනිම ක්‍රීඩා කරමින් සිටි නවසීලන්තය කිසිඳු කඩුල්ලක් නොදැවී ලකුණු 63ක් ලබා සිටියා. සිඩ්නිහිදී පැවැත්වෙන තරගයේ කාසියේ වාසිය දිනා පළමුවෙන් පන්දුවට පහරදුන් ඕස්ට්‍රේලියා කණ්ඩායම පළමු ඉනිම සඳහා සියලු දෙනා දැවි ලකුණු 454ක් රැස් කළා. මෙම ඉනිමේදී ද ලකුණු අතරට පැමිණි මර්නස් ලබුෂේන් සිය පළමු ද්විත්ව ශතකය වාර්තා කරමින් ලකුණු 215ක් ලබා ගත්තා. ඔහුගේ ඉනිමට හයේ පහරක් සහ හතරේ පහර 19ක් ඇතුලත්. ස්ටීව් ස්මිත් ලකුණු 63යි. පන්දු යැවිමේදී කොලින් ග්‍රෑන්ඩ්හෝම් සහ නෙයිල් වෑග්නර් කඩුලු 03 බැගින් බිඳ හෙලුවා."}