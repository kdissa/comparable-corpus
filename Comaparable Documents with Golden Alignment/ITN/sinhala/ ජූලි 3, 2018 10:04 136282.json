{"Header": "පාසල් රග්බි ශූරතාව තර්ස්ටන් විදුහලට", "Time": " ජූලි 3, 2018 10:04 ", "Content": "අගමැති කුසලාන පිලිමලුන් පිටුදැකීමේ පාසල් රග්බි තරගාවලියේ ශූරතාව දිනා ගැනීමට  කොළඹ තර්ස්ටන් විද්‍යාලය සමත්වුණා. ඒ මහනුවර ශ්‍රී සුමංගල විදුහල පරාජයට පත් කරමින්. නව තුරග තරග රග්බි පිටියේ පැවති අවසන් මහා තරගයේ පළමු අර්ධය නිමා වන විට කොළඹ තර්ස්ටන් විදුහල ලකුණු 31 ක් ලබා ගැනීමට සමත් වුණා. ඒ වන විට මහනුවර ශ්‍රී සුමංගල විදුහලට ලබාගත හැකි වුණේ ලකුණු 07 ක් පමණයි. දෙවන අර්ධයේදී සුමංගල ක්‍රීඩකයින්ට කිසිදු ලකුණක් ලබාගැනීමට හැකි වූයේ නැහැ. මේ අනුව ලකුණු 07ට 52ක් ලෙස පහසු ජයක් ලබා වාර්තා කිරීමට කොළඹ තර්සටන් විදුහල සමත් වුණේ අගමැති කුසලානයට හිමිකම් කියමින්."}