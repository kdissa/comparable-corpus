{"Header": "චීන ජනගහනය අඩුවන බවට අනාවැකි", "Time": " ජනවාරි 5, 2019 10:19 ", "Content": "චීනයේ ජනගහණයේ අඩුවීමේ ප‍්‍රවණතාවක් 2030 න් පසු අපේක්ෂා කළ හැකි බව නවතම අධ්‍යයනයකින් හෙළිවුණා. සමාජ විද්‍යාව පිළිබද චීන අධ්‍යයන ආයතනයක් සිය වාර්තාව එළිදක්වා තිබෙනවා. ඒ අනුව 2029 දී චීනයේ ජනගහනය කෝටි 144 ක් වනු ඇති බවයි අධ්‍යයන ආයතනය පෙන්වා දෙන්නේ. ඉන්පසු ජනගහනය ක‍්‍රමයෙන් අඩුවන බවත් වසර 2050 වනවිට චීනයේ ජනගහනය කෝටි 136 ක් වනු ඇති බවටත් අධ්‍යයන ආයතනය පුරෝකථනය කළා. එමෙන්ම වසර 2065 වනවිට චීනයේ ජනගහනය කෝටි 125 ක් දක්වා අඩුවනු ඇති බවට අනාවැකි පළකර තිබෙන්නවා."}