{"Header": "යුද හමුදා ඉස්ලාම් ආගමික සංගමයෙන් ආශිර්වාද පූජාවක්", "Time": " ඔක්තෝබර් 3, 2019 18:16 ", "Content": "ශ්‍රී ලංකා යුද හමුදාවේ 70 වන සංවත්සරය වෙනුවෙන් සිදුකරන සර්ව ආගමික ආශිර්වාද වැඩසටහන යටතේ ඉස්ලාම් කිරාන් පරායනය කොළඹ කොල්ලුපිටිය ජුම්මා පල්ලියේදී පැවැත්වුණා. ඒ යුද හමුදාපති ලුතිනන් ජෙනරාල් ශවේන්ද්‍ර සිල්වා මහතාගේ ප්‍රධානත්වයෙන්. යුද හමුදා ඉස්ලාම් ආගමික සංගමයයි මෙම ආශිර්වාද පූජාව සංවිධාන කළේ. ඉසඩීන් සල්මාන්,ෂෙයික්මුනි හා ඒ බී එම් රිස්වාන් යන මව්ලවිවරුන් ආගමික වතාවත් සිදු කළා. යුද හමුදා ධජ ආශිර්වාද ගැන්වීමද මෙහිදී සිදු වුණා. සිහිවටන හුවමාරුවක් ද සිදු කෙරුණු බවයි අප වාර්තාකරුවන් සදහන් කළේ. ජුම්මා පල්ලියේ පාලක මණ්ඩලය හමුදාපතිවරයා වෙත කුරානයේ සිංහල පිටපතක් පිරිනැමුවා."}