{"Header": "විශාලතම පාබල පුහුණු ක්‍රියාන්විතය ජූලි මාසයේ", "Time": " අප්‍රේල් 2, 2019 11:25 ", "Content": "විශාලතම පාබල පුහුණු ක්‍රියාන්විතය ලබන ජූලි මාසයේ දී ක්‍රියාත්මක කිරීමට යුද හමුදාව සැලසුම් කර තිබෙනවා. මීට අදාළ සැලැස්ම යුද හමුදාපති මහේෂ් සේනානායක මහතා වෙත භාරදීම දියතලාවේදී සිදු කෙරුණා. යුද හමුදාපතිවරයාගේ සංකල්පයකට අනුව පාබල හමුදා අධ්‍යක්ෂ මණ්ඩලයේ අධ්‍යක්ෂ ජෙනරාල්වරයාගේ අධීක්ෂණය යටතේ මෙය සිදු කිරීමට නියමිතයි. මේජර් ජෙනරාල් දුමින්ද කැප්පෙටිවළාන මහතාගේ මුලිකත්වයෙන් පුහුණු ක්‍රියාන්විතය ක්‍රියාත්මක කිරීමට නියමිතයි. ඒ සදහා යුද හමුදාවේ සේවා රෙජිමේන්තු භටයින් මෙන්ම නාවික හා ගුවන් හමුදා භටයින්ගේද සහාය ලබා ගැනීමටයි සැලසුම් කර ඇත්තේ. පාබල හමුදා සාමාජිකයන් පන්දහසක් පුහුණු ක්‍රියාන්විතයට එක්වීමට නියමිතයි. මාසයක් පුරා පැවැත්වෙන මෙම අභ්‍යාසයේදී සතුරු ප්‍රහාරවලට මුහුණදීම, පාබල මෙහෙයුම් ක්‍රියාත්මකවීම, සිතියම් කියවීම, අණදීම ඇතුළු ක්ෂේත්‍ර රැසක් පිළිබද අවධානය යොමු කෙරෙනවා."}