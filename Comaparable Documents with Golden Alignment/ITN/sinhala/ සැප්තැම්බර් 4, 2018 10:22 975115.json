{"Header": "කලහකාරී හැසිරීම නිසා නැවතුනු එල්ලේ තරගය", "Time": " සැප්තැම්බර් 4, 2018 10:22 ", "Content": "ජයතිස්ස අභියෝග ශූරතා එල්ලේ තරගාවලියේ අවසන් මහා තරගය ප්‍රේක්ෂකයින්ගේ කලහකාරී  හැසිරීම හේතුවෙන්  අතරමැද අතහැර දැමීමට සිදු වුණා. ජාඇල නගරසභා ක්‍රීඩා පිටියේ පැවති  තරගාවලියට ප්‍රබල එල්ලේ කණ්ඩායම් 08 ක් එක්ව සිටියා. තරගාවලියේ අවසන් මහා තරගය  දිවා රාත්‍රී තරගයක් ලෙස පැවැත්වීමට  සැළසුම් කර තිබුණා. අවසන් මහාතරගය පැවැත්වූයේ නම් එය ප්‍රථම දිවා රාත්‍රී එල්ලේ තරගය වනවා. අවසන්  මහාතරගයට සුදුසුකම් ලබා ගත්තේ ජොසිටාවත්ත  රෂ්මි එල්ලේ කණ්ඩායම හා යක්කඩුව වීරගාමිණී කණ්ඩායමයි. මෙම තරගය ප්‍රේක්ෂකයින්ගේ කලහකාරී හැසිරීම හේතුවෙන් පැවැත්වීමට හැකි වුණේ නැහැ. ක්‍රීඩාපිටිය මැදට පැමිණි ප්‍රේක්ෂකයින් පාලනය කර ගැනීමටද සංවිධායකයින්ට නොහැකි වුණා. මේ අනුව කාසියේ වාසිය උරගා බැලීමෙන් තරගාවලියේ ශූරතාව ජොසිටාවත්ත  රෂ්මි කණ්ඩායමට ලබාදීමට තීරණය වුණා."}