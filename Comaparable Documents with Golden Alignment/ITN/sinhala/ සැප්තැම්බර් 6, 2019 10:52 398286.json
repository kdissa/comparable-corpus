{"Header": "අකුරැස්සේ වෙඩිතැබීම සම්බන්ධයෙන් පොලිසියෙන් විශේෂ විමර්ශනයක්", "Time": " සැප්තැම්බර් 6, 2019 10:52 ", "Content": "අකුරැස්සේ වෙඩිතැබීම සම්බන්ධයෙන් පොලීසිය විශේෂ විමර්ශනයක් ආරම්භ කර තිබෙනවා. යතුරුපැදි සංචාරයේ යෙදීසිටි පොලීසියේ දෙදෙනෙකුට අකුරැස්ස තිබ්බටුවාව මංසන්ධියේදී යතුරුපැදියකින් ගමන් කළ පුද්ගලයෙකු වෙඩි තබා තිබුනේ අද අලුයම් කාලයේදී. ඒ යතුරුපැදිය නතර කිරීමට පොලීසිය සංඥා කළ අවස්ථාවේ. අංක තහඩු නොමැතිව ධාවනයවූ යතුරුපැදියේ තුන් දෙනෙකු ගමන් කළ බවයි පොලීසිය පවසන්නේ. වෙඩිතැබීම‍ෙන් තුවාල ලැබූ පොලිස් නිලධාරීන් දෙදෙනා මාතර මහ රෝහලට ඇතුලත් කෙරුණා. යතුරුපැදියට ද හානි සිදුව ඇති බවයි පොලීසිය සඳහන් කළේ."}