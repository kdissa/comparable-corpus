{"Header": "ශ්‍රී ලංකා කණ්ඩායම ලකුණු 136කට දැවී යයි", "Time": " ජූනි 1, 2019 17:40 ", "Content": "එක්දින ක්‍රිකට් ලෝක කුසලාන තරගාවලියේ තුන්වන තරගයේ පළමුවෙන් පන්දුවට පහර දුන් ශ්‍රී ලංකා කණ්ඩායම පන්දුවාර 29යි පන්දු දෙකකදී සියලු දෙනා දැවී ලබා ගැනීමට හැකිවුයේ ලකුණු 136ක් පමණි. එක්දින ක්‍රිකට් ලෝක කුසලාන තරගාවලියේ ශ්‍රී ලංකා කණ්ඩායම සහභාගි වන පළමු තරගය මෙයයි. කාර්ඩිෆ්හි සොෆියා ගාඩ්න්ස් ක්‍රිඩාංගනයේ  පැවැත්වෙන තරගයේ  කාසියේ වාසිය දිනාගත් නවසීලන්ත කණ්ඩායම පළමුව පන්දු රැකිමට  තීරණය කළා. ඒ අනුව පිටියට පිවිසි ශ්‍රී ලංකා කණ්ඩායමේ ආරම්භක සබදතාව ලකුණු 04කට සීමා කිරිමට නවසිලන්තයේ මැට් හෙන්ඩ්‍රි සමත් වුණා. ඒ පළමු කඩුල්ල ලෙස ලකුණු 04ක් ලබා සිටි ළහිරු තිරිමාන්න දවා ගැනිමෙන්. කුසල් පෙරේරාට ලබා ගත හැකි වුයේ ලකුණු 29ක් පමණයි. තිසර පෙරේරා හයේ පහර දෙකක්ද සමගින් වේගවත් ලකුණු 27ක් රැස් කළා. ශ්‍රී ලංකාවේ මුල්පෙල සහ පසුපෙළ පිතිකරුවන්ට ලකුණු අතරට පැමිණිමට නවසීලන්ත වේගපන්දු බල ඇණිය ඉඩ ලබා දුන්නේ නැහැ. කණ්ඩායමේ වගකීම සියතට ගත් නායක දිමුත් කරුණාරත්න හුදෙකලා සටනක නිරත වුණා. දිමුත් කරුණාරත්න පන්දු 84කදී හතරේ පහර 4 ක් සමග ලකුණු 52ක් රැස් කළා. ඒ අනුව මෙම තරගය ජයග්‍රහණය කිරීම සදහා නවසීලන්ත කණ්ඩායම ලකුණු 137ක් රැස්කර ගත යුතු වේ."}