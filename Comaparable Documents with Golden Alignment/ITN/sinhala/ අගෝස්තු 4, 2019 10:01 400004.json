{"Header": "කොදෙව්වන් පරදා ඉන්දියාවට කඩුලු 04ක ජයක්", "Time": " අගෝස්තු 4, 2019 10:01 ", "Content": "බටහිර ඉන්දිය කොදෙව් කණ්ඩායම සමඟ පැවති පළමු පන්දුවාර 20-20 ක්‍රිකට් තරගයෙන් කඩුලු 04ක ජයක් වාර්තා කිරිමට සංචාරක ඉන්දීය කණ්ඩායම සමත් වුණා. ෆ්ලොරිඩාහි පැවති තරගයේ පළමුවෙන් පන්දුවට පහරදුන් බටහිර ඉන්දිය කොදෙව් කණ්ඩායමට නියමිත පන්දුවාර විස්ස අවසානයේදී කඩුලු 09ක් දැවී ලබා ගත හැකි වුයේ ලකුණු 95ක් පමණයි. ඉනිමේ වැඩිම ලකුණු ලාභියා වූ කිරන් පොලාඩ් ලකුණු 49යි. පිළිතුරු ඉනිම ක්‍රිඩා කළ ඉන්දියාව පන්දුවාර 17යි පන්දු දෙකක් අවසානයේ කඩුලු 06ක් පමණක් දැවි ලකුණු 98ක් ලබා ගනිමින් ජය හිමි කර ගත්තා."}