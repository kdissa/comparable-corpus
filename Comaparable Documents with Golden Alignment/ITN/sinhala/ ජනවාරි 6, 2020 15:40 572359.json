{"Header": "පෙන්සිල්වේනියා ප්‍රාන්තයේ අධිවේගී මාර්ගයක සිදු වූ රිය අනතුරකින් 5 දෙනෙකු ජීවිතක්‍ෂයට", "Time": " ජනවාරි 6, 2020 15:40 ", "Content": "ඇමෙරිකාවේ පෙන්සිල්වේනියා ප්‍රාන්තයේ අධිවේගී මාර්ගයක සිදු වූ රිය අනතුරකින් පුද්ගලයන් 5 දෙනෙකු ජීවිතක්‍ෂයට පත්වුණා. අනතුරෙන් පුද්ගලයන් 60 දෙනෙකු තුවාල ලබා තිබෙනවා. සංචාරක ට්‍රක් රථයක්, විශාල ලොරි රථ 3 ක් හා මෝටර් රථයක් එකිනෙක ගැටීමෙනුයි අනතුර සිදුව ඇත්තේ. ඒ  හේතුවෙන් අධිවේගී මාර්ගය පැය 16 ක පමණ කාලයක් වසා දැමීමට එරට බලධාරීන් කටයුතු කළා. අනතුරට හේතුව මෙතෙක් හෙළිව නැහැ."}