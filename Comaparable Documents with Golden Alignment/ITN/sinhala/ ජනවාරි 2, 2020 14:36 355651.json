{"Header": "රූමි මොහොමඩ් සම්බන්ධව ගොනුකළ මෝසමක් අධිකරණය ප‍්‍රතික්ෂේප කරයි", "Time": " ජනවාරි 2, 2020 14:36 ", "Content": "රක්ෂිත බන්ධනාගාරගත කරන සිටින රාජ්‍ය ඖෂධ නීතිගත සංස්ථාවේ හිටපු සභාපති රූමි මොහොමඩ් සම්බන්ධව ගොනුකළ මෝසමක් කොළඹ මහේස්ත‍්‍රාත් අධිකරණය ප‍්‍රතික්ෂේප කළා. ඔහුට ඇප ලබාගැනීම සදහා කරුණු දැක්වීමට අවසර ඉල්ලා නීතිඥවරුන් මෝසම ගොනුකර තිබෙනවා. එම මෝසම ප‍්‍රතික්ෂේප කරමින් කොළඹ ප‍්‍රධාන මහේස්ත‍්‍රාත් ලංකා ජයරත්න මහත්මිය සදහන් කළේ මෙම කරුණු දැක්වීම නඩුව යළි කැදවන දිනයේදී එනම් ලබන 6 වනදා සිදුකරන ලෙසයි. රාජිත සේනාරත්න මහතා පැවැත්වූ සුදු වෑන් මාධ්‍ය හමුවේ පෙනී සිටි පුද්ගලයන් දෙදෙනාට රුපියල් ලක්ෂ විස්සක මුදලක් ලබාදීම සම්බන්ධයෙන් රූමි මොහොමඩ් අත්අඩංගුවට ගෙන රක්ෂිත බන්ධනාගාර ගත කෙරුණා."}