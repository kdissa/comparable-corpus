{"Header": "‍පස්වරුවේ ප‍්‍රදේශ රැසකට තද වැසි", "Time": " දෙසැම්බර් 5, 2019 14:56 ", "Content": "ප‍්‍රදේශ රැසකට පස්වරුවේදී ගිගුරුම් සහිත තද වැසි ඇතිවන බව කාලගුණ විද්‍යා දෙපාර්තමේන්තුව පවසනවා. ඇතැම් ස්ථානවලට මිලිමීටර සියය ඉක්මවූ වර්ෂාපතනයක් ද හටගන්නා බවයි කාර්යයේ නියුතු කාලගුණ විද්‍යාඥ ශානික පියුමලි දිසානායක මෙනවිය සදහන් කළේ. උතුර, උතුරුමැද, නැගෙනහිර,ඌව සහ මධ්‍යම පලාත්වලට මෙන්ම හම්බන්තොට දිස්ත‍්‍රික්කයේ මාතලේ සහ මහනුවර දිස්ත‍්‍රික්වලත්, තද වැසි අපේක්ෂා කෙරෙනවා. බස්නාහිර පලාතේද පස්වරුවේ ගිගුරුම් සහිත වැසි හටගැනීමේ හැකියාවක් පවතිනවා. ඇතැම් ප‍්‍රදේශවල පැයට කිලෝමීටර 50 ක් පමණ දක්වා වූ තද සුලං තත්වයන්ද ඇතිවන බවයි කාලගුණ විද්‍යා දෙපාර්තමේන්තුව සදහන් කළේ."}