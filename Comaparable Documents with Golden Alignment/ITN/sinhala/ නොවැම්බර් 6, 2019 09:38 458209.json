{"Header": "හදිසි ගෑස් මිළදී ගැනිමට කැබිනට් අනුමැතිය", "Time": " නොවැම්බර් 6, 2019 09:38 ", "Content": "ගෑස් හිඟය මඟහැරිවීමට හදිසි ප‍්‍රතිසම්පාදනයක් ලෙස ද්‍රව පෙට්ට්‍රෝලියම් වායුව මිළදි ගැනිමට කැබිනට් අනුමැතිය හිමි වුණා. මෙට්‍රික් ටොන් දොළොස් දහසක් මිළදී ගැනිමයි අරමුණ. සෞදි අරාබියේ තෙල් පිරිසැකසුම් මධ්‍යස්ථානවලට එල්ල වු ප‍්‍රහාර හේතුවෙන් ගැස් හිඟයක් පසුගිය දිනවල මතු වුණා. කෙසේ වෙතත් මේ මාසය සහ ලබන මාසය සඳහා වන ඉල්ලුම සපුරාලීම සඳහා අවශ්‍ය ක‍්‍රියාමාර්ග ගෙන ඇති බවයි මුදල් අමාත්‍යංශය පවසන්නේ මේ අතර වකුගඩු රෝගීන් සඳහා නිවසේ සිටම ප‍්‍රතිකාර ලබාගැනිමේ ක‍්‍රමයක් හදුන්වා දීමටත් කැබිනට් අනුමැතිය හිමිව තිබෙනවා. ස්වංක‍්‍රීයව උදර තරල කාන්දු පෙරිමේ ක‍්‍රමවේදය භාවිතයෙන් එය සිදුකිරිමයි අරමුණ."}