{"Header": "ට්‍රම්ප් එක්සත් රාජධානියේ සංචාරයක", "Time": " ජූනි 3, 2019 10:20 ", "Content": "ඇමෙරිකා ජනාධිපති ඩොනල්ඩ් ට්‍රම්ප් එක්සත් රාජධානියේ සංචාරයක නිරතවීමට නියමිතයි. ඇමෙරිකා ජනාධිපතිවරයා දින තුනක සංචාරයක් සදහායි බ්‍රිතාන්‍යයේ සංචාරයකට එක්වන්නේ. ඒ සදහා මෙලානියා ට්‍රම්ප් ද එක්වනු ඇති. බ්‍රිතාන්‍යයේ ලන්ඩන් නුවර ස්ටැන්ස්ටන්ඩ් ගුවන් තොටුපලට ඇමෙරිකා ජනාධිපතිවරයා පැමිණීමට නියමිත බවයි විදෙස් මාධ්‍ය වාර්තා කරන්නේ. එලිසබත් රැජින බකින්හැම් මාලිගයේ දී ඩොනල්ඩ් ට්‍රම්ප් සහ මෙලානියා ට්‍රම්ප් වෙනුවෙන් රාත්‍රී රාජ්‍ය බෝජන සංග්‍රහයක් ද සූදානම් කිරීමට නියමිත බවද විදෙස් මාධ්‍ය වාර්තා කරනවා. මෙම සංචාරයේ දී බ්‍රිතාන්‍යය යුරෝපා සංගමයෙන් ඉවත්වීම හෙවත් බ්‍රෙක්සිට් ගිවිසුම සහ එරට අග්‍රාමාත්‍ය ධුරය සම්බන්ධයෙන් සාකච්ඡාවට ලක්කෙරෙනු ඇති."}