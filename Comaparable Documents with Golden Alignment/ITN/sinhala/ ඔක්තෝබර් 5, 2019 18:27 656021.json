{"Header": "නව ධීවර ප්‍රතිපත්තියක් ඉදිරියේදි ක්‍රියාත්මක කරනවා", "Time": " ඔක්තෝබර් 5, 2019 18:27 ", "Content": "මත්ස්‍ය සම්පත තුළින් ස්වයංපෝෂිත වූ අපනයන ආර්ථිකයක් නිර්මානය කර ඒ ප්‍රතිලාභ රටේ සියලුම ජනතාවට බෙදාදීම සදහා නව ධීවර ප්‍රතිපත්තියක් ඉදිරියේදි ක්‍රියාත්මක කරන බව එක්සත් ජාතික පෙරමුණේ ජනාධිපති ධුර අපේක්ෂක සජිත් ප්‍රේමදාස මහතා පවසනවා. එක්සත් ජාතික පෙරමුණේ ජනාධිපති ධුර අපේක්ෂක සජිත් ප්‍රේමදාස මහතාගේ ප්‍රධානත්වයෙන් මොරටුව නගරයේ ජන හමු 03 ක් අද (05) පැවැත්වුණා. එය සංවිධාන කර තිබුණේ රාජ්‍ය එරාන් වික්‍රමරත්න මහතායි. මොරටුවැල්ල ප්‍රදේශයේ  සහ මොරටුමුල්ලේ ප්‍රදේශයේදී මෙන්ම අගුලාන දුම්රිය ස්ථානය ඉදිරිපිටදීයී මෙම ජන හමු පැවැත්වුණේ. මොරටුව අගුලාන දුම්රිය ස්ථානය අසල පැවති ජන හමුව අමතමින්  සජිත් ප්‍රේමදාස මහතා කියා සිටියේ. ධීවර ප්‍රජාව ආර්ථික හා සාමාජීය වශයෙන් ශක්තිමත් කිරීමට තමන් කටයුතු කරන බවයි."}