{"Header": "ඉබෝලා වෛරසය වැළදුන රෝගීන් 2000 ක් කොංගෝ රාජ්‍යයෙන් හමුවෙයි", "Time": " ජූනි 4, 2019 15:42 ", "Content": "ඉබෝලා වෛරසය වැළදුන රෝගීන් 2000 ක් කොංගෝ රාජ්‍යයෙන් හමුවී ඇති බව එරට සෞඛ්‍ය අංශ සදහන් කරනවා. මධ්‍යම අප්‍රිකාවෙන් හමුවූ ඉබෝලා වෛරසය වැළදුනු වැඩිම රෝගීන් සංඛ්‍යාව මෙය බවයි විදෙස් මාධ්‍ය වාර්තා කරන්නේ. එරට සෞඛ්‍ය අංශ සදහන් කරන්නේ පසුගිය අගෝස්තු මාසයේ සිට මේ දක්වා පුද්ගලයින් 1245 දෙනෙකු ජීවිතක්ෂයට පත්ව ඇති බවයි. මෙම තත්ත්වය පාලනය කිරීමට සෞඛ්‍ය අංශ කටයුතු කරනවා. එහෙත් ජනතාව තුළ පවතින අවිශ්වාසය සහ සෞඛ්‍ය බලධාරීන්ට එල්ලවන විරෝධතා හේතුවෙන් වෛරසය පාලනය කිරීම දුෂ්කරවී ඇති බවයි සෞඛ්‍ය අංශ පෙන්වා දෙන්නේ. ලෝක සෞඛ්‍ය සංවිධානය සදහන් කරන්නේ මෙය ඉතා බරපතල තත්ත්වයක් බවයි."}