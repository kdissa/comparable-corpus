{"Header": "බඹර ප්‍රහාරයකින් වතු සේවිකාවන් 15 දෙනෙකු රෝහලේ", "Time": " ජූලි 2, 2018 16:05 ", "Content": "බඹර ප්‍රහාරයකින් වතු සේවිකාවන් පහළොස් දෙනෙකු රෝහල්ගත කර තිබෙනවා.මස්කෙළිය බ්‍රන්ස්වික් තේ වතුයායේ තේ දළු නෙළමින් සිටියදීයි ඔවුන් මෙම බඹර ප්‍රහාරයට ලක් වූයේ. තේ දළු නෙළමින් සිටියදී තේ පදුරක් යට බැද තිබූ බඹර කූඩුව හදිසියේ ඇවිස්සී තමන්ට පහර දුන් බව තුවාල ලැබූවන් පවසනවා. රෝහල්ගත කළ කාන්තාවන්ගෙන් බොහෝ පිරිසක් ප්‍රතිකාර ලබා මේ වන විට රෝහලෙන් පිටව ගොස් ඇති බවයි මස්කෙළිය රෝහල් වාර්තා සදහන් කරන්නේ."}