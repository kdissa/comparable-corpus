{"Header": "IOC ඉන්ධන මිලත් අඩුකෙරේ.", "Time": " දෙසැම්බර් 1, 2018 09:10 ", "Content": "ලංකා ඛනිජ තෙල් නීතිගත සංස්ථාවේ සහ අයිඕසී සමාගමේ සියලු වර්ගවල ඉන්ධන මිල රුපියල් පහකින් අඩුකර තිබෙනවා. ඒ ඊයේ මධ්‍යම රාතී‍්‍රයේ සිටයි. ඛනිජ තෙල් නීතිගත සංස්ථාවේ ඔක්ටේන් 92 පෙට‍්‍රල් ලීටරයක නව මිල රුපියල් 135 ක්. අයිඕසී සමාගමේ ඔක්ටේන් 92 පරෙටල් ලීටරයක් ඊයේ මධ්‍යම රාති‍්‍රයේ සිට අළෙවි කෙරෙන්නේ රුපියල් 143 කට. රුපියල් 164 කට අළෙවි වූ ඛනිජ තෙල් සංස්ථා ඔක්ටේන් 95 වර්ගයේ පෙට‍්‍රල් ලීටරයක දැන් මිල රුපියල් 159 ක්. අයිඕසී සමාගම ඔක්ටේන් 95 පෙට‍්‍රල් ලීටරයක් රුපියල් 162 ක් දක්වා අඩුකර තිබෙනවා. ඛනිජ තෙල් සංස්ථා සහ අයිඕසී සමාගමේ ඔටෝ ඩීසල් ලීටරයක නව මිල රුපියල් 106 ක්. ඛනිජ තෙල් සංස්ථා සහ අයිඕසී සමාගමේ සුපර් ඩීසල් ලීටරයක් දැන රුපියල් 131 කට අළෙවි කෙරෙනවා. මේ අතර නව රජය බලයට පත්වූ දා සිට අවස්ථා තුනකදී ඛනිජ තෙල් සංස්ථා ඉන්ධන මිල අඩු කළා. ඒ අනුව රුපියල් 155 ක්ව පැවැති ඔක්ටේන් 92 පෙට‍්‍රල් ලීටරයක් රුපියල් 20 කින් අඩුකර තිබෙනවා. ඔක්ටේන් 95 පෙට‍්‍රල් ලීටරයක් මාසයක් ඇතුලත රුපියල් 10 කින් අඩු කෙරුණා. ඔටෝ ඩීසල් ලීටරයක් අඩුකර ඇත්තේ රුපියල් 17 කින්. සුපර් ඩීසල් ලීටරයක් රුපියල් 10 කින් මාසයක් ඇතුලත අඩුකර ඇති බවයි ඛනිජ තෙල් නීතිගත සංස්ථාව සඳහන් කළේ."}