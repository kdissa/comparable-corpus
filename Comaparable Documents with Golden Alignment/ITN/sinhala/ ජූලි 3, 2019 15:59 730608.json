{"Header": "මානසික සෞඛ්‍ය සේවාවන් ශක්තිමත් කිරීමේ වැඩපිළිවෙලක්", "Time": " ජූලි 3, 2019 15:59 ", "Content": "මානසික සෞඛ්‍ය සේවාවන් ශක්තිමත් කිරිමේ වැඩපිළිවෙලක් ක‍්‍රියාත්මක කරන බව සෞඛ්‍ය අමාත්‍යාංශය ප‍්‍රකාශ කළා. තවත් මානසික ප‍්‍රතිකාර ඒකක සංකීර්ණ දෙකක් ඉදිකිරීම සැලසුමක්. ඒ මහනුවර ශික්ෂණ රෝහලට සහ හලාවත දිස්ත‍්‍රික් මහ රෝහලට. ඉදිකිරීම් සඳහා සෞඛ්‍ය අමාත්‍යවරයා ඉදිරිපත් කළ යෝජනාවට කැබිනට් අනුමැතිය හිමි වුණා. මෙරට ජනගහණයෙන් සියයට 10 ක් පමණ කිසියම් මානසික රෝගයකින් පෙලෙන බවට හඳුනාගෙන තිබෙනවා. ඔවුන් අතරින් සියයට 40 ක් පමණක් ප‍්‍රතිකාර ලබාගන්නා බවයි සෞඛ්‍ය අමාත්‍යාංශය පෙන්වා දෙන්නේ."}