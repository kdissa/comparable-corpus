{"Header": "ඇමෙරිකාවේ නිදහස් දිනයට සමගාමීව වොෂින්ටනයේදී දැවැන්ත හමුදා සංදර්ශනයක්", "Time": " ජූලි 5, 2019 10:52 ", "Content": "ඇමෙරිකාවේ නිදහස් දිනයට සමගාමීව වොෂින්ටනයේදී දැවැන්ත හමුදා සංදර්ශනයක් පැවැත්වුණා. මෙම සංදර්ශනය පැවැත්වුණේ වොෂින්ටන් නුවර ඒබ්‍රහම් ලින්කන් ස්මාරකය අභියසදීයි. ප්‍රහාරක ජෙට් යානා සංදර්ශනයක් ද ඊට අයත්වුණා. මෙවැනි සංදර්ශනයක් ඇමෙරිකාවේ පැවැත්වීම ප්‍රංශයේ බැස්ටියල් දින සංදර්ශනය අනුකරනය කිරීමක් බව ඇතැම් විචාරකයින් පවසනවා. මෙම සංදර්ශනය සඳහා ඇමෙරිකා ඩොලර් මිලියන දෙකයි දශම පහක මුදලක් වැයවී තිබෙනවා. එය විපක්ෂයේ විවේචනයට ද ලක්වුණා. මේ අතර ධවල මන්දිරය ඉදිරිපිට විරෝධතාකරුවන් පිරිසක් ඇමෙරිකා ධජය පුළුස්සා ගැටුම්කාරී තත්ත්වයක් ද ඇතිකළා. විරෝධතාකරුවන් දෙදෙනෙකු ද අත්අඩංගුවට පත්වුණා."}