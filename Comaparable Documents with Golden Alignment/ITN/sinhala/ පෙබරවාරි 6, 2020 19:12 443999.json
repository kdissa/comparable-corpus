{"Header": "පොලිස් සැරයන්වරයෙකු ඝාතනය කිරීමේ සිද්ධියට සැකකරුවන් දෙදෙනෙකු අත්අඩංගුවට", "Time": " පෙබරවාරි 6, 2020 19:12 ", "Content": "මඩකලපුව, වව්නතිව් ප්‍රදේශයේදී පොලිස් සැරයන්වරයෙකු ඝාතනය කිරීමේ සිද්ධියට සම්බන්ධ සැකකරුවන් දෙදෙනෙකු අත්අඩංගුවට ගෙන තිබෙනවා. වව්නතිව් , මුල්ලාමුන ප්‍රදේශයේ දී තුවාල සහිතව මියගොස් සිටි පොලිස් සැරයන්වරයා පුදූර් ප්‍රදේශයේ පදිංචිකරුවෙක්. පී ශිවරාසා නමැති 50 හැවිරිදි මෙම සැරයන්වරයා සහ මෙම සැකකරුවන් දෙදෙනා අතර ඇතිවූ බහින්බස් වීමකින් පසු ඔවුන් සිදුකළ පහරදීමකින් මරණය සිදුව ඇති බව මූලික පොලිස් පරීක්ෂණවලදී හෙළිවුණා. අත්අඩංගුවට ගත් සැකකරුවන් දෙදෙනා මේ සම්බන්ධයෙන් තොරතුරු රැසක් පාපොච්චාරණය කර තිබෙනවා. ඝාතනයට ලක්වූ පොලිස් සැරයන්වරයා තිදරු පියෙක් වන අතර ඔහු ලබන මාසයේ දී පොලිස් සේවයෙන් විශ්‍රාමයාමට නියමිතව සිටි බවයි පැවසෙන්නේ. ඝාතනය සම්බන්ධයෙන් වව්නතිව් පොලීසිය වැඩිදුර විමර්ශන ආරම්භකර තිබෙනවා."}