{"Header": "කෙන්යාවේ බස් රථයකට එල්ලවූ ප්‍රහාරයකින් පුද්ගලයින් තුන්දෙනෙකු ජීවිතක්ෂයට", "Time": " ජනවාරි 3, 2020 15:24 ", "Content": "කෙන්යාවේ බස් රථයකට එල්ලවූ ප්‍රහාරයකින් පුද්ගලයින් තුන්දෙනෙකු ජීවිතක්ෂයට පත්වුණා. සෝමාලියා දේශසීමාවට ආසන්නයේ දීයි මෙම බස් රථය ප්‍රහාරයකට ලක්ව තිබෙන්නේ. ප්‍රහාරයෙන් පුද්ගලයින් දෙදෙනෙකු තුවාල ලබා තිබෙනවා. බස්රථය  මොම්බාසා නගරයේ සිට පැමිණ ඇති අතර ලාමෝ නගරය ආසන්නයේ දී ආයුධ සන්නද්ධ පිරිසක් බස් රථය නවත්වා වෙඩි තබා ඇති බව සදහන්. එම ආයුධ සන්නද්ධ පිරිස කුමන සංවිධානයකට අයත් ද යන්න මෙතෙක් හදුනාගෙන නැහැ. කෙසේ වෙතත් සෝමාලියාවේ ක්‍රියාත්මක අල්ෂබාබ් ත්‍රස්ත කණ්ඩායම් විසින් මෙම ප්‍රහාරය සිදුකරන්නට ඇති බවයි සැක පළකරන්නේ."}