{"Header": "මෙලනියා ට්‍රම්ප් එරට ප්‍රාන්ත තුනක සංචාරයක් අරඹයි", "Time": " මාර්තු 6, 2019 16:01 ", "Content": "ඇමෙරිකා ජනාධිපති ඩොනල්ඩ් ට්‍රම්ප්ගේ බිරිද වන මෙලනියා ට්‍රම්ප් එරට ප්‍රාන්ත තුනක සංචාරයක් ආරම්භ කළා. මෙලෙනියා ට්‍රම්ප්ගේ බී බෙස්ට් වැඩසටහන ප්‍රවර්ධනය කිරීමේ අරමුණෙන් යුතුවයි මෙම සංචාරය ආරම්භකර තිබෙන්නේ. දින තුනකින් යුත් සංචාරයේ පළමු පියවර ලෙස ඇය ඔක්ලහෝමා හි ටුස්ලා නගරයේ සංචාරය කළා. එහිදී පාසල් ගුරුවරුන් හා සිසුන් පිරිසක් සමග සාකච්ඡාවක් සදහා ද එක්වුණා. පාසල් සිසුන්ගේ විද්‍යා පර්යේෂණ කිහිපයක් ද ඇයගේ නිරීක්ෂණයට ලක් වුණා. පසුව වොෂින්ටන් හා ලාස්වේගාස් හි සංචාරයේ නිරත වෙමින් ප්‍රජා වැඩසටහන් රැසකට ද සහභාගී වුණා. දරුවන් මුහුණදෙන ප්‍රධාන ගැටලු කෙරෙහි අවධානය යොමු කිරීම බී බෙස්ට් ව්‍යාපාරයේ මෙහෙවරයි."}