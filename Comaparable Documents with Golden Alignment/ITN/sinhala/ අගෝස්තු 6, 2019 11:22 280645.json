{"Header": "ඉන්දියාවේ කේරල ප‍්‍රාන්තයට රතු නිවේදනයක්", "Time": " අගෝස්තු 6, 2019 11:22 ", "Content": "ඉන්දියාවේ කේරල ප‍්‍රාන්තයට රතු නිවේදන නිකුත් කර තිබෙනවා. ඒ ප‍්‍රදේශ රැසකට ඇදහැලෙන අධික වර්ෂාව හේතුවෙන්. ජල ගැලීම්වලින් එදිනෙදා කටයුතුවලට ද බලපෑම් එල්ලවී තිබෙනවා. මාර්ග කිහිපයකට හානි සිදුවුණා. විපතට පත්වූවන්ට සහන සැලසීම සදහා පුළුල් වැඩපිළිවෙළක් ක‍්‍රියාත්මක බවයි බලධාරින් සදහන් කළේ. මේ අතර මුම්බායි ඇතුලු තවත් ප‍්‍රදේශ කිහිපයකට වර්ෂාව හටගෙන තිබෙනවා. දුම්රිය ගමන් වාර කිහිපයක් නතර කිරිමටත්, බලධාරින්ට සිදුවුණා. මාර්ග ජලයෙන් යටවීමයි ඊට හේතුව. හානියට පත් ප‍්‍රදේශ පිලිබදව චන්ද්‍රිකා ඡායාරූප ලබාගැනීමටත්, බලධාරින් කටයුතු කළා. ඇතැම් මුහුදු ප‍්‍රදේශ රළුවීමේ අවදානමක් මතුව තිබෙනවා. ඒ අනුව මුහුදු යාමෙන් වලකින ලෙසටයි ධීවරයන්ට දැනුම්දී තිබෙන්නේ."}