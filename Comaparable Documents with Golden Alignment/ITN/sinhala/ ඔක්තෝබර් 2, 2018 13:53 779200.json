{"Header": "ලේස රන් ලෝක ශූරතාවලිය සාර්ථකව අවසන් කිරීමට ශ‍්‍රී ලංකාව සමත් වෙයි", "Time": " ඔක්තෝබර් 2, 2018 13:53 ", "Content": "නූතන පංචප්‍රයාම ජාත්‍යන්තර සංගමය සංවිධාන කළ ලේස රන් ලෝක ශූරතාවලිය සාර්ථකව අවසන් කිරීමට ශ්‍රී ලංකාව නියෝජනය කළ ක්‍රීඩකයින් දෙදෙනා සමත්වී තිබෙනවා. අයර්ලන්තයේ ඩර්බින් නුවර පැවති මෙවර තරගාවලියට රටවල් 28 ක් නියෝජනය කරමින් ක්‍රීඩක ක්‍රීඩිකාවන් එක්ව සිටියා. ඊට ශ්‍රී ලංකාවෙන් එක්වූ අසංක නිලවීර හත්වන ස්ථානය දිනා ගැනීමට සමත්වුණා. සුරේෂ් කැළුම් තරගය නිමා කළේ 10 වැනියා ලෙසයි. ලේස රන් ලෝක ශූරතාවට ශ්‍රී ලංකාවෙන් ක්‍රීඩක ක්‍රීඩිකාවන් එක්වුනේ   පළමු වරටයි.  නූතන පංචප්‍රයාම ජාතික සංගමය මෙරට තුල ආරම්භ කර ගතවූ පසුගිය වසර තුන තුල පැවැත්වූ ලේස රන් තරගාවලි හතරේදී දැක්වූ දක්ෂතා මත මෙම ක්‍රීඩකයින් ලෝක ශූරතාවට සුදුසුකම් ලබා ගත්තා."}