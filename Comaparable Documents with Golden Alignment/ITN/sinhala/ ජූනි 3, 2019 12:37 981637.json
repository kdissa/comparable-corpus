{"Header": "අගමැති සහ විපක්ෂ නායක අතර හමුවක්", "Time": " ජූනි 3, 2019 12:37 ", "Content": "විපක්ෂ නායක මහින්ද රාජපක්ෂ මහතා අග්‍රාමාත්‍ය රනිල් වික්‍රමසිංහ මහතා හමු වුණා. ඒ අරලියගහ මන්දිරයේදීයී. පාස්කු ඉරිදා ප්‍රහාරයෙන් අපහසුතාවට පත් වූ ක්ෂේත්‍ර කිහිපයකට ලබා දුන් සහන පැකේජ සම්බන්ධයෙන් අග්‍රාමාත්‍යවරයා සහ මුදල් අමාත්‍ය මංගල සමරවීර මහතා විපක්ෂ නායකවරයා ඇතුළු කණ්ඩායමට කරුණු පැහැදිලි කළා. දිනේෂ් ගුණවර්ධන , සුසිල් ප්‍රේමජයන්ත , බන්දුල ගුණවර්ධන වන පාර්ලිමේන්තු මන්ත්‍රීවරුන් ද  අග්‍රාමාත්‍ය ලේකම් සමන් ඒකනායක, මුදල් අමාත්‍යාංශ ලේකම් ආචාර්ය ආර් එච් එස් සමරතුංග , මහබැංකු අධිපති ආචාර්ය ඉන්ද්‍රජිත් කුමාරස්වාමි යන මහත්වරුන් ඇතුළු නිලධාරීන් පිරිසක් ද  මෙම අවස්ථාවට එක්ව සිටියා."}