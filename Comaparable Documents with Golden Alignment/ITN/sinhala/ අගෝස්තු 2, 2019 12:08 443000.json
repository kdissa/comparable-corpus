{"Header": "උතුරු මැද වැව් පිළිසකර කෙරෙන සුහුරු වාරි ව්‍යාපෘතිය අගමැති අතින් ඇරඹේ", "Time": " අගෝස්තු 2, 2019 12:08 ", "Content": "මහවිලච්චිය, මැදඔයාමඩුව වැව ප්‍රතිසංස්කරණය කිරීමේ කටයුතු අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් ආරම්භ කෙරුණා. වාරිමාර්ග හා කෘෂිකර්ම අමාත්‍යංශයේ මෙහෙයවීමෙන් ලෝක බැංකු ආධාර මත ක්‍රියාත්මක දේශගුණික සුහුරු වාරි කෘෂිකාර්මික ව්‍යාපෘතිය යටතේයි මැදඔයාමඩුව වැවේ සංවර්ධන කටයුතු සිදු කෙරෙන්නේ. මේ සදහා වැය කෙරෙන මුදල රුපියල් ලක්ෂ 50 ක්. මැදඔයාමඩුව වැව් බැම්ම ප්‍රතිසංස්කරණය කීරීම, වේලි සැකසීම හා රොන් මඩ ඉවත් කිරීම ද මේ යටතේ සිදු කෙරෙනවා.  ප්‍රදේශයේ ගොවි පවුල් විශාල සංඛ්‍යාවකට මෙමගින් සෙත සැළසෙනවා. අග්‍රාමාත්‍ය රනිල් වික්‍රමසිංහ මහතා ඇතින් මැදඔයාමඩුව වැවෙහි නවීකරණ කටයුතු ආරම්භ කිරීමේ අවස්ථාවට අටමස්ථානාධිපති පූජ්‍ය පල්ලේගම සිරිනිවාස ස්වාමීන් වහන්සේ ප්‍රමුඛ මහා සංඝරත්නය ද පී  හැරිසන්, ගයන්ත කරුණාතිලක, චන්ද්‍රානි බණ්ඩාර යන අමාත්‍යවරුන් ඇතුළු විශාල පිරිසක් ද එක්ව සිටියා."}