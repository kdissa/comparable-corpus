{"Header": "අපරාධ කල්ලි සාමාජිකයෙකු රණාල ඇඹුල්ගම ප‍්‍රදේශයේදී අත්අඩංගුවට", "Time": " ජනවාරි 6, 2020 12:12 ", "Content": "අපරාධ කල්ලි සාමාජිකයෙකු රණාල ඇඹුල්ගම ප‍්‍රදේශයේදී අත්අඩංගුවට ගෙන තිබෙනවා. ඒ පොලිස් විශේෂ කාර්ය බලකායේ සංවිධානාත්මක අපරාධ මර්දන ඒකකය සිදුකළ වැටලීමකින්. සැකකරු ළඟ තිබී කේරල ගංජා ග‍්‍රෑම් 11 කට වැඩි ප‍්‍රමාණයක් ද සොයා ගැණුනා. ඔහු කප්පම් ගැනීම්, ඝාතන සහ තර්ජනය කිරීම් වැනි අපරාධ සඳහා ඍජුව සම්බන්ධ බවට ද තොරතුරු ලැබී තිබෙනවා. ඔහු 2018 වසරේ ඇඹුල්ගම ප‍්‍රදේශයේදී හෝටල් හිමිකරුවෙකු ඝාතනය කිරීමේ සිද්ධිය අදාළව රක්ෂිත බන්ධනාගාරගතව සිටි අයෙකු බවට ද තොරතුරු හෙළිවුණා. මේ අතර උඩවලව ජාතික වනෝද්‍යානය ආසන්නයේදී කොටියෙකු ඝාතනය කිරීමේ සිද්ධියට සැකපිට හතර දෙනෙකු අත්අඩංගුවට ගෙන තිබෙනවා. ඒ පොලිස් විශේෂ කාර්ය බලකාය සහ වනජීවී නිලධාරීන් සිදුකළ මෙහෙයුමකින්. සැකකරුවන් උඩවලව නෙළුම්වැව ප‍්‍රදේශයේ පදිංචිකරුවන්. ඔවුන් දඩයක්කරුවන් බවට ද තොරතුරු ලැබී ඇතැයි පොලීසිය සඳහන් කළා. සැකකරුවන් ඇඹිලිපිටිය මහේස්ත‍්‍රාත් අධිකරණයට ඉදිරිපත් කිරීමට නියමිතයි."}