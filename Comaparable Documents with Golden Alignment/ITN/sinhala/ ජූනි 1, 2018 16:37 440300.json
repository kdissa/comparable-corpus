{"Header": "ට්‍රම්ප්ගෙන් උතුරු කොරියාව සුබවාදී ප්‍රකාශයක්", "Time": " ජූනි 1, 2018 16:37 ", "Content": "උතුරු කොරියා සාකච්ඡා සම්බන්ධයෙන් ඇමෙරිකා ජනාධිපති ඩොනල්ඩ් ට්‍රම්ප් සුබවාදී ප්‍රකාශයක් කර තිබෙනවා. ජුනි 12 වනදා සිංගප්පූරුවේ පැවැත්වීමට නියමිත මෙම සාකච්ඡා සඳහා උතුරු කොරියාව නිසි මගට අවතීර්ණ වී ඇති බවයි ඇමෙරිකාව පවසන්නේ. න්‍යෂ්ටික අවි හරණය පදනම් කරගත් සාකච්ඡා නියමිත පරිදි පැවැත්වෙනු ඇති බව ඇමෙරිකා රාජ්‍ය ලේකම් මයික් පොම්පියෝ ප්‍රකාශකර තිබෙනවා. ඇමෙරිකා ජනාධිපති ඩොනල්ඩ් ට්‍රම්ප් හා උතුරු කොරියා නායක කිම් ජොන් උන් අතර සාකච්ඡා මීට පෙර අවදානම් මට්ටමක පැවතුනා."}