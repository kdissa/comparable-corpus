{"Header": "රට වෙනුවෙන් එකට සිටිමු ගම්පහ දිස්ත්‍රික් වැඩසටහනේ පස්වන දිනය අද", "Time": " අගෝස්තු 2, 2019 12:38 ", "Content": "රට වෙනුවෙන් එකට සිටිමු ජාතික සංවර්ධන වැඩසටහනේ පස්වන දිනය අද(02)යි. ගම්පහ දිස්ත්‍රික්කය කේන්ද්‍ර කරගනිමිනුයි මෙවර වැඩසටහන ක්‍රියාත්මක කෙරෙන්නේ. ගම්පහ දිස්ත්‍රික්කයේ ප්‍රාදේශීය ලේකම් කොට්ඨාස 13 ක් කේන්ද්‍ර කරගනිමින් වැඩසටහන් රැසක් ක්‍රියාත්මක කෙරෙනවා. ගම්පහ දිස්ත්‍රික්කයේ පසුගිය වසර තුළ ව්‍යාපෘති එකොලොස් දහස් තුන්සිය පනස් හතරක් ක්‍රියාත්මක කර තිබෙනවා. එම වැඩසටහන් තවදුරටත් කාර්යක්ෂම කිරීම රට වෙනුවෙන් එකට සිටිමු වැඩසටහන යටතේ සිදු කෙරෙනවා. මේ සදහා රජය රුපියල් මිලියන පහළොස් දහසකට අධික මුදලක් වැය කර ඇති බවයි ගම්පහ දිස්ත්‍රික් ලේකම් සුනිල් ජයලත් මහතා පවසන්නේ. ජනාධිපති ලේකම් කාර්යාලයේ අධීක්ෂණය යටතේ ග්‍රාම ශක්ති හා සෙසු සංවර්ධන ව්‍යාපෘති තවදුරටත් පුළුල් කොට රට වෙනුවෙන් එකට සිටිමු ජාතික සංවර්ධන වැඩසටහන ක්‍රියාත්මක කෙරෙනවා. ලබන පස් වනදා දක්වා රටවෙනුවෙන් එකට සිටිමු ගම්පහ දිස්ත්‍රික් වැඩසටහන ක්‍රියාත්මකයි."}