{"Header": "අක්මීමන වෙඩි තැබීමේ සිද්ධියේ හමුදා සෙබළා අත්අඩංගුවට", "Time": " ජූලි 4, 2019 16:18 ", "Content": "අක්මීමන – මානවිල ප‍්‍රදේශයේ පාසලකට බලහත්කාරයෙන් ඇතුළුවීමට තැත්කළ පුද්ගලයෙකුට වෙඩි තැබූ යුධ හමුදා සෙබළා අත්අඩංගුවට ගෙන තිබෙනවා. අක්මීමන පොලිසිය මගින් ඔහු අත්අඩංගුවට ගත් බවයි පොලිස් මාධ්‍ය ප‍්‍රකාශක පොලිස් අධිකාරි රුවන් ගුණසේකර මහතා සදහන් කළේ. අද (04) දහවල් මෙම පුද්ගලයා පාසල තුළට බලහත්කාරයෙන් ඇතුළුවීමට උත්සාහ කිරිමේදි ආරක්ෂාවට යොදවා සිටි හමුදා නිලධාරින් එය වැළැක්වීමට උත්සාහ ගෙන තිබෙනවා. ඉන් අනතුරුව එක් නිලධාරියෙකුගේ රාජකාරි ගිණි අවිය උදුරා ගැනීමට තැත්කළ අවස්ථාවේ වෙඩි තැබීම සිදුව ඇති බවයි පොලිස් මාධ්‍ය ප‍්‍රකාශකවරයා පවසන්නේ. ඉන් බරපතල තුවාල ලැබූ ඔහු ගාල්ල කරාපිටිය රෝහලට ඇතුලත් කිරිමේදි මියගොස් තිබෙනවා."}