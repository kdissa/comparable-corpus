{"Header": "ලෝක කුසලාන තරඟාවලියේ ශ්‍රී‍්‍ර ලංකාව සහභාගී වන පළමු තරඟය අද", "Time": " ජූනි 1, 2019 09:49 ", "Content": "12 වෙනි ලෝක කුසලාන කි‍්‍රකට් තරඟාවලියේ ශ්‍රී‍්‍ර ලංකාව සහභාගී වන පළමු තරඟය අද (01) පැවැත්වෙනවා. ඒ නවසීලන්තයට එරෙහිව කාඩිෆ් හිදී. තරඟය ආරම්භ වන්නේ ශ්‍රී‍්‍ර ලංකා වේලාවෙන් පස්වරු 3 ට. ශ්‍රී‍්‍ර ලංකා කණ්ඩායමේ නායකයා ලෙස දිමුත් කරුණාරත්න කටයුතු කරනවා. ලසිත් මාලිංග, ධනංජය ද සිල්වා, ඇන්ජලෝ මැතිව්ස්, කුසල් මෙන්ඩිස්, කුසල් ජනිත් පෙරේරා, තිසර පෙරේරා ඇතුලු කී‍්‍රඩකයන් සංචිතයට ඇතුලත්. නවසීලන්ත කණ්ඩායම මෙහෙය වන්නේ කේන් විලියම්සන්. ස්කොට්ලන්තය සමඟ පැවැති දෙවන එක්දින තරඟයේදී අවිශ්ක ප‍්‍රනාන්දු ආබාධයකට ලක්වුණා. ඒ හේතුවෙන් ඔහු අද (01) තරඟයට කී‍්‍රඩාකිරීම අවිනිශ්ත බවයි ශ්‍රී‍්‍ර ලංකා කි‍්‍රකට් නායක දිමුත් කරුණාරත්න සඳහන් කළේ. මේ අතර ආබාධයකට ලක්වූ ඉසුරු උදාන අද (01) තරඟයේදී කී‍්‍රඩා කිරීමට සූදානමින් සිටිනවා. නායකයා ලෙස ලෝක කුසලාන තරඟ මාලාවේ ආරම්භයේදී තමන්ට පීඩනයක් ඇති වුවත් මීටපෙර නායකත්වය දැරූ කී‍්‍රඩකයන් හතර දෙනෙකු කණ්ඩායමේ සිටින බැවින් ඔවුන්ගේ සහය ඇතිව කණ්ඩායමට ශක්තිමත්ව මුහුණ දිය හැකි බවයි ඊයේ (31) පැවැති මාධ්‍ය හමුවකට එක්වෙමින් දිමුත් කරුණාරත්න පෙන්වාදුන්නේ. ලෝක කුසලාන කි‍්‍රකට් තරඟ ඉතිහාසයේ ශ්‍රී‍්‍ර ලංකාව සහ නවසීලන්තය අතර මේ දක්වා තරඟ 10 ක් පවත්වා තිබෙනවා. ඉන් තරඟ 6 ක් ජයගැනීමට ශ්‍රී‍්‍ර ලංකා කණ්ඩායම සමත්වුණා. තරඟ 4 ක් ජයගෙන තිබෙන්නේ නවසීලන්ත කණ්ඩායම. ශ්‍රී‍්‍ර ලංකා කණ්ඩායම තුළ මෙවර ලෝක කුසලානයේදී පෙරළියක් ඇති කිරීම සඳහා අවශ්‍ය පසුබිම ඇතැයි ශ්‍රී‍්‍ර ලංකා පිලේ හිටපු කි‍්‍රකට් නායක මහේල ජයවර්ධන ප‍්‍රකාශ කළා. ශ්‍රී‍්‍ර ලංකාව ලෝක කුසලාන තරඟාවලදී සෑම විටම සාර්ථකවී ඇති බවයි ඔහු පෙන්වාදෙන්නේ. අයිපීඑල් තරඟාවලියේදී විශිෂ්ඨ පන්දු යැවීමක නිරතවූ ලසිත් මාලිංග මෙවර ලෝක කුසලාන තරඟාවලියේ තීරණාත්මක සාධකයක් බවයි කි‍්‍රකට් විචාරකයන් පෙන්වාදෙන්නේ."}