{"Header": "ශ්‍රී ලංකා – ඉන්දියා 20 යි 20 තරඟය නැරඹීමට එන ප්‍රේක්ෂකයින්ට පෝස්ටර්, බැනර් තහනම්", "Time": " ජනවාරි 5, 2020 14:06 ", "Content": "සංචාරක ශ්‍රී ලංකා කණ්ඩායම සහ ඉන්දීය කණ්ඩායම අතර පැවැත්වෙන පළමු පන්දුවාර විස්සයි විස්ස ක්‍රිකට් තරඟය නැරඹීම සඳහා පැමිණෙන ප්‍රේක්ෂකයින්ට භාණ්ඩ වර්ග රැසක් ක‍්‍රීඩාංගනය තුළට රැගෙන ඒම තහනම් කර තිබෙනවා. පෝස්ටර්, බැනර්, ආදි දැන්වීම් පුවරු කිසිවක් ක්‍රිඩාංගනය තුළට රැගෙන යාම ප්‍රේක්ෂකයින්ට තහනම් කිරිමට අසාම් ක්‍රිකට් සංගමය තීරණය කර තිබෙනවා. ඒ අනුව හතර, හය ප්‍රදර්ශනය කරන පුවරුද මෙම තරගයට රැගෙන ඒම තහනම් වනු ඇති. බලධාරින් මෙම තීරණය ගෙන ඇත්තේ ඉන්දීය රජය ගෙන ආ  පුරවැසි සංශෝදන පනතට එරෙහිව මේ වන විට පැතිර යන විරෝධතා ක්‍රිඩාංගනය තුළට ද පැතිර යා හැකි බවට ඇති වූ අවධානම් තත්ත්වය හේතුවෙන්.  දෙසැම්බර් මාසයේදී පමණක් පුද්ගලයින් 3000ක් පමණ විරෝධතා හේතුවෙන් ආරක්ෂක අංශ රදවා ගෙන ඇති අතර පුද්ගලයින් 190 දෙනෙකු පමණ අත්අඩංගුවට ගෙන තිබෙනවා.  මෙම කරුණු සැලකිල්ලට ගනිමිනුයි අසාම් ප්‍රාන්ත ක්‍රිකට් බළධාරින් ප්‍රේක්ෂකයින් වෙත සීමාවන් පැනවීමට පියවර ගෙන ඇත්තේ. දෙරට අතර පළමු විස්සයි විස්ස ක්‍රිකට් තරගය අද රාත්‍රී 07ට අසාම් ප්‍රාන්තයේ ගුවහාටිහිදී පැවැත්විමට නියමිතයි."}