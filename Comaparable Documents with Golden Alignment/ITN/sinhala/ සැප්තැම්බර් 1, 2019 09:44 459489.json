{"Header": "මාලිංග තවත් ලෝක වාර්තාවක් අභියස", "Time": " සැප්තැම්බර් 1, 2019 09:44 ", "Content": "ශ්‍රී ලංකා නවසිලන්ත පළමු විස්සයි විස්ස තරගය තව සුළු වේලාවකින් පල්ලේකැලේ ජාත්‍යන්තර ක්‍රිඩාංගනයේදී ආරම්භ වනවා. එම තරගයේදී තවත් වාර්තාවක් තැබීමට ලසිත් මාලිංගට අවස්ථාව හිමිව තිබෙනවා. ජාත්‍යන්තර පන්දුවාර විස්ස කි‍්‍රකට් පිටියේ කඩුළු සියයේ සීමාව පසු කිරීමට මාලිංගට තවත් අවශ්‍යව ඇත්තේ කඩුළු 3 ක් පමණයි. ඔහු ජාත්‍යන්තර පන්දුවාර 20 තරග 73 කට කී‍්‍රඩා කරමින් මේ දක්වා බිද හෙළා ඇති කඩුළු සංඛ්‍යාව 97 ක්. ජාත්‍යන්තර පන්දුවාර විස්ස කි‍්‍රකට් පිටියේ කඩුළු 98 ක් දවා ගනිමින් වැඩිම කඩුළු ලාභියා ලෙස පෙරමුණ ගෙන සිටින්නේ පාකිස්තානු තුන් ඉරියව් කී‍්‍රඩක ශහීඞ් අෆ්රිඩියි. ඒ අනුව අද පැවැත්වෙන පන්දුවාර 20 තරගයේදි මාලිංග කඩුළු 3 ක් දවා ගතහොත් ඔහු ජාත්‍යන්තර පන්දුවාර 20 කි‍්‍රකට් පිටියේ කඩුළු සියය සීමාව පසු කළ පළමු පන්දු යවන්නා ලෙස වාර්තා පොත් අතරට එක්වනවා. නවසීලන්ත කණ්ඩායමට නායකත්වය ලබාදෙන්නේ ටිම් සවුතියි. නවසීලන්ත කණ්ඩායම පල්ලෙකැලේ කී‍්‍රඩාංගණයේදී තරග 7 කට කී‍්‍රඩා කරමින් ජයගෙන ඇත්තේ එක් තරගයක් පමණයි. ශී‍්‍ර ලංකා කණ්ඩායම 2015 වසරෙන් පසු පල්ලෙකැලේ කී‍්‍රඩාංගණයේදී පන්දුවාර 20 කි‍්‍රකට් තරග ජයක් වාර්තා කිරීමට මේ දක්වා සමත්කම් දක්වා නැහැ. දෙරට අතර මේ දක්වා පන්දුවාර 20 කි‍්‍රකට් තරග 16 ක් පවත්වා තිබෙනවා. ඉන් තරග 08 ක් නවසීලන්තය ජයගත් අතර තරග 06 ක් ශී‍්‍ර ලංකාව ජය ගැනීමට සමත්ව තිබෙනවා.  තරගයට ඇති සුදානම පිලිබද නායක ලසිත් මාලිංග අප වෙත මෙසේ අදහස් පළ කර සිටියා."}