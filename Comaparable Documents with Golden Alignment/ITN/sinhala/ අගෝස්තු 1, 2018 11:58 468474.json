{"Header": "පළාත් සභා මැතිවරණය කල් යන්නේ නැහැ", "Time": " අගෝස්තු 1, 2018 11:58 ", "Content": "පළාත් සභා මැතිවරණය කල් යන්නේ නැති බව තමන් වගකීමෙන් ප්‍රකාශ කරන බව පළාත් සභා හා පළාත් පාලන අමාත්‍ය ෆයිසර් මුස්තපා මහතා පවසනවා. ඒ පිළිබද වගකීම පාර්ලිමේන්තු මන්ත්‍රීවරුන් දෙසිය විසි පස් දෙනාටම පවතින බවයි අමාත්‍යවරයා තවදුරටත් සදහන් කළේ. අමාත්‍ය ෆයිසර් මුස්තපා, නව පළාත් සභා මැතිවරණ ක්‍රමය පිළිබද සිවිල් සමාජ කමිටුව මගින් සකස් කළ වාර්තාව අමාත්‍යවරයා වෙත භාරදීම පළාත් සභා හා පළාත් පාලන අමාත්‍යාංශයේදී සිදු කෙරුණා. ෆැප්රල් සංවිධානය ඇතුළු මැතිවරණ නිරීක්ෂණ නිලධාරීන් පිරිසක් මෙම අවස්ථාවට එක්ව සිටියා."}