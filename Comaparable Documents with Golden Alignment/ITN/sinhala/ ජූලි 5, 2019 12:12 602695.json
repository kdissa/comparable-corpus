{"Header": "අධ්‍යාපනයට වැඩිම මුදලක් වෙන්කළේ වත්මන් රජයයි – ජනපතිගෙන් ප්‍රකාශයක්", "Time": " ජූලි 5, 2019 12:12 ", "Content": "පසුගිය රජය අධ්‍යාපනයට ලබා නොදුන් තරමේ මුදලක් වත්මන් රජය ලබාදී ඇති බව ජනාධිපති මෛත්‍රීපාල සිරිසේන මැතිතුමා පවසනවා. ජනාධිපති මෛත්‍රීපාල සිරිසේන මැතිතුමා මෙම අදහස් පළකළේ කවුඩුල්ල මහා විද්‍යාලයේ පැවති උත්සවයක් අමතමින්. එම විදුහලේ නව දෙමහල් පන්තිකාමර ගොඩනැගිල්ල ජනාධිපතිතුමා අතින් විවෘත කෙරුණා. රජරට නවෝදය ජනපති වැඩසටහන හා පිබිදෙමු පොළොන්නරුව ව්‍යාපෘතිය යටතේ මේ සඳහා රුපියල් ලක්ෂ 50ක් පමණ වැයකර තිබෙනවා. ගුවන් හමුදා ශ්‍රම දායකත්වයෙනුයි එය ඉදිකෙරුණේ. ගොඩනැගිල්ල විවෘත කිරීමෙන් පසුව පැවති උත්සවය අමතමින් ජනාධිපතිතුමා මෙසේ ද සඳහන් කළා. ජනපති මෛත්‍රීපාල සිරිසේන, උතුරු මැද පළාත් ආණ්ඩුකාර සරත් ඒකනායක මහතා ඇතුලු විශාල පිරිසක් මෙම අවස්ථාවට එක්ව සිටියා."}