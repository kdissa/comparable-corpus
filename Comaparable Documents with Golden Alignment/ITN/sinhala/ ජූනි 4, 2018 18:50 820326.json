{"Header": "රංජන්ගේ ප්‍රකාශය ගැන නීතිපති මතය අධිකරණයට", "Time": " ජූනි 4, 2018 18:50 ", "Content": "නියෝජ්‍ය අමාත්‍ය රන්ජන් රාමනායක මහතා ජනමාධ්‍ය හමුවේ කර ඇති ප්‍රකාශයකින් බැලූ බැල්මට අධිකරණයට අපහාසයක් සිදු වී ඇති බව නීතිපතිවරයා ශ්‍රේෂ්ඨාධිකරණයට අද දැනුම් දුන්නා. අතිරේක සොලිසිටර් ජෙනරාල් ප්‍රියන්ත නාවාන මහතා කියා සිටියේ  ඊට අදාළ වීඩියෝ දර්ශන නැරඹීමෙන් මෙම නිගමනයන්ට එළඹි බවයි.   පසුගිය වසරේ අගෝස්තු 21 වනදා මාධ්‍ය හමුවේ මෙම ප්‍රකාශය සිදුකර ඇති බවයි ප්‍රකාශ වුණේ. ඊට අදාළ පෙත්සම් දෙක ශ්‍රේෂ්ඨාධිකරණය හමුවේ අද කැදවනු ලැබුවා. අදාළ පෙත්සම් අධිකරණය ඉදිරියට පවත්වාගෙන යා යුතු නොවන්නේ මන්ද යන්න පිළිබදව රාමනායක මහතා සිය නීතිඥවරයා හරහා අද දින ලිඛීත දේශන ගොනු කළා. මෙම පෙත්සම් දෙක ලබන 18 වනදා කැදවීමට නියමිතයි. නියෝජ්‍ය අමාත්‍ය රන්ජන් රාමනායක,"}