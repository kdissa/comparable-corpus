{"Header": "හෙට සිට නිරිතට වැසි වැඩි වෙයි", "Time": " ජූනි 2, 2019 08:59 ", "Content": "හෙට සිට නිරිතදිග ප‍්‍රදේශයේ වැසි වැඩිවීමක් අපේක්ෂා කරන බව කාලගුණ විද්‍යා දෙපාර්තමේන්තුව ප‍්‍රකාශ කළා. නිරිතදිග මෝසම් තත්වය දිවයින හරහා ක‍්‍රමයෙන් ස්ථාපිතවීමයි ඊට හේතුව. බස්නාහිර, දකුණ, මධ්‍යම සහ සබරගමුව පළාත්වල ද වැසි වාර කිහිපයක් ඇති විය හැකි බව කාර්යයේ නියුතු කාලගුණ විද්‍යාඥ ශානිකා පියුමලී දිසානායක මහත්මිය ප‍්‍රකාශ කළා. කොළඹ සිට ගාල්ල හරහා හම්බන්තොට දක්වා වෙරළට ඔබ්බෙන් වන මුහුදු ප‍්‍රදේශවල ද තැනින් තැන වැසි හෝ ගිගුරුම් සහිත වැසි ඇති විය හැකියි."}