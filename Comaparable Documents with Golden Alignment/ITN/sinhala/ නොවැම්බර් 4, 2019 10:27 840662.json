{"Header": "ව්‍යාජ මුදල් නෝට්ටු සමඟ පස් දෙනෙක් පොලිස් දැලේ", "Time": " නොවැම්බර් 4, 2019 10:27 ", "Content": "ව්‍යාජ මුදල් සමඟ පස්දෙනෙකු අත්අංගුවට ගෙන තිබෙනවා. බෙලිඅත්ත තිහලුව ප්‍රදේශයේදී ව්‍යාජ මුදල් සමඟ සැකකරුවන් දෙදෙනෙකු සහ සැකකාරියන් තුන්දෙනෙකු  අත්අඩංගුවට පත්වුණා. මෝටර් රථයකින් පැමිණ ව්‍යාජ මුදල් ලබාදී  නගරයේ වෙළදසැල්වලින් භාණ්ඩ මිලදී ගනිමින් සිටියදීයී ඔවුන් අත්අඩංගුවට පත්වුණේ. මෙම සැකකරුවන් ළඟ තිබී රුපියල් 500 ව්‍යාජ නෝට්ටු 21 ක් සහ රුපියල් දහසේ ව්‍යාජ නෝට්ටුවක් අත්අඩංගුවට ගෙන තිබෙනවා. මෙසේ අත්අඩංගුවට ගෙන ඇත්තේ එකම පවුලේ මව , පියා , පුතා , පුතාගේ බිරිය සහ ඔවුන්ගේ බාලවයස්කාර දියණියයි. ඔවුන් මොරටුව ප්‍රදේශයේ පදිංචිකරුවන්. බෙලිඅත්ත පොලීසිය මේ පිළිබඳ වැඩිදුර පරීක්ෂණ පවත්වනවා. මේ අතර ගිනි අවි දෙකක් සමඟ සැකකරුවන් දෙදෙනෙකු අත්අඩංගුවට ගෙන ඇත්තේ ඇල්පිටිය කොට්ඨාස අපරාධ විමර්ශන අංශයයි. ඒ කහතුඩුව පාලම අසලදී සහ තිබ්බටුවාව ප්‍රදේශයේදීයී. සැකකරුවන් හොරන්ගල්ල හා නියාගම යන ප්‍රදේශයවල පදිංචිකරුවන්. මින් එක් සැකකරුවකු ළඟ තිබී හෙරොයින් මිලිග්‍රෑම් 560 ක් සහ ඩිජිටල් වර්ගයේ කිරුම් මිනුම් උපකරණයක්ද අත්අඩංගුවට ගෙන තිබෙනවා."}