{"Header": "C4 කිලෝග‍්‍රෑම් 12 ක් සහ කාල විරාම පරිපථ 6 ක් සමඟ සැකකරුවෙක් අත්අඩංගුවට", "Time": " මැයි 4, 2019 10:12 ", "Content": "සී ෆෝ වර්ගයේ පුපුරන ද්‍රව්‍ය කිලෝග‍්‍රෑම් 12 ක් සහ කාල විරාම පරිපථ 6 ක් සමඟ සැකකරුවෙක් අත්අඩංගුවට ගෙන තිබෙනවා. ඒ මන්නාරම ශාන්තිපුරම් ප‍්‍රදේශයේදී. අත්අඩංගුවට ගත් කාල විරාම පරිපථ එම ස්ථානයේදීම විනාශ කළ බව විශේෂ කාර්ය බලකාය සඳහන් කළා. මේ අතර ජහුෆික් ජහමාත් උල්ලා සංවිධානයේ දේශන ඇතුලත් සංයුක්ත තැටි 20 ක් සමඟ සැකකරුවෙක් අත්අඩංගුවට ගැනීමට විශේෂ කාර්ය බලකාය සමත්වුණා. ඒ අංකුඹුරු ගල්හින්න ප‍්‍රදේශයේදී. සැකකරු පසුගියදා සිදුවූ පිපිරීම් වලට සම්බන්ධ බවට පොලීසිය සැක පළකරනවා."}