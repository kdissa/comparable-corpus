{"Header": "කැලිෆෝනියා ලැව්ගින්න පාලනයට ගිනිවන භටයින් 1200 ක්", "Time": " ජූලි 3, 2018 10:01 ", "Content": "උතුරු කැලිෆෝනියා ප්‍රාන්තයේ  පැතිර යන  ලැව්ගිනි තත්ත්වය පාලනය කිරීම සදහා ගිනිවන භටයින් 1200 ක් පමණමේ වන විට යොදවා තිබෙනවා. පසුගිය  සෙනසුරාදා සිට පවතින ලැව් ගිනි තත්ත්වය සමග ප්‍රදේශයේ ජනජීවිතය මුළුමනින්ම අඩාල වී තිබෙනවා. ලැව් ගින්න මේ වන විට විශාල භූමි ප්‍රදේශයක්  පුරා පැතිර ගොස් ඉතා දරුණු තත්ත්වයේ ලැව් ගින්නක් බවට පත්ව  ඇතැයි   එරට වාර්තා සදහන් කරනවා. සැන්ෆ්‍රැන්සිස්කෝ මුහුදුබඩ ප්‍රදේශය ආශ්‍රිත නිවාස සහ ගොඩනැගිලි රැසක් මේ වන විටත් ලැව්ගින්න හේතුවෙන් විනාශයට පත්ව තිබෙනවා.එය අනෙක් ප්‍රදේශවලටද පැතිර යාමේ අවධානමක් මතුව ඇති බැවින් ජනතාව ආරක්ෂිත ස්ථාන කර යොමු කිරිමටද බලධාරීන් පියවර ගත්තා."}