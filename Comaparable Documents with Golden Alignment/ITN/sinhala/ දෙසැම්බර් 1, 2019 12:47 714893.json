{"Header": "දේශපාලනයෙන් විශ්‍රාම නොයන බව හිටපු ජනපති කියයි", "Time": " දෙසැම්බර් 1, 2019 12:47 ", "Content": "තමා මෙතෙක් සිදුකළ ජනතා සේවය අඛණ්ඩව සිදු කිරීම තම අපේක්ෂාව බව හිටපු ජනාධිපති මෛත්‍රිපාල සිරිසේන මහතා පවසනවා. පොළොන්නරුවේදී ජනතාව අමතමින් ඒ මහතා මේ බව ප්‍රකාශ කළා. පසුගිය වසර 5 පුරා ජනාධිපතිධුරය දරමින් රට වෙනුවෙන් තම සේවය ඉටුකළ මෛත්‍රීපාල සිරිසේන මහතා පොළොන්නරුවට ගොස්  සිය පාක්ෂිකයන් හමුවුණා. එහිදී පොළොන්නරු ජනතාව හිටපු ජනාධිපතිවරයා මහති හරසරින් පිළිගත්තා. අනතුරුව ජනතාව ඇමතූ මෛත්‍රීපාල සිරිසේන මහතා කියා සිටියේ දේශපාලනයෙන් විශ්‍රාම නොගොස් ජනතාව වෙනුවෙන් සිය මෙහෙවර ඉටු කරන බවයි."}