{"Header": "බංග්ලාදේශය සමඟ පළමු ටෙස්ට් ක්‍රිකට් තරගයට පාකිස්තාන සංචිතය නම් කෙරේ", "Time": " පෙබරවාරි 2, 2020 14:53 ", "Content": "බංග්ලාදේශ කණ්ඩායම සමඟ පැවැත්විමට නියමිත පළමු ටෙස්ට් ක්‍රිකට් තරගය සඳහා වන පාකිස්තාන සංචිතය ප්‍රකාශයට පත් කර තිබෙනවා. අසාර් අලීගේ නායකත්වයෙන් යුත් සංචිතයට ක්‍රිඩකයින් 16 දෙනෙකු ඇතුලත්. 2018 වසරේදී අවසන් වරට ටෙස්ට් තරගයකට ක්‍රිඩා කර ඇති බිලාල් අසීෆ් ද සංචිතය සඳහා නම් කර ඇති බවයි  පාකිස්තාන ක්‍රිකට් ආයතනය සඳහන් කළේ. නිමා වූ ශ්‍රී ලංකා ටෙස්ට් තරගාවලිය සඳහා නම් නොකළ ෆහීම් අශ්රෆ්  ද බංග්ලාදේශයට එරෙහි සංචිතයට කැඳවා ඇති බව සඳහන්. ලෝක ටෙස්ට් ශුරතාවලිය යටතේ දෙරට අතර පැවැත්වෙන තරග දෙකකින් යුත් ටෙස්ට් තරගාවලියේ පළමු තරගය ලබන 07 වනදා රාවල්පින්ඩින්හිදි ආරම්භ වීමට නියමිතයි."}