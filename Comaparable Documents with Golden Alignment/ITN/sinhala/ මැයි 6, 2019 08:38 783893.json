{"Header": "උපරිම ආරක්ෂාව යටතේ පාසල් ඇරඹෙයි", "Time": " මැයි 6, 2019 08:38 ", "Content": "දිවයින පුරා පාසල්වල හය ශ්‍රේණිය සහ ඊට ඉහළ ශ්‍රේණිවල අධ්‍යයන කටයුතු අද යළි ආරම්භ කෙරුණා.  පාසල් දරුදැරියන්ගේ පැමිණීම සාමාන්‍ය පරිදී සිදුවූ බවයි අප වාර්තාකරුවන් සදහන් කරන්නේ. පාසල්වල ආරක්ෂාව වෙනුවෙන් සිදු කෙරෙන විශේෂ ආරක්ෂක වැඩපිලිවෙල තවදුරටත් ක්‍රියාත්මකයි. ආරක්ෂක අංශ සහ පාසල් සංවර්ධන කමිටු ඇතුළු පාර්ශ්ව ගණනාවක් ඊට දායකත්වය සපයනවා. ඒ යටතේ පාසල් දරු දැරියන් ප්‍රවාහනය කරන වාහන සහ පාසල් කාර්ය මණ්ඩලයේ වාහන නවතා තැබීමට විශේෂ ස්ථාන වෙන් කර ඇති බවයි පොලිසිය සදහන් කළේ. ඒ සම්බන්ධයෙන් සැලකිලිමත් වන ලෙස ද පොලිසිය ජනතාවගෙන් වැඩිදුරටත් ඉල්ලා සිටිනවා. පාසල් දරු දැරියන්ගේ ආරක්ෂාව වෙනුවෙන් ගත යුතු සෑම පියවරක්ම මේ වන විට ගෙන ඇති බව අමාත්‍ය අකිල විරාජ් කාරියවසම් මහතා සදහන් කළා. පාසල් වැන් රථ නවතා තැබිය හැකි ස්ථාන මෙන්න"}