{"Header": "සේනා දළඹුවා ගැන නුවරඑළිය දිස්ත‍්‍රික් ලේකම්ගෙන් අනතුරු ඇඟවීම්", "Time": " ජනවාරි 3, 2019 10:22 ", "Content": "සේනා දළඹුවා නුවරඑළිය දිස්ත‍්‍රික්කයේ එළවළු සහ තේ වගාවන්ට බෝවීමේ අවදානමක් පවතින බව දිස්ත‍්‍රික් ලේකම් රෝහණ පුෂ්පකුමාර මහතා ප‍්‍රකාශ කළා. දිස්ත‍්‍රික්කයේ පිහිටි පෞද්ගලික සහ රජයේ සත්ව ගොවිපොලවලට ආහාර සදහා පිට පලාත්වලින් බඩ ඉරිගු ලබාගැනීම සාමාන්‍ය ක‍්‍රමවේදයයි. එබැවින් එම බඩ ඉරිගු ගස් කෘෂිකර්ම නිලධාරින්ගේ දැඩි පරික්ෂාවකට ලක්කර ප‍්‍රවාහන බලපත‍්‍ර ලබාදිය යුතු බව වතු අධිකාරීවරුන් පෙන්වා දී තිබෙනවා. ඒ අනුව කෘෂිකර්ම අමාත්‍යාංශ අධ්‍යක්ෂවරයාගෙන් ඉල්ලීමක් කළ බවයි දිස්ත‍්‍රික් ලේකම්වරයා සදහන් කළේ."}