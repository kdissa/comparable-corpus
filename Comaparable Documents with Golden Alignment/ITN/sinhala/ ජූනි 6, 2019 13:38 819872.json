{"Header": "හේමසිරිට හා පූජිත්ට එරෙහි පෙත්සම් විභාගයට පූර්ණ විනිසුරු මඩුල්ලක්", "Time": " ජූනි 6, 2019 13:38 ", "Content": "හිටපු ආරක්ෂක ලේකම් හේමසිරි ප්‍රනාන්දු මහතාට සහ පොලිස්පති පූජිත් ජයසුන්දර මහතාට එරෙහි මූලික අයිතිවාසිකම් පෙත්සම් විභාගයට විනිසුරුවරුන් හත් දෙනෙකුගෙන් යුත් පූර්ණ විනිසුරු මඩුල්ලක් පත් කිරීමට අගවිනිසුරුවරයා තීරණය කළා. පාස්කු ඉරිදා ත්‍රස්ත ප්‍රහාර වැළැක්වීමට  ක්‍රියා නොකිරීම සම්බන්ධයෙන් ඔවුන්ට එරෙහිව දණ්ඩනීති සංග්‍රහයේ ප්‍රතිපාදන අනුව නීතිමය පියවර ගන්නා ලෙස ඉල්ලමිනුයි මෙම පෙත්සම් ගොනු කර ඇත්තේ. මෙය ජාතික වැදගත්කමකින් යුත් නඩු කටයුත්තක් බැවින් එය විභාග කිරීමට පූර්ණ විනිසුරු මඩුල්ලක් පත් කිරීමට අගවිනිසුරුවරයා තීරණය කළ බවයි පෙත්සම සළකා බැලූ විනිසුරු බුවනෙක අළුවිහාරේ මහතා පැවසුවේ. ඒ අනුව අදාළ පෙත්සම ජූලි 12 වනදා පූර්ණ විනිසුරු මඩුල්ලක් හමුවේ සළකා බැලීමට නියමිතයි. වගඋත්තරකරුවන්ගේ සීමිත විරෝධතා සති තුනක් ඇතුළත ගොනු කළ යුතු බවටද නියෝග කෙරුණා. පෙත්සම්වලට අදාළ ලේඛන සතියක් සතියක් තුළ ලබාදෙන ලෙසටද නියෝග කළා. විත්තිකරුවන්ට එරෙහි පෙත්සම් අටක් අතුරින් එක් පෙත්සමක් ගොනු කර තිබුණේ කොච්චිකඩේ දේවස්ථාන ප්‍රහාරයෙන් මියගිය මේධා සිරිමාන්න ශිෂ්‍යාවගේ සහ ඉමේෂ් සිරිමාන්න ශිෂ්‍යයාගේ පියායි."}