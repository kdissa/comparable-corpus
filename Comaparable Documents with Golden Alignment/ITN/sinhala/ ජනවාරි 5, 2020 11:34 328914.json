{"Header": "මීගමුවේ ප‍්‍රදේශ කිහිපයකට හෙට ජල සැපයුම අත්හිටුවයි", "Time": " ජනවාරි 5, 2020 11:34 ", "Content": "මීගමුවේ ප‍්‍රදේශ කිහිපයකට හෙට පෙරවරු 9 සිට අනිද්දා පෙරවරු 9 දක්වා පැය 24 ක කාලයක් ජල සැපයුම අත්හිටුවන බව ජල සම්පාදන හා ජලාපවාහන මණ්ඩලය ප‍්‍රකාශ කළා. බම්බුකුලිය ජල පිරිපහදු මධ්‍යස්ථානයේ අලුත්වැඩියාවක් ඊට හේතුවයි. ඒ අනුව කොච්චිකඩේ, දූව, පිටිපන, දුනුගල්පිටිය, බාසියාවත්ත, පමුණුගම සහ කටාන ප‍්‍රදේශ වලට ජල සැපයුම අත්හිටුවනවා. කටුනායක ආයෝජන ප‍්‍රවර්ධන කලාපයට සහ ගුවන් හමුදා පරිශ‍්‍රයට ද මෙලෙස ජල සැපයුම අත්හිටුවන බවයි මණ්ඩලය සඳහන් කළේ."}