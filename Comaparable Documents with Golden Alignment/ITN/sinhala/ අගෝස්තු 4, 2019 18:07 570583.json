{"Header": "දහම් අධ්‍යාපනයට දරුවන් යොමු කිරීම අනිවාර්යයෙන්ම සිදු කළ යුතුයි", "Time": " අගෝස්තු 4, 2019 18:07 ", "Content": "තරගකාරී අධ්‍යාපන රටාවක් පැවතිය ද දහම් අධ්‍යාපනයට දරුවන් යොමු කිරීම අනිවාර්යයෙන්ම සිදු කළ යුතු බව හිටපු පළාත් සභා මන්ත්‍රී ජයන්ත ද සිල්වා මහතා පවසනවා. නාරාහේන්පිට දාඹරේ මාවතේ පිහිටි ගෞතම විහාරස්ථ දහම් පාසල වෙත පොත් කට්ටල ලබා දීමේ අවස්ථාවට එක්වෙමින් ඒ මහතා මෙම අදහස් පළ කළා. ජයන්ත ද සිල්වා මහතාගේ සංකල්පයක් යටතේ ක්‍රියාත්මක ප්‍රඥා ප්‍රදීප වැඩසටහන යටතේයි පොත් බෙදා දීම සිදු කෙරුණේ. විහාරාධිපති පූජ්‍ය ඕමල්පේ සුමනරතන ස්වාමීන්වහන්සේගේ අනුශාසනා මත මෙම කටයුතු සිදුකෙරුණා. දහම් පාසල් සිසු දරුවන් 250 දෙනෙකු වෙත මෙහිදී පොත් පිරිනැමුණා."}