{"Header": "අන්තර් පාසල් ලීග් රග්බි තරගාවලියේදී ඉසිපතන විදුහලට ජයග‍්‍රහණයක්", "Time": " මාර්තු 4, 2019 09:10 ", "Content": "ජාතික පාසල් රග්බි සංගමය සංවිධාන කරන අන්තර් පාසල් ලීග් රග්බි තරගාවලියේ කටුගස්තොට ශාන්ත අන්තෝනි විදුහල් කණ්ඩායම සමග පැවති තරගයෙන් පහසු ජයක් වාර්තා කිරිමට කොළඹ ඉසිපතන විදුහල් කණ්ඩායම සමත් වුණා. කොළඹ හැව්ලොක්ස් ක්‍රීඩාපිටියේ පැවති තරගයේ පළමු අර්ධය නිමාවන විට පෙරමුණ ගත් ඉසිපතන විදුහල් කණ්ඩායම ලකුණු 12ක් ලබා ගත්තා. ඒ වන විට කටුගස්තොට ශාන්ත අන්තෝනි විදුහල් කණ්ඩායමට ලබා ගත හැකි වුණේ ලකුණු 06ක් පමණයි. ආක්‍රමණශිලි තරග රටාව තවදුරටත් පවත්වාගෙන ගිය ඉසිපතන විදුහල් කණ්ඩායම දෙවන අර්ධයේදී කිසිදු ලකුණක් අන්තෝනි විදුහල් කණ්ඩායමට ලබා ගැනිමට ඉඩ ලබා දුන්නේ නැහැ. මේ අනුව තරගය නිමාවන විට ඉසිපතන විදුහල් කණ්ඩායම ගෝල දිනුමක් සමගින් ලකුනු 30ක් ලබා ගෙන සිටියා. ඒ වන විට කටුගස්තොට ශාන්ත අන්තෝනි විදුහල් කන්ඩායමට ලබා ගත හැකි වුයේ ලකුණු 06ක් පමණයි."}