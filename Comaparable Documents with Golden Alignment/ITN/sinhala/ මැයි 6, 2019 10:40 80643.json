{"Header": "දිඹුලාගලට හැමූ සුළගින් විනාශ වූ නිවාස කඩිනමින් යථා තත්ත්වයට පත් කිරීමට පියවර", "Time": " මැයි 6, 2019 10:40 ", "Content": "දිඹුලාගල ප්‍රා දේශීය ලේකම් කොට්ඨාසය හරහා හමාගිය දැඩි සුළගින් විනාශ වූ නිවාස හා අඩාල වූ විදුලි සැපයුම කඩිනමින් යථා තත්ත්වයට පත්  කිරීමට අවශ්‍ය පියවර ගෙන ඇති බව පාර්ලිමේන්තු මන්ත්‍රි වසන්ත සේනානායක මහතා පවසනවා. දිඹුලාගල ප්‍රා දේශීය ලේකම් කොට්ඨාසය හරහා පෙරේදා හමාගිය දැඩි සුළං හේතුවෙන් නිවාස 127කට  හානි සිදුවුණා. වගාවන් රැසක් ද විනාශ වුණා. මෙම ජනතාව තාවකාලිකව ආරක්ෂිත ස්ථානවල රදවා සිටින අතර ඔවුන්ට අවශ්‍ය ආහාර ද්‍රව්‍ය ආදිය සපයා තිබෙනවා. ඔවුන්ගේ අවශ්‍යතා සොයා බැලීමට පාර්ලිමේන්තු මන්ත්‍රි වසන්ත සේනානායක මහතා ද ප්‍රදේශයේ සංචාරයක නිරතවුණා."}