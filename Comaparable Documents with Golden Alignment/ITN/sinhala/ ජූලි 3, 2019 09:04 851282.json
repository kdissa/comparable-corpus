{"Header": "කතරගම ඇසළ මහා මංගල්‍යය අද සිට", "Time": " ජූලි 3, 2019 09:04 ", "Content": "කතරගම ඇසළ මහා මංගල්‍යය අද (03) සිට ආරම්භ වනවා. රාත‍්‍රි 7.30ට යෙදෙන නැකතින් මඟුල් පෙරහැර වීදි සංචාරය කිරිමටයි කටයුතු යොදා තිබෙන්නේ. මැද වීදියෙන් වල්ලි අම්මා දේවාලයට පැමිණෙන පෙරහැර එහි තේවාවෙන් අනතුරුව යළි මැද වීදිය ඔස්සේ දේවාලයට ගෙවදිමටයි නියමිතව තිබෙන්නේ. රාත‍්‍රි 11 පමණ වනවිට පළමු මහ පෙරහැර අවසන් වන බවයි කතරගම දේවාලයේ ප‍්‍රධාන කපු ධුරන්දර සොමිපාල පී රත්නායක මහතා සඳහන් කළේ. පාද යාත‍්‍රාවෙන් පැමිණෙන බැතිමතුන් රාත‍්‍රියේ නවාතැන් ගත්තේ මැණික් ගඟ අසබඩ මීගස්තැන්න ප‍්‍රදේශයේ. මේ වනවිට ඔවුන් වරහන ප‍්‍රදේශයට ළඟා වී තිබෙනවා. නව දහසකට අධික පිරිසක් පාද යාත‍්‍රාවෙන් පැමිණ ඇති බවයි අප නියෝජිත චතුර සමරකෝන් පවසන්නේ. පසුගිය 27 වනදා සිට ඔවුන්ගේ පාද යාත‍්‍රාව ආරම්භ වුණා. කතරගම ඇසළ පෙරහැර මංගල්‍යය අයිටිඑන් ඔස්සේ සජිවීව විකාශය කිරිමට ද කටයුතු යොදා තිබෙනවා."}