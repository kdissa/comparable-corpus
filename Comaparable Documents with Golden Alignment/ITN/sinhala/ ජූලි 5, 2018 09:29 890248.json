{"Header": "කතරගම කිරිවෙහෙර හිමිට වෙඩිතැබූ සැකකරුවන් යළි රිමාන්ඩ්", "Time": " ජූලි 5, 2018 09:29 ", "Content": "කතරගම කිරිවෙහෙර විහාරාධිපති පූජ්‍ය කොබවක ධම්මින්ද්‍ය ස්වාමීන් වහන්සේට වෙඩි තැබීමේ සිද්ධියට සම්බන්ධ සැකකරුවන් යළි රක්ෂිත බන්ධනාගාර ගත කෙරුණා. කතරගම කිරිවෙහෙර විහාරාධිපති ස්වාමීන් වහන්සේට වෙඩිතබා තුවාල කිරීමේ සිද්ධියට සම්බන්ධ අත්අඩංගුවට ගෙන රක්ෂිත බන්ධනාගාර ගතකර සිටින සැකකරුවන් හත් දෙනෙකු තිස්සමහාරාම මහේස්ත්‍රාත් අධිකරණයට ඊයේ ඉදිරිපත් කෙරුණා. එම සැකකරුවන් ලබන 18 වනදා දක්වා යළි රක්ෂිත බන්ධනාගාර ගත කරන ලෙස තිස්සමහාරාම මහේස්ත්‍රාත් අධිකරණය නියෝග කළා."}