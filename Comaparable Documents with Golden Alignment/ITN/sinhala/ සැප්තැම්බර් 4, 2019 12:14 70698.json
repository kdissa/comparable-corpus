{"Header": "සබරගමු මහ සමන් දේවාලයේ කුඹල් පෙරහැර අද ඇරඹෙයි", "Time": " සැප්තැම්බර් 4, 2019 12:14 ", "Content": "සබරගමු මහ සමන් දේවාලයේ වාර්ෂික පෙරහැර මංගල්‍යයේ කුඹල් පෙරහැර අද (04) ආරම්භ වනවා. සමන් දෙවි පුද වරුණ 2019 පෙරහැර මංගල්‍යය පසුගිය 31 වනදා කප් සිටුවීමෙන් ආරම්භ වුණා. කුඹල් පෙරහැර අද (04) ආරම්භ වන අතර එය ලබන 8 වනදා දක්වා පැවැත්වීමටයි කටයුතු යොදා තිබෙන්නේ. ඇසළ පෙරහැර මංගල්‍යයේ වීථි පෙරහැර ලබන 9 වනදා ආරම්භ වන අතර එය 13 වනදා දක්වා පැවැත්වීමෙන් අනතුරුවයි රන්දෝලි මහ පෙරහැර පැවැත්වෙන්නේ. ලබන 14 වනදා දිය කැපීමේ මංගල්‍යයෙන් අනතුරුව පැවැත්වෙන දහවල් පෙරහැරෙන් පසු පෙරහැර මංගල්‍යය නිමාවට පත්වනවා. මෙවර පෙරහැර මංගල්‍යයට බැතිබර මාධ්‍ය දායකත්වය ලබාදෙන්නේ ස්වාධීන රූපවාහිනී මාධ්‍ය ජාලයයි."}