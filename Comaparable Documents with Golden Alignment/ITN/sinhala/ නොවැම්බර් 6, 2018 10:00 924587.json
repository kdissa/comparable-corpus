{"Header": "ධීවරයින්ට කාලගුණයෙන් අනතුරු ඇගවීම්", "Time": " නොවැම්බර් 6, 2018 10:00 ", "Content": "ධාරණිපාත වර්ෂාවත් සමග දිවයිනේ ප්‍රදේශ රැසකට බලපෑම් එල්ලවී තිබෙනවා.  මුහුදු ප්‍රදේශ රළු වීම හේතුවෙන් ධීවර කටයුතු අඩාල වී ඇති අතර මධ්‍යම කදුකරයේ පස් කදු කඩා වැටීම් ද වාර්තාවනවා. මඩකලපුව ප්‍රදේශයට ඇද හැලුන ධාරානිපාත වර්ශාව සමග  තද සුළං තත්ත්වයක්  ද ඇති වී තිබෙනවා. ඒ ආශ්‍රිත මුහුදු ප්‍රදේශ ද දැඩි රළු  ස්වභාවයක් පැවති බවයි වාර්තා වන්නේ. ධීවර කටයුතුද මුළුමනින්ම අඩාල වී ඇති අතර මුහුදු යාමෙන් වළකින ලෙසයි ධීවරයින්ට දැනුම් දී ඇත්තේ. මධ්‍යම කදුකර ප්‍රදේශයට ඇද හැලෙන ධාරානිපාත වර්ෂාවත් සමග පස් කදු කඩා වැටීම් වාර්තා වනවා. රාගල කන්ද හන්දිය මාර්ගයේ මුං වත්ත ප්‍රදේශයට පස් කන්දක් කඩා වැටීමෙන් වාහන ගමනාගමනයටද බාධා එල්ල වුණා. මේ අතර මතුරට වැල්ලගිරිය ප්‍රදේශයේ අතුරු මාර්ගයක ගමන් කරමින් තිබූ  ට්‍රක් රථයක්ද ප්‍රපාතයකට පෙරලී තිබෙනවා. ඉන් බරපතල තුවාල ලැබූ රියදුරු මහනුවර රෝහලට ඇතුළත් කෙරුණා. අධික වර්ෂාව සහ මීදුම් තත්ත්වය හේතුවෙන් සුපරික්ෂාරී ලෙස ධාවනයේ යෙදෙන ලෙසයි පොලීසිය රියදුරන්ට දැනුම් දෙන්නේ."}