{"Header": "දකුණු අප්‍රිකා කණ්ඩායම පුහුණුවීම්වල", "Time": " ජූලි 5, 2018 16:15 ", "Content": "ශ්‍රි ලංකාව සමග පැවැත්වීමට නියමිත ක්‍රිකට් තරගාවලියට සහභාගී වීම සදහා ශ්‍රී ලංකාවට පැමිණ සිටින දකුණු අප්‍රිකා කණ්ඩායම මේ දිනවල පුහුණුවීම්වල නිතරවනවා. දෙරට අතර පළමු දෙදින පුහුණු තරගය අනිද්දා (07) ආරම්භ වනවා. මෙම තරගය කොළඹ පී සරා ඕවල් ක්‍රීඩා පිටියේ පැවැත්වීමට නියමිතයි. මෙම තරගයේ ශ්‍රී ලංකා කණ්ඩායම මෙහෙයවන්නේ ඇන්ජලෝ මැතිව්ස්. ශ්‍රී ලංකා සභාපතිගේ කණ්ඩායමේ සංචිතයට ක්‍රීඩකයින් දාහතර දෙනෙකු ඇතුළත්. කෙසේ වෙතත් මෙම තරගය සදහා ශ්‍රී ලංකා ක්‍රිකට් කණ්ඩායම පුහුණුවීම් සිදුකරන ක්‍රීඩාංගන හෝ දිනයන්  මෙතෙක් නිවේදනය කර නැහැ. ශ්‍රී ලංකාව හා සංචාරක දකුණු අප්‍රිකාව අතර ටෙස්ට් ක්‍රිකට් තරග දෙකක්  හා එක්දින තරග පහක් පැවැත්වීමට නියමිතයි. දෙරට අතර එක් පන්දුවාර විස්සයි විස්ස තරගයක්ද පැවැත්වීමටයි සැලසුම් කර ඇත්තේ."}