{"Header": "එක්දින තරගාවලි ජය දකුණු අප්‍රිකාවට", "Time": " අගෝස්තු 5, 2018 18:21 ", "Content": "සංචාරක දකුණු අප්‍රිකා කණ්ඩායම සහ ශ්‍රී ලංකාව අතර  පැවැත්වුණු තුන්වැනි එක්දින ජාත්‍යන්තර ක්‍රිකට් තරගයෙන් ලකුණු 78 ක ජයක් ලබාගැනීමට දකුණු අප්‍රිකා කණ්ඩායම සමත්වුණා. තරගයේ කාසිය වාසිය දිනාගත් ශ්‍රී ලංකා කණ්ඩායම මුලින් පන්දුවට පහර දීමේ වාරය දකුණු අප්‍රිකාවට භාර කළා. ඒ අනුව නියමිත පන්දුවාර පනහ අවසානයේදී දකුණු අප්‍රිකා ක්‍රීඩකයන් කඩුලු 7ක් දැවී ලකුණු 363ක් රැස්කර ගත්තා. රීසා හෙන්රික්ස් ලකුණු 102යි. ෂෝන් පෝල් ඩුමිනි ලකුණු 92යි. පන්දු යැවීමේ දී ලකුණු 75කට කඩුළු හතරක් දවා ගැනීමට තිසර පෙරේරා සමත්වුණා. පිළිතුරු ඉනිම ක්‍රිඩාකළ ශ්‍රි ලංකා කණ්ඩායමට ලබා ගැනීමට හැකිවූයේ සියලු දෙනා දැවී ලකුණු 285ක් පමණයි."}