{"Header": "අනුරාධපුරයේත් වී අස්වනු මිලදී ගැනීමට සූදානම්", "Time": " මාර්තු 1, 2019 09:58 ", "Content": "අනුරාධපුර දිස්ත්‍රික්කයේ ගොවීන්ගේ වී අස්වනු මිලදී ගැනීමට සියලු කටයුතු සූදානම්කර තිබෙනවා. එක් ගොවියෙකුගෙන් වී කිලෝග්‍රෑම් දෙදහසක උපරිමයක් මිලදී ගැනීමටයි කටයුතු කෙරෙන්නේ. ඒ සම්බා වී කිලෝවක් රුපියල් 41 කටත් නාඩු වී කිලෝවක් රුපියල් 38 කටත් වන ලෙසයි. මේ සදහා වැයකෙරෙන මුදල රුපියල් මිලියන 150 ක්. එම මුදල් මේ වනවිටත් දිස්ත්‍රික් ලේකම්වරයා වෙත ලබාදී ඇති බවයි අමාත්‍ය පී හැරිසන් මහතා පවසන්නේ. අනුරාධපුර දිස්ත්‍රික්කය තුළ මෙවර මහ කන්නය සදහා හෙක්ටාර එක්ලක්ෂ විසිපන්දහසක වී වගාකර තිබෙනවා. එහි අපේක්ෂිත වී අස්වැන්න මෙට්‍රික්ටොන් ලක්ෂ පහක්."}