{"Header": "ගිනි අවි තුනක් සමඟ දෙදෙනෙක් පොලිස් දැලේ", "Time": " දෙසැම්බර් 3, 2018 09:03 ", "Content": "නීතිවිරෝධී ගිනි අවි තුනක් සමඟ සැකකරුවන් දෙදෙනෙකු අත්අඩංගුවට ගැනීමට කළුතර දිසා අපරාධ ඒකකයේ නිලධාරීන් සමත්වුණා. ගාල්ල සහ මොරොන්තුඩුව ප්‍රදේශවල සිදුකළ වැටලීම්වලදීයි සැකකරුවන් දෙදෙනා අත්අඩංගුවට ගෙන ඇත්තේ. ඔවුන් සතුව තිබූ මෙරට නිශ්පාදිත නීතිවිරෝධී ගිනි අවි 3 ක් , පතුරම් 5ක් ,දුරකතන කාඩ්පත් 41 ක් මෙන්ම මෝටර් රථයක්, වෑන් රථයක් සහ යතුරුපැදියක් ද අත්අඩංගුවට ගෙන තිබෙනවා. විසිඑක්වන වියේ පසුවන සැකකරුවන් අම්බලන්ගොඩ ප්‍රදේශයේ පදිංචිකරුවන් බවයි පොලිසිය ප්‍රකාශ කළේ. ඔවුන් කළුතර මහේස්ත්‍රාත් අධිකරණයට ඉදිරිපත් කිරීමට නියමිතයි. මොරොන්තුඩුව පොලිසිය සිද්ධිය සම්බන්ධයෙන් වැඩිදුර පරික්ෂණ පවත්වනවා."}