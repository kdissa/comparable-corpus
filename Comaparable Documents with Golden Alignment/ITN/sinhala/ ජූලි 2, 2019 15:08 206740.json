{"Header": "හිටපු නියෝජ්‍ය පොලිස්පති හෙක්ටර්ට වසර 03 ක සිර දඬුවමක්", "Time": " ජූලි 2, 2019 15:08 ", "Content": "හිටපු නියෝජ්‍ය පොලිස්පති හෙක්ටර් ධර්මසිරි මහතාට වසර 03 ක සිර දඬුවමක් නියම කිරීමට කොළඹ ප්‍රධාන මහේස්ත්‍රාත් ලංකා ජයරත්න මෙනවිය අද නියෝග කළා. සිවිල් ආරක්ෂක නිලධාරීන් තම සේවයට යොදවා දුෂණය නමැති වරද සිදු කිරීමේ චෝදනාවට වරදකරු වීමත්   සමගයි මෙම සිරදඬුවම නියම කෙරුණේ. සිරදඬුවමට අමතරව හිටපු නියෝජ්‍ය පොලිස්පතිවරයාට රුපියල් ලක්ෂ 03 ක දඩයක්ද ගෙවන ලෙසට නියෝග කෙරුණා. හිටපු නියෝජ්‍ය පොලිස්පතිවරයා 2007 වසරේදී මාතලේ කොට්ඨාසය භාර ජ්‍යෙෂ්ඨ පොලිස් අධිකාරීවරයා ලෙස කටයුතු කරමින් සිටියදී මිනුවන්ගොඩ ප්‍රදේශයේ පිහිටු ඔහුගේ නිවසේ සේවය සඳහා සිවිල් ආරක්ෂක නිලධාරීන් යොදවා ගෙන ඇති බවට අල්ලස් කොමිෂන් සභාව නඩු පවරා තිබුණා. මේ අතර හිටපු නියෝජ්‍ය පොලිස්පතිවරයා අභියාචනයක් ඉදිරිපත් කළ අතර එය සලකා බැලීමෙන් අනතුරුව ඔහුට ඇප නියම කෙරුණා."}