{"Header": "මාධ්‍ය විශිෂ්ටයන්ට දෙන්න සම්මාන ගොන්නක්", "Time": " ජූලි 6, 2018 13:00 ", "Content": "වාරණය යනු අදට වලංගු වචනයක් නොව ඒ වෙනුවට කළ යුත්තේ සැබෑ මාධ්‍යවේදීන් දිරිමත් කිරීම බව අමාත්‍ය මංගල සමරවීර මහතා පවසනවා. මාධ්‍යවේදීන්ගේ කාර්ය ප්‍රශස්ථ මට්ටමට පත් කිරීම සදහා සංවිධාන කෙරෙන ජනාධිපති මාධ්‍ය සම්මාන උලෙළ පිළිබද දැනුවත් කිරීමේ මාධ්‍ය හමුවේදී අමාත්‍යවරයා මේ බව කියාසිටියා. රූපවාහිනී, ගුවන් විදුලි, මුද්‍රිත මාධ්‍ය මෙන්ම, වෙබ් අඩවි යන ක්ෂේත්‍ර ඔස්සේ සම්මාන උළෙල පැවැත්වීමටයි සැළසුම්කර ඇත්තේ. සිංහල, දෙමළ සහ ඉංග්‍රීසි යන භාෂා තුනෙන්ම තරග පවත්වා සම්මාන 54 ක් පිරිනැමීමට නියමිතයි. සම්මාන උළෙල පිළිබද තොරතුරු ඇතුළත් WWW.PMA.GOV.lk වෙබි අඩවිය විවෘත කිරීම අමාත්‍ය මංගල සමරවීර මහතාගේ ප්‍රධානත්වයෙන් සිදුකෙරුණා. රාජ්‍ය අමාත්‍ය ඉරාන් වික්‍රමරත්න,නියෝජ්‍ය අමාත්‍ය ලසන්ත අලගියවන්න,මුදල් හා ජනමාධ්‍ය අමාත්‍යාංශයේ ලේකම් ආචාර්ය ආර් එච් එස් සමරතුංග යන මහත්වරුන් ද මෙම අවස්ථාවට එක්ව සිටියා. මෙම වෙබ් අඩවියට පිවිස ඔන්ලයින් ක්‍රමයට අයදුම්පත් සම්පූර්ණ කළ හැකියි. සම්මාන උලෙළ දෙසැම්බර් 19 වනදා බණ්ඩාරනායක අනුස්මරණ සම්මන්ත්‍රණ ශාලාවේදී  පැවැත්වෙනවා. විශිෂ්ඨ මාධ්‍ය සංස්කෘතියක් රට තුළ ඇති කිරීම සදහා මාධ්‍ය සිදු කරන මෙහෙවර අගයකරමිනුයි මෙම සම්මාන උලෙළ පැවැත්වීමට නියමිතව ඇත්තේ. එමෙන්ම මාධ්‍ය සම්මාන උලෙළ වාර්ෂිකව පැවැත්වීමට මුදල් හා ජනමාධ්‍ය අමත්‍යාංශය තීරණය කර තිබෙනවා. අමාත්‍ය මංගල සමරවීර,"}