{"Header": "හොර සින්නක්කර ඔප්පුවකට හරවා ගත් රාජ්‍ය පාලන බලපත්‍රයක් ගැන සජිත් කියයි", "Time": " ජූලි 1, 2019 18:18 ", "Content": "ජනතාව තාවකාලික රාජ්‍ය පාලන බලපත්‍රයක් පාලකයින්ට ලබා දුන්න ද පසුගිය රජයේ පාලකයින් එය හොර සින්නක්කර ඔප්පුවකට හරවා ගත් බව අමාත්‍ය සජිත් ප්‍රේමදාස මහතා පවසනවා. මන්නාරම නානාට්ටාන් ප්‍රදේශයේ ඉදිකළ උදාගම්මානය ජනතා අයිතියට පත් කිරීමේ අවස්ථාවට එක්වෙමින් අමාත්‍යවරයා මෙම අදහස් පළ කළා. නානාට්ටාන් ප්‍රදේශයේ ඉදිකළ කුරිංචි නගර් උදාගම්මානය ජනතා අයිතියට පත් කිරීම අමාත්‍යවරයාගේ ප්‍රධානත්වයෙන් සිදු කෙරුණා. සැමට සෙවණ යළි පිබිදෙන උදා ගම්මාන වැඩසටහන යටතේ ජනතා අයිතියට පැවරුණු 211 වන ආදර්ශ ගම්මානය මෙයයි. නිවාස 42 කින් සමන්විත මෙම ගම්මානය ඉදිකිරීම සඳහා වැය කළ මුදල රුපියල් ලක්‍ෂ 403 ක්."}