{"Header": "කොරෝනා වෛරසයට ප‍්‍රතිකාර සෙවිමේ සමුළුවක් ජිනීවා හිදී", "Time": " පෙබරවාරි 6, 2020 09:48 ", "Content": "කොරෝනා වෛරසයට ප‍්‍රතිකාර සඳහා නව ඖෂධයක් සෙවිමේ වැඩපිළිවෙලක් ආරම්භ වුණා. ලෝක සෞඛ්‍ය සංවිධානයේ විශේෂඥයන් පිරිසක් ජිනිවා වලදි රැස්වන බවයි මාධ්‍ය වාර්තා සදහන් කළේ. ඒ ලබන අඟහරුවාදා සහ බදාදා. නව ඖෂධයක් සහ ප‍්‍රතිකාර ක‍්‍රම පිළිබදව පර්යේෂණ පවත්වා ඒවා සංවර්ධනය කිරිමටයි මූලිකත්වය ලබාදි තිබෙන්නේ. චීනයට ද තවත් කණ්ඩායමක් යොමු කරන බව ලෝක සෞඛ්‍ය සංවිධානය ප‍්‍රකාශ කළා. එරට වෛරසය පැතිරිම පාලනය කිරිමයි මූලික අරමුණ. කොරෝනා වෛරසය හේතුවෙන් තවත් අංශ රැසකට බලපෑම් එල්ල වුණා. නාවික , මෝටර් රථ සහ ගුවන් ගමන් ද ඊට අයත්. වෙනත් අංශ වලට ඇතිවිය හැකි බලපෑම් පාලනය කිරිම සදහා ද ලෝක සෞඛ්‍ය සංවිධානයේ මූලිකත්වයෙන් විශේෂ සාකච්ඡාවක් පැවැත්වීමටයි කටයුතු යොදා තිබෙන්නේ. ආර්ථිකයට මතුවියහැකි ගැටලු සමථයට පත්කිරිමයි මූලික අපේක්ෂාව."}