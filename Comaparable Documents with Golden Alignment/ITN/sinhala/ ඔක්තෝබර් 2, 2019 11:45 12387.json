{"Header": "හක්බෙල්ලන් 658 ක් සමග පුද්ගලයෙකු අත්අඩංගුවට", "Time": " ඔක්තෝබර් 2, 2019 11:45 ", "Content": "කල්පිටිය සින්නකුඩිඉරිප්පු ප්‍රදේශයේ දී හක්බෙල්ලන් තොගයක් සමග පුද්ගලයෙකු අත්අඩංගුවට ගෙන තිබෙනවා. සින්නිකුඩිඉරිප්පු ප්‍රදේශයේ සිදුකළ සෝදිසි මෙහෙයුමකදී හක්බෙල්ලන් 658 දෙනෙකු සමග සැකකරු අත්අඩංගුවට ගත් බවයි නාවික හමුදාව පවසන්නේ. සැකකරු එම ප්‍රදේශයේම පදිංචි හතලිස් දෙහැවිරිදි අයෙක්. හක්බෙල්ලන් තොගය සහ සැකකරු වැඩිදුර පරීක්ෂණ සදහා පුත්තලම සහකාර ධීවර අධ්‍යක්ෂ කාර්යාලය වෙත භාරදීමටයි නාවික හමුදාව කටයුතු කළේ. ධීවර හා ජලජ සම්පත් පනතට අනුව මිලිමීටර් 70 ට වඩා අඩු විශ්කම්භයකින් යුත් හක්බෙල්ලන් සන්තකයේ තබා ගැනීම,  මිලදී ගැනීම,  විකිණීම,  ප්‍රදර්ශනය හා ප්‍රවාහනය මෙන්ම අපනයනය ද සම්පූර්ණයෙන්ම තහනම් වනවා."}