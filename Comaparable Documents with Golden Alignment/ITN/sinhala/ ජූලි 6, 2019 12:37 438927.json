{"Header": "නව කොරල්පරයක් කන්කසන්තුරේ මුහුදු ප‍්‍රදේශයෙන්", "Time": " ජූලි 6, 2019 12:37 ", "Content": "නව කොරල්පරයක් කන්කසන්තුරේ මුහුදු ප‍්‍රදේශයෙන් හමුවු බව නාවික හමුදාව ප‍්‍රකාශ කළා. උතුරු නාවික විධානයට අයත් කිමිදුම් කණ්ඩායමක් පසුගිය සතිය පුරා එම මුහුදු ප‍්‍රදේශයේ කිමිදුම් මෙහෙයුමක් සිදුකර තිබෙනවා. මෙතෙක් දැක නැති එම කොරල්පරය දියකඩනයේ මුහුදු දෙසින් මීටර් හාරසියක් පමණ දිගට විහිදි තිබු බවයි නාවික හමුදාව සදහන් කළේ. කොරල්පර සාගර ජෛව විවිධත්වය සමතුලිත කිරිම සදහා අත්‍යවශ්‍ය අංගයක් වන අතර ස්වාභාවිකව හෝ මිනිස් කි‍්‍රයාකාරකම් හේතුවෙන් ඒවා දිරාපත්ව යාම සිදුවනවා. නාවික හමුදාපති වයිස් අද්මිරාල් පියල් ද සිල්වා මහතාගේ උපදෙස් මත මෙම කොරල්පරය ආරක්ෂා කිරිමට උතුරු නාවික විධානය කටයුතු කරන බවයි නාවික හමුදාව සදහන් කළේ."}