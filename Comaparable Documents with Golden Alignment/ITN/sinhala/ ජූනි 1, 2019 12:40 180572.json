{"Header": "ඉන්දියාවේ උණුසුම් කාළගුණ තත්වය හේතුවෙන් ප්‍රදේශ කිහිපයක ජන ජීවිතයට දැඩි බලපෑම්", "Time": " ජූනි 1, 2019 12:40 ", "Content": "ඉන්දියාවේ මධ්‍යම , වයඹදිග ප්‍රදේශවලට සහ රාජස්ථානයේ ප්‍රදේශ කිහිපයකට උණුසුම් කාළගුණ තත්වය හේතුවෙන් ජන ජීවිතයට දැඩි බලපෑම් එල්ල වී තිබෙනවා. මේ හේතුවෙන් එම ප්‍රදේශවලට සහ නව දිල්ලි අගනුවරට රතු නිවේදන නිකුත් කිරීමට කාළගුණ අංශ කටයුතු කළා. එම ප්‍රදේශ වල ඇතැම් ස්ථානවල උෂ්ණත්වය සෙල්සියස් අංශක 50 ඉක්මවන බවයි ඉන්දීය මාධ්‍ය වාර්තා කරන්නේ. මෙම උෂ්ණ කාළගුණ තත්වය ඉදිරි දින කිහිපයේදීත් පැවැතිය හැකි බව කාළගුණ අංශ අනතුරු අඟවනවා. ජනතාවට මෙම තත්වයට මුහුණ දීම සඳහා අවශ්‍ය ආරක්ෂක ක්‍රම භාවිත කරන ලෙසට සෞඛ්‍ය අංශ දැනුම් දී තිබෙනවා."}