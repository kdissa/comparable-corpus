{"Header": "පාකිස්තානයට නව ජනපතිවරයෙකු පත් වන ලකුණු", "Time": " සැප්තැම්බර් 5, 2018 17:53 ", "Content": "පාකිස්තානයේ ආණ්ඩු පක්‍ෂයේ මන්ත්‍රීවරුන් නව අග්‍රාමාත්‍ය ඉම්රාන් ඛාන්ගේ පක්‍ෂයේ අපේක්‍ෂකයෙකු එරට නව ජනාධිපති ධුරයට නම්කර තිබෙනවා. පී ටී අයි පක්‍ෂයේ අරිෆ් අල්වි මේ සඳහා නම් කළ බවයි පාකිස්තානයෙන් ලැබෙන වාර්තා සඳහන් කරන්නේ. වත්මන් ජනාධිපති මම්නූන් හුසේන්ගේ ධුර කාලය ලබන 9 වනදායින් අවසන් වීමට නියමිතයි. ජාතික සභාව, සෙනෙට් සභාව හා පළාත් සභා 4 ක ඡන්දයෙන් නව ජනාධිපතිවරයා නම්කර තිබෙනවා. මෙහි නිල ප්‍රතිඵලය එරට මැතිවරණ නිරීක්‍ෂණ කමිටුව වෙත ඉදිරිපත් කිරීමට නියමිතයි. අරිෆ් අල්වි, ඉම්රාන් ඛාන්ගේ පක්‍ෂය නියෝජනය කරන දකුණු පාකිස්තානයේ ප්‍රබල දේශපාලන චරිතයක්. පාකිස්තාන ජනතා පක්‍ෂයේ අවිසාස් අසාන් සහ ඇමෙරිකා විරෝධී අන්තවාදියෙකු වන මව්ලානා ෆස්ලර් ද ජනාධිපති තරගයට ඉදිරිපත් වුණා."}