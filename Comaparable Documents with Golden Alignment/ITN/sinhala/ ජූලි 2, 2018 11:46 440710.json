{"Header": "රයිගමයයි ගම්පලයයි කරළියට", "Time": " ජූලි 2, 2018 11:46 ", "Content": "ලලිත් ප්‍රේමතිලක ගේ කුලුදුල් සිනමා අධ්‍යක්ෂණයක් ලෙසින් තිරගතවීම ආරම්භ කළ රයිගමයයි ගම්පලයයි සිනමාපටය ප්‍රේක්ෂක ආදරය නොමඳව දිනා ගනිමින් මේ දිනවල අතිසාර්ථකව තිරගත වනවා. ඈත අතීතයේ සිට පැවතගෙන එන ජන කතා ආශ්‍රයෙන් සිදු කළ නව නිර්මාණයක් ලෙසින් මෙම චිත්‍රපටය හදුනාගන්න පුලුවන්. කුමාර තිරමාදුර හා ගිරිරාජ් කෞශල්‍ය මෙහි ප්‍රධාන චරිතවලට පණ පොවන අතර විජේරත්න වරකාගොඩ , හේමන්ත ජයලත් , පියු මි හංසමාලි ඇතුළු ප්‍රවීන, නවක රංගන ශිල්පීන් රැසක් මීට රංගනයෙන් දායකත්වය සපයනවා. හරේන් නාගොඩවිතාන හා දිලිනි සිල්වා ගේ නිෂ්පාදනයක් වන මෙම සිනමාපටය දැනුම, විනෝදය සමඟින් දැයේ දරුවන්ට අගනා තිළිණයක් බවට මේ වන විට පත්වෙමින් තිබෙනවා. දැනුම, විනෝදය පමණක් නොව විවිධ ජනප්‍රවාද පිළිබඳව අධ්‍යනයක් සඳහා ද මෙම සිනමාපටය නැරඹීම වැදගත් බවයි ප්‍රේක්ෂකයන් හා විචාරකයන් පවසන්නේ. ළමා චිත්‍රපටයක් ලෙසින් ප්‍රදර්ශනය කෙරුණ ද මෙය ඕනෑම අය‍ෙකුට රසවිදිය හැකි චිත්‍රපටයක්. රයිගමයි ගම්පලයි නරඹන ඕනෑම අයෙකුට එම නවතම සිනමා අත්දැකීම කිසිදා නොමැකෙන සිහිවටනයක් වනු නොඅනුමාන යි."}