{"Header": "කොටවෙහෙර දැරියට පහරදුන් තුන් දෙනෙකු අත්අඩංගුවට", "Time": " ජනවාරි 4, 2020 09:27 ", "Content": "කොටවෙහෙර පොලිස් වසමේ දැරියකට අමානුෂික ලෙස පහරදීමේ සිද්ධිය සම්බන්ධයෙන් තුන් දෙනෙකු අත්අඩංගුවට ගෙන තිබෙනවා. සිද්ධියට සම්බන්ධ පුවත සහ වීඩියෝ පට රූපවාහිනි නාලිකා කිහිපයක ඊයේ (03) විකාශය වුණා. නිකවැරටිය කොට්ඨාසය භාර ජ්‍යෙෂ්ඨ පොලිස් අධිකාරිවරයාගේ අධීක්ෂණය යටතේ කොටවෙහෙර පොලිස් ස්ථානයයි පරික්ෂණ සිදුකළේ. ඒ අනුව සැකකරුවෙකු සහ සැකකාරියන් දෙදෙනෙකු අත්අඩංගුවට ගත් බව පොලිස් මුලස්ථානය සදහන් කළා. පහරදුන් කාන්තාවන් දෙදෙනා සහ දැරියගේ පියාද ඊට ඇතුලත්. ඔවුන් අද (04) අධිකරණයට ඉදිරිපත් කිරිමටයි නියමිත. පහරකෑමට ලක්වූ දැරිය නිකවැරටිය රෝහලට ඇතුලත් කර තිබෙනවා."}