{"Header": "ආධුනික කැරම් පිරිමි ශූරතාව සී එම් අස්ලාම්ට", "Time": " අගෝස්තු 2, 2018 15:09 ", "Content": "ආධුනික කැරම් පිරිමි ශූරතාව දිනාගැනීමට සී එම් අස්ලාම් සමත් වුණා. එහි කාන්තා ශූරතාව හිමිකර ගත්තේ නිපුනි දිල්රුක්ෂියි. ජාතික කැරම් සම්මේලනය වාර්ෂිකව සංවිධාන කරන වසර මැද ආධුනික කැරම් ශූරතාවලියට මෙවර ක්‍රීඩක ක්‍රීඩිකාවන් තුන්සිය පනහකට අධික පිරිසක් එක්ව සිටියා. ඔවුන් කාන්තා හා පිරිමි කේවල මෙන්ම යුගල තරග ලෙසද තරග වැදුනා. තරගාවලියේ කාන්තා ශූරතාව දිනා ගැනීමට නුගේගොඩ මහා මායා බාලිකා විද්‍යාලයේ නිපුනි දිල්රුක්ෂි සමත්වුණා. අනුශූරිය බවට පත්වුයේ නුගේගොඩ සමුද්‍රදේවී බාලිකා විද්‍යාලයේ වින්දි දිලන්‍යායි. තරගාවලියේ පිරිමි ශූරතාව දිනාගැනීමට යුද හමුදාව නියෝජනය කළ සී එම් අස්ලාම් සමත්වුණා. එහි අනුශූරතාවය හිමිවූයේ ගුවන් හමුදාව නියෝජනය කළ ඇවෝන් වික්‍රමසිංහටයි."}