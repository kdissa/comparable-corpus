{"Header": "අගමැති පත් කිරීම ව්‍යවස්ථා විරෝධී නම් ශ්‍රේෂ්ඨාධිකරණයට යන්න", "Time": " නොවැම්බර් 6, 2018 18:13 ", "Content": "අග්‍රාමාත්‍ය තනතුර පත් කිරීම ව්‍යවස්ථා විරෝධී නම් ඕනෑම කෙනෙකුට ශ්‍රේෂඨාධිකරණයට යාමේ හැකියාවක් ඇති බව ජනාධිපති මෛත්‍රිපාල සිරිසේන මැතිතුමා පවසනවා. රට රකින ජන මහිමය වේදිකාවේ දී ජනාධිපතිතුමා මේ බව සදහන් කළා. ශ්‍රී ලංකා නිදහස් පක්ෂය, ශ්‍රී ලංකා පොදු  ජන පෙරමුණ හා නව රජයට සහායට එක්වූ වෙනත් දේශපාලන පක්ෂ මෙන්ම සිවිල් සංවිධාන එක්වයි මෙම ජන හමුව සංවිධාන කර තිබුණේ. ලක්ෂ දෙකකට අධික ජනතාවක් මෙම ජන හමුවට සහභාගී වී සිටියා. උතුරු සහ නැගෙනහිර පළාත්වල ජනතාව ද මීට එක්ව සිටීම කැපී පෙනුනා. ජනතාව මහත් උද්යෝගයෙන් ජන හමුව ආරම්භ වීමට පැය දෙක තුනක පෙර සිටයි පාර්ලිමේන්තු වටරවුමට පැමිණ සිටියේ. ජනාධිපතිතුමා, අග්‍රාමාත්‍යවරයා ලෙස මහින්ද රාජපක්ෂ මැතිතුමා පත් කර ගැනීම සම්බන්ධයෙන් ජනතාව ජනාධිපතිතුමාට ජය ඝෝෂා කළා. එමෙන්ම ජනාධිපතිතුමා සහ අග්‍රාමාත්‍යවරයා වේදිකාවට පැමිණෙද්දී ඉහළ ජනතා ප්‍රතිචාරයක් ලැබීම ද මෙහිදී කැපී පෙනුණා."}