{"Header": "පස් කන්දක් කඩා වැටීමෙන් මියගිය තිදෙනෙකුගේ සිරුරු සොයා ගැනේ", "Time": " දෙසැම්බර් 1, 2019 12:30 ", "Content": "නුවරඑළිය පදියපැලැල්ල මලපට්ටාව ප්‍රදේශයේ නිවසක් මතට පස් කන්දක් කඩා වැටීමෙන් තුන්දෙනෙකු ජීවිතක්ෂයට පත්වුණා. ඊයේ රාත්‍රියේ  පස්කන්ද කඩා වැටෙන අවස්ථාවේ නිවස තුළ 4 දෙනෙකු සිට තිබෙනවා. ඔවුන් සොයා  කළ  මෙහෙයුම්වලදී මේ වන විට සිරැරු තුනක් සොයා ගැනීමට හැකිව තිබෙනවා. මධ්‍යම ආරක්ෂක සේනා මූලස්ථානයේ භට පිරිස් ද මෙම මෙහෙයුම් සඳහා සහාය ලබා දෙනවා. තුන්වන සිංහ රෙජිමේන්තුව සහ රයිෆල් බලකායට අයත් පිරිස් මෙන්ම සෙසු නිලධාරීන්ද මෙම මෙහෙයුම් සඳහා එක්ව සිටිනවා."}