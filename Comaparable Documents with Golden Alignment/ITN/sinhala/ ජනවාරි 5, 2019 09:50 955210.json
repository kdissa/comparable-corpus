{"Header": "පඹුක් සුළි කුණාටුවෙන් තායිලන්තයේ 6100 ක් අවතැන්", "Time": " ජනවාරි 5, 2019 09:50 ", "Content": "පඹුක් සුළිකුණාටුව හේතුවෙන් තායිලන්තයේ පුද්ගලයන් 6100 ක් අවතැන් වුණා. ඔවුන් සහන මධ්‍යස්ථානවල රැඳවීමට කටයුතු කළ බවයි තායිලන්ත බලධාරීන් පවසන්නේ. නිවාස රැසකට ද හානි සිදුව තිබෙනවා. පඹුක් සුළිකුණාටුව තවමත් වර්ධනය වෙමින් පවතින බවයි තායිලන්ත කාලගුණ අංශ සඳහන් කළේ. වෙරළබඩ ප‍්‍රදේශවල ජනතාව ඉවත් කිරීමට ද පියවර ගෙන තිබෙනවා. ප‍්‍රධාන ගුවන් තොටුපොළ දෙකක් වසාදැමීමට ද තායිලන්ත රජය කටයුතු කළා. දකුණු දිග තායිලන්තයට ප‍්‍රබල සුළං සහ ධාරාණිපාත වැසි මේ වනවිට ඇද හැලෙමින් ඇතැයි ද විදෙස් මාධ්‍ය පෙන්වාදෙනවා."}