{"Header": "ගෑන්ඩ්පාස් මාදිම්පිටිය කනත්ත අසල ඝාතන සිද්ධියට සම්බන්ධ සැකකරුවෙකු අත්අඩංගුවට", "Time": " සැප්තැම්බර් 3, 2019 08:46 ", "Content": "ගෑන්ඩ්පාස් මාදිම්පිටිය කනත්ත අසලදී පසුගියදා සිදු වු ඝාතන සිද්ධියට සම්බන්ධ සැකකරුවෙකු පොලිසිය අත්අඩංගුවට ගත්තා. සංවිධානාත්මක අපරාධ නිවාරණ කොට්ඨාශයේ නිලධාරින් කළ මෙහෙයුමකදියි සැකකරු අත්අඩංගුවට ගෙන ඇත්තේ. ගෑන්ඩ්පාස් පොලිස් වසමේ මාදම්පිටිය කනත්ත අසලදී ත්‍රිරෝද රථයකින් පැමිණි පිරිසක්  පුද්ගලයින් දෙදෙනෙකුට තියුණු ආයුධවලින් පහර දී පලාගොස් තිබුණා. බරපතල තුවාල ලැබු එම පුද්ගලයින් දෙදෙනා ජාතික රෝහලට ඇතුළත් කිරිමෙන් පසු මියගියා. මෙම ද්විත්ව ඝාතනය සම්බන්ධයෙන් සංවිධානාත්මක අපරාධ නිවාරණ කොට්ඨාශය විශේෂ මෙහෙයුමක් ආරම්භ කළා. ඒ අනුවයි පෑලියගොඩ හතරකනුව ප්‍ර දේශයේදී සැකකරු අත්අඩංගුවට ගැනුණේ. ඉදිරි පරික්ෂණ සදහා සැකකරු ගෑන්ඩ්පාස් පොලීසිය භාර දි ඇති අතර ඔහු අද දිනයේ අධිකරණයට ඉදිරිපත් කිරීමට නියමිතයි."}