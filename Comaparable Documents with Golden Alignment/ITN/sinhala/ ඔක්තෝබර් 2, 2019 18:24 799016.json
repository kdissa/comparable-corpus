{"Header": "සහජීවන වැඩපිළිවෙළ බ්‍රිතාන්‍ය රාජ්‍ය අමාත්‍ය අහමඩ් සාමිගේ පැසසුමට", "Time": " ඔක්තෝබර් 2, 2019 18:24 ", "Content": "ශ්‍රී ලංකාවේ සහජීවන වැඩපිළිවෙළ බ්‍රිතාන්‍ය රාජ්‍ය අමාත්‍ය අහමඩ් සාමිගේ පැසසුමට ලක්වුණා. ශ්‍රී ලංකාවේ කෙටි සංචාරයක නිරත අහමඩ් සාමිවරයා ජනාධිපති මෛත්‍රීපාල සිරිසේන මැතිතුමා හමුවෙමින් මෙම අදහස් පළ කළා. ජනාධිපති නිල නිවසේ පැවති සාකච්ඡාවේදී අන්තවාදී මානසිකත්වයකින් යුත් ප්‍රචණ්ඩකාරී ක්‍රියා කිසිවිට අනුමත නොකරන බව අහමඩ් සාමිවරයා ප්‍රකාශ කළා. ගෝලීය තර්ජනයක් බවට පත්ව ඇති සියලුම ආකාරයේ ත්‍රස්තවාදයට එරෙහිව සටන් කිරීම සඳහා ජාත්‍යන්තර සහයෝගීතාවේ වැදගත්කම ද අවධාරණය කෙරුණා. පාස්කු ප්‍රහාරයෙන් පසු අන්තවාදීන්ගේ විදෙස් සබඳතා විමර්ශනයට බ්‍රිතාන්‍ය ලබා දුන් සහාය පිළිබඳ ජනාධිපති මෛත්‍රීපාල සිරිසේන මැතිතුමා කෘතඥතාව පළ කළා."}