{"Header": "සිව්දින ටෙස්ට් ක්‍රිකට් තරග පමණක් පැවැත්විමට එංගලන්තයේ සහාය", "Time": " ජනවාරි 3, 2020 11:09 ", "Content": "ඉදිරියේදී සිව්දින ටෙස්ට් ක්‍රිකට් තරග පමණක් පැවැත්විම සදහා මේ වන විට  ඉදිරිපත්ව ඇති යෝජනාවට එංගලන්තය ද සහාය පළ කර තිබෙනවා. එංගලන්ත ක්‍රිකට් ආයතනය ප්‍රකාශ කළේ සිව්දින ටෙස්ට් තරග ක්‍රියාත්මක කිරීම තුළින් ක්‍රිකට් ක්‍රිඩකයින් මේ වන විට මුහුණ දී ඇති ආතති තත්ත්වයන් දුරු කර ගත හැකි බවයි. පස්දින ටෙස්ට් තරග වෙනුවට සිව්දින ටෙස්ට් තරග පැවැත්වීම සම්බන්ධයෙන් මේ වන විටත් ඕස්ට්‍රේලියා ක්‍රිකට් ආයතනයේද අවධානය යොමුව තිබෙනවා. ජාත්‍යන්තර ක්‍රිකට් කවුන්සලයේ ක්‍රිකට් කමිටුව ද මෙම වසරේදී මේ සම්බන්ධයෙන් සාකච්ඡා කර තීරණයක් ගැනීමට නියමිතයි. බොහෝ ටෙස්ට් තරග දින 04ක් තුළ අවසන් වන බැවින් සහ කාර්යබහුල ජාත්‍යන්තර තරග කාලසටහන් තුළින් ක්‍රිඩකයින්ට සිදුවන අපහසුතා වැළැක්වීම මෙහි ප්‍රධාන අරමුණයි."}