{"Header": "මෙරට භූමිය කිසිදු විදේශීය හමුදාවකට පාවා දෙන්නේ නැහැ", "Time": " ජූනි 2, 2019 18:49 ", "Content": "මෙරට භූමිය කිසිදු විදේශීය හමුදාවකට පාවා නොදෙන බව අමාත්‍ය සජිත් ප්‍රේමදාස මහතා පවසනවා. විදේශීය හමුදාවන්ට ස්ථාන පිහිටුවන කිසිදු ගිවිසුමක් ද ක්‍රියාත්මක නොකරන බවයි මොනරාගල පැවති උත්සවයකදී අමාත්‍යවරයා අවධාරණය කළේ. මොනරාගල මාරාව ප්‍රදේශයේ ඉදිකළ මුප්පනේ රටේරාළගම උදාගම්මානය ජනතා අයිතියට පත් කිරීම අමාත්‍යවරයාගේ ප්‍රධානත්වයෙන් සිදුකෙරුණා. සැමට සෙවණ යළි පිබිදෙන උදාගම්මාන වැඩසටහන යටතේ ජනතා අයිතියට පැවරුණු 196 වන ආදර්ශ ගම්මානය මෙයයි. මෙම උදාගම්මානය නිවාස 23 කින් සමන්විතයි. වැය කළ මුදල රුපියල් ලක්‍ෂ 276 ක්."}