{"Header": "වරායන් වෙත පැමිණෙන සංචාරක මගී නෞකාවල කැපී පෙනෙන වර්ධනයක්", "Time": " දෙසැම්බර් 3, 2018 17:37 ", "Content": "කොළඹ වරාය ඇතුළු  ශ්‍රී ලංකාවේ අනෙකුත් වරායන් වෙත පැමිණෙන සංචාරක මගී නෞකාවල කැපී පෙනෙන වර්ධනයක් දක්නට ඇතැයි ශ්‍රී ලංකා වරාය අධිකාරිය පවසනවා. 2018 වර්ෂයේ ගෙවුණු මාස 10ක කාලපරිච්ඡේදය තුළ කොළඹ වරායට පැමිණි සංචාරක නෞකා සංඛ්‍යාව 45 කි. පසුගිය වසරට වඩා එය  28.6% ක වර්ධනයකි. කොළඹ නගරය තුළද  සංචාරකයන් බහුල වශයෙන් ගැවසෙන අයුරු දක්නට ලැබෙනවා. සංචාරකයින්ගෙන් ත්‍රී රෝද රථවලට ද ඉහළ ඉල්ලුමක් පවතින බවයි වාර්තා වන්නේ. 2018 වර්ෂය අවසන් වන විට කොළඹ වරාය බහාලු මෙහෙයුම් ඉතිහාසයේ සුවිශේෂී සන්ධිස්ථානයකට එළෙඹෙනු ඇති.  සියලු බහාලු  පර්යන්තයන්ගේ දායකත්වයෙන් බහාලු මෙහෙයුම් මිලියන 7 සීමාව ඉක්මවීම ඊට හේතුවයි."}