{"Header": "මධූෂ් සමඟ සිට ඩුබායිවලින් පිටුවහල් කළ තවත් පස් දෙනෙකු දිවයිනට", "Time": " අප්‍රේල් 4, 2019 08:47 ", "Content": "මාකදුරේ මධුෂ් නැමති අපරාධ කල්ලි සාමාජිකයා සමඟ ඩුබායි හි දී අත්අඩංගුවට ගත් තවත් පස් දෙනෙකු මෙරටට පිටුවහල් කෙරුණා. ඔවුන් සියලු දෙනා ප්‍රශ්න කිරීම සදහා කටුනායක ගුවන්තොටුපොළ අපරාධ පරීක්ෂණ දෙපාර්තමේන්තු ඒකකය භාරයට ගෙන ඇති බව පොලිස් මාධ්‍ය ප්‍රකාශක කාර්යාලය සදහන් කරනවා. ඩුබායිවලින් පිටුවහල් කරන ලද මෙම පස්දෙනා කටුනායක ගුවන්තොටුපොළට පැමිණියේ අද අලුයම 5.25 ට පමණ. ඒ යූ එල් 266 දරණ ගුවන් යානයෙන්. මෙසේ පැමිණි අය අතර  රංගන ශිල්පියෙකු වන රයන් හිලරි ඇන්තනී ජෙරාඩ්  වැන්රූලියන් යන අයද වනවා.  මොහොමඩ් වෂීම්ඩීන් මොහොමඩ් කුතුබ්දීන්, දිමුතු සුරන්ත පෙරේරා, සුරාජ් කාවින්ද සිල්වා සහ කොඩිකාරආරච්චිගේ චරිත් පත්මන් මෙසේ පිටුවහල් කළ සෙසු අයයි."}