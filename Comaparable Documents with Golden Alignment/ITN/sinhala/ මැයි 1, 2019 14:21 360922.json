{"Header": "කොටියාකුඹුර ප‍්‍රදේශයේ සෝදිසි මෙහෙයුමකින් සැකකටයුතු භාණ්ඩ රැසක් අත්අඩංගුවට", "Time": " මැයි 1, 2019 14:21 ", "Content": "කෑගල්ලල කොටියාකුඹුර ප‍්‍රදේශයේ නිවසක් පරික්ෂා කිරිමේදී සැකකටයුතු භාණ්ඩ රැසක් හමුව තිබෙනවා. යුද හමුදාව සහ පොලිසිය ඒකාබද්ධව මෙම සෝදිසිය සිදුකළේ මල්මඩුව හන්දිය ප‍්‍රදේශයේදී. ජංගම දුරකථන 12 ක්, පණිවිඩ හුවමාරු යන්ත‍්‍ර දෙකක්, පෙට‍්‍රල් බෝම්බ 11 ක්, පොරෝ දෙකක් සහ පිහි අටක් ද සොයාගත් බවයි පොලිසිය පවසන්නේ. විදේශ ගමන් බලපත‍්‍ර 16 ක්, කඩු 4 ක්, වයිෆයි රවුටර් සහ කිනිස්සක් ද හමුව තිබෙනවා. සැකකරුවන් පස් දෙනෙකු අත්අඩංගුවට ගත් බව පොලිසිය සදහන් කළා. ඔවුන් පිංදෙණිය පොලිසියට භාරදී තිබෙනවා."}