{"Header": "කාබනික පොහොර සහනාධාරය යල කන්නයටත්", "Time": " සැප්තැම්බර් 4, 2018 11:56 ", "Content": "වී ගොවීන් සදහා කාබනික පොහොර සහනාධාරය මෙම වසරේ යල කන්නයේදීත් ලබාදීමට තීරණය කර තිබෙනවා. රසායනික පොහොර භාවිතයෙන් තොරව නිෂ්පාදනය කරන සහල් සදහා වෙළෙදපොළේ ඉහළ ඉල්ලුමක් පවතින බවයි කෘෂිකර්ම අමාත්‍යාංශය පෙන්වා දෙන්නේ. කෘෂිකර්ම අමාත්‍යාංශය මගින් ක්‍රියාත්මක කරන අපි වවලයි අපි කන්නේ ජාතික ක්‍රියාන්විතය පිළිබද මාතර දිස්ත්‍රික් නිලධාරීන් දැනුවත් කිරීම අමාත්‍ය මහින්ද අමරවීර මහතාගේ ප්‍රධානත්වයෙන් සිදු කෙරුණා. 2020 වසර වන විට රටේ සංවර්ධනය සදහා කෘෂිකර්මාන්ත ක්ෂේත්‍රය තුළින් දායකත්වය ලබාදිය හැකි අන්දම පිළිබද සකස් කර ඇති වැඩපිළිවෙළ පිළිබදව මෙහිදී සාකච්ඡා කෙරුණා. හෙක්ටාර් දෙකක් හෝ ඊට අඩු කුඹුරු බිම් ප්‍රමාණයක කාබනික පොහොර භාවිතයෙන් වී වගා කරන ගොවි ජනතාවට කාබනික පොහොර සහනාධාරය හිමි වනවා. ඒ සදහා ගොවි ජනතාව උපායමාර්ගික ව්‍යවසාය කළමනාකරණ ආයතනයේ ලියාපදිංචිවීම අනිවාර්ය බව අමාත්‍යවරයා මෙහිදී ප්‍රකාශ කළා. අමාත්‍ය මහින්ද අමරවීර,"}