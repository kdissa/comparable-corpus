{"Header": "වසා දැමුණු හොංකොං ගමනාගමන සේවාවලින් අඩක් යථා තත්ත්වයට", "Time": " ඔක්තෝබර් 6, 2019 15:10 ", "Content": "විරෝධතාකරුවන්ගේ මැදිහත් වීමෙන් වසා දැමුණු හොංකොං ගමනාගමන සේවාවලින් අඩක් යථා තත්ත්වයට පත්ව තිබෙනවා. විරෝධතාකරුවන් දුම්රිය නැවතුම්පොළ සහ ව්‍යාපාරික ස්ථාන කිහිපයක් ඊයේ තමන් යටතට ගත්තා. ඒ හේතුවෙන් හොංකොං හි ගමනාගමනයට දැඩි බාධා එල්ල වුණා. ඒ අනුව අද උදෑසන සිට එම ගමනාගමන කටයුතු හරි අඩකින් යථා තත්ත්වයට පත්කිරීමට හැකි වූ බවයි හොංකොං බලධාරීන් ප්‍රකාශ කළේ. උද්ඝෝෂකයින්ට මුහුණු ආවරණ පැළඳීමෙන් වළකින ලෙසට ගෙන ආ තහනම නොතකමින් උද්ඝෝෂණකරුවන් කටයුතු කරන බවයි විදෙස් මාධ්‍ය වාර්තා කරන්නේ. උද්ඝෝෂණකරුවන් දුම්රිය ස්ථානවලට දැඩි ලෙස අලාභ හානි සිදුකර ඇති අතර ඒවා යථා තත්ත්වයට පත් කිරීමට දින ගණනක් ගතවනු ඇතැයි බලධාරීන් පවසනවා."}