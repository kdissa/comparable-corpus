{"Header": "ඇමෙරිකාවේ ඇලබාමා ප්‍රාන්තයට බලපෑ සුළිකුණාටුවෙන් 14 දෙනෙකු ජීවිතක්ෂයට", "Time": " මාර්තු 4, 2019 10:03 ", "Content": "ඇමෙරිකාවේ ඇලබාමා ප්‍රාන්තයට බලපෑ සුළිකුණාටුවක් හේතුවෙන් පුද්ගලයින් 14 දෙනෙකු ජීවිතක්ෂයට පත්වුණා. මේ හේතුවෙන් පුද්ගලයින් හය දෙනෙකු පමණ බරපතල තුවාල ලබා ඇති බවයි වාර්තාවන්නේ. පැයට කිලෝමීටර 266ක වේගයෙන් සුළං හමා ඇති බව එරට කාලගුණ අංශ සදහන් කරනවා. නිවාස දස දහසකට අධික සංඛ්‍යාවකට විදුලිය ද ඇනහිට ඇති අතර අතුරුදන් වූවන් සොයා මෙහෙයුම් ක්‍රියාත්මකයි. අයහපත් කාලගුණ තත්ත්වය හේතුවෙන් ප්‍රදේශයේ සියලු පාසල් වසා දමා ඇති බවද විදෙස් මාධ්‍ය වාර්තා කරනවා."}