{"Header": "එංගලන්තය සමග පැවති දෙවන 20 යි 20 තරගයේ ජය නවසීලන්ත කණ්ඩායමට", "Time": " නොවැම්බර් 3, 2019 14:33 ", "Content": "සංචාරක එංගලන්ත කණ්ඩායම සමග පැවති දෙවන පන්දුවාර විස්සයි විස්ස ක්‍රිකට් තරගයෙන් ලකුණු 21ක ජයක් වාර්තා කිරිමට නවසීලන්ත කණ්ඩායම සමත් වුනා. වෙලින්ටන්හීදී පැවති තරගයේ පළමුවෙන් පන්දුවට පහරදුන් නවසීල්නතය නියමිත පන්දුවාර 20 අවසානයේදී  කඩුලු 08ක් දැවි ලකුණු 179ක් රැස් කළා. පන්දු යැවිමේදී ක්‍රිස් ජෝර්ඩන් කඩුලු 03ක් බිද හෙලුවා. පිලිතුරු ඉනිම ක්‍රිඩා කළ එංගලන්තයට පන්දුවාර 19යි පන්දු 05ක් අවසානයේදී සියලු දෙනා දැවි ලබා ගත හැකි වුයේ ලකුණු 155ක් පමණයි. ඩේවිඩ් මාලන් ලකුණු 39යි. පන්දු යැවිමේදී මිචේ සැන්ටිනර් කඩුලු 03ක් බිද හෙලුවා. ඒ අනුව දෙරට පැවැත්වෙන තරග 05කින් යුත් විස්සයි විස්ස තරගාවලිය මේ වන විට තරග එකට එකක් ලෙස කණ්ඩායම් දෙක සම තත්ත්වයේ පසුවනවා."}