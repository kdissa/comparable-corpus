{"Header": "රටේ පැවැත්ම සම්බන්ධයෙන් දේශපාලනඥයන්ට මෙන්ම මාධ්‍යයට ද වගකීමක් ඇති බව ජනමාධ්‍ය ඇමති කියයි", "Time": " ජූලි 6, 2019 18:21 ", "Content": "කවුරුන් කුමන විවේචන කළද රටතුළ මාධ්‍ය නිදහස තහවුරු කර ඇති බව අමාත්‍ය රුවන් විජේවර්ධන මහතා පවසනවා. මාතලේ පැවති ජනමාධ්‍ය සම්මාන උළෙලකට එක්වෙමින් අමාත්‍යවරයා මේ බව කියා සිටියා. 2019 මද්‍යාභිමානී සම්මාන උළෙල මාතලේ ගාන්ධි සම්මන්ත්‍රණ ශාලාවේදී අමාත්‍ය රුවන් විජේවර්ධන මහතාගේ ප්‍රධානත්වයෙන් පැවැත්වුණා. මාතලේ ශ්‍රී ලංකා පත්‍ර කලා සංගමයට වසර 30ක් සපිරීම නිමිත්තෙනුයි එය සංවිධාන කර තිබුණේ. ප්‍රදේශයේ සමාජ,  සංස්කෘතික හා ආර්ථික සංවර්ධනයට දායක වූ මාධ්‍යවේදීන් දස දෙනෙකු මෙහිදී සම්මානයට පාත්‍ර වුණා. රාජ්‍ය අමාත්‍යවරුන් වන වසන්ත අලුවිහාරේ හා රංජිත් අලුවිහාරේ, පාර්ලිමේන්තු මන්ත්‍රිනී රෝහිණී විජේරත්න යන මහත්ම මහත්මීන් ද මීට එක්ව සිටියා."}