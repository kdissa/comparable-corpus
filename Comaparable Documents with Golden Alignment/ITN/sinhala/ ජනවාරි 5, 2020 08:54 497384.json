{"Header": "රංජන් අද අධිකරණයට (Video)", "Time": " ජනවාරි 5, 2020 08:54 ", "Content": "පාර්ලිමේන්තු මන්ත්‍රී රංජන් රාමනායක මහතා නුගේගොඩ මහේස්ත්‍රාත් අධිකරණය වෙත අද ඉදිරිපත් කිරීමට නියමිතයි. ඒ මහතාගෙන් දීර්ඝ ලෙස ප්‍රශ්න කිරීම් සිදු කෙරෙන බව බස්නාහිර දකුණ අපරාධ කොට්ඨාසය සඳහන් කරනවා. පාර්ලිමේන්තු මන්ත්‍රි රන්ජන් රාමනායක මහතාගේ මාදිවෙල නිවස පොලිසිය පරික්ෂාවට ලක් කළේ ඊයේ දිනයේයි. රජය අපහසුතාවට පත් කිරීම සඳහා කුමන්ත්‍රණ කිරීම යන චෝදනාව යටතේ ලබාගත් සෝදිසි වරෙන්තුවක් මතයි බස්නාහිර දකුණ අපරාධ කොට්ඨාසය විමර්ශනය සිදු කළේ. පැය 04 ක් පුරා කළ සෝදිසි කිරීමේදී බලපත්‍රය අලුත් නොකළ ගිනිඅවියක් ඇතුළු භාණ්ඩ කිහිපයක් සොයා ගැනුණා. ඒ අනුව ඊයේ රාත්‍රියේ රංජන් රාමනායක මහතා බස්නාහිර දකුණ අපරාධ කොට්ඨාසය වෙත රැගෙන එනු ලැබුනා. මේ වන විටත් එම කොට්ඨාසය ප්‍රශ්න කිරීම් සිදු කරන අතර රංජන් රාමනායක මහතා අද දිනයේදී අධිකරණයට ඉදිරිපත් කිරීමට නියමිතව තිබෙනවා. රංජන් අද අධිකරණයට … රංජන් අද අධිකරණයට … Posted by ITNnews on Saturday, January 4, 2020"}