{"Header": "උසස්පෙළ විභාගය හෙටින් ඇරඹේ", "Time": " අගෝස්තු 5, 2018 17:58 ", "Content": "අධ්‍යයන පොදු සහතික පත්‍ර උසස්පෙළ විභාගය හෙට ආරම්භ වනවා. ඒ සදහා සියලු කටයුතු සූදානම් කර ඇති බව විභාග කොමසාරිස් ජනරාල් සනත් පූජිත මහතා ප්‍රකාශ කළා. විභාග කොමසාරිස් ජෙනරාල් සනත් පූජිත, අධ්‍යයන පොදු සහතික පත්‍ර උසස් පෙළ විභාගය සදහා මෙවර අපේක්ෂකයින් තුන්ලක්ෂ විසි එක් දහසකට අධික පිරිසක් පෙනී සිටිනවා. මධ්‍යස්ථාන 2268කදී විභාගය පැවැත්වෙන අතර සම්බන්ධීකරණ මධ්‍යස්ථාන තුන්සිය එකොළහක් පිහිටුවා තිබෙනවා. උසස්පෙළ විභාගය සැප්තැම්බර් පළමුවනදා දක්වා පැවැත්වෙන බවයි විභාග දෙපාර්තමේන්තුව  නිවේදනය  කළේ."}