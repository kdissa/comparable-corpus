{"Header": "ශ්‍රීමා දිසානායක මහත්මියගේ අවසන් කටයුතු අද", "Time": " අප්‍රේල් 1, 2019 11:05 ", "Content": "අභාවප්‍රාප්ත ශ්‍රීමා දිසානායක මහත්මියගේ දේහය පිළිබද අවසන් කටයුතු අද පස්වරුවේ සිදු කිරීමට නියමිතයි. කෘතහස්ත දේශපාලනඥයෙකු වූ අභාවප්‍රාප්ත ගාමිණී දිසානායක මහතාගේ බිරිද වන අභාවප්‍රාප්ත ශ්‍රීමා දිසානායක මහත්මියගේ දේහය මේ වනවිට කොළඹ විජේරාම නිවසේ තැන්පත්කර තිබෙනවා. අවමංගල්‍ය පෙරහැර අද පස්වරු දෙකට නිවසෙන් පිටත්වන අතර දේහය පිළිබද අවසන් කටයුතු බොරැල්ල කනත්තේදී සිදුකිරීමට නියමිතයි. අභාවප්‍රාප්ත ශ්‍රීමා දිසානායක මහත්මිය අමාත්‍ය නවීන් දිසානායක, පාර්ලිමේන්තු මන්ත්‍රී මයන්ත දිසානායක යන මහත්වරුන්ගේ මෑණියන් වනවා. ඒ මහත්මිය 1994 වසරේ පැවති ජනාධිපතිවරණයේ දී එක්සත් ජාතික පක්ෂ අපේක්ෂිකාව වුණා.  සිය සැමියාගේ ඝාතනයෙන් අනතුරුව බිරිදක ලෙස දැඩි කම්පාවට පත්ව සිටියදී පවා ඇය ජනාධිපතිවරණයට ඉදිරිපත් වුණේ දිරිය කාන්තාවක ලෙසින්."}