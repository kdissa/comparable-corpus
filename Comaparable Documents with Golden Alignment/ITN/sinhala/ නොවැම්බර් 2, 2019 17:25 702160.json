{"Header": "රග්බි ලෝක කුසලානය දකුණු අප‍්‍රිකාවට", "Time": " නොවැම්බර් 2, 2019 17:25 ", "Content": "එංගලන්තය පරාජය කරමින් මෙවර රග්බි ලෝක කුසලානය හිමිකරගැනීමට දකුණු අප‍්‍රිකාව සමත් වුණා. තරගය පැවැත්වුණේ යොකොහමා හිදි. දකුණු අප‍්‍රිකා කණ්ඩායම අවසන් මහා තරගයට සුදුසුකම් ලැබුවේ වේල්සය පරාජය කරමින්. නවසීලන්ත කණ්ඩායම පරදවමින් එංගලන්තය අවසන් මහා තරගයට සුදුසුකම් ලැබුවා. අද (02) තරගයේ පලමු අර්ධය අවසන් වනවිට ගෝල 12 ට හයක් ලෙස දකුණු අප‍්‍රිකා කණ්ඩායම ඉදිරියෙන් පසුවුණා. සම්පුර්ණ කාලය අවසන් වනවිට ගෝල 32 ට 12 ක් ලෙස දකුණු අප‍්‍රිකාව ජයග‍්‍රහණය ලබාගත්තා. දකුණු අප‍්‍රිකාව රග්බි ලෝක කුසලානය හිමිකරගත් තුන්වන අවස්ථාව මෙයවීම ද විශේෂත්වයක්."}