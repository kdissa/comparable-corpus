{"Header": "ශ්‍රී ලංකා කාන්තා ක්‍රිකට් තේරීම් කමිටුවට වරුණ වරාගොඩ පත්කෙරේ", "Time": " ජූනි 5, 2018 15:46 ", "Content": "ශ්‍රී ලංකා කාන්තා ක්‍රිකට් තේරීම් කමිටුවට වරුණ වරාගොඩ මහතා පත්කර තිබෙනවා.රසාංජලී ද අල්විස් මහත්මියගේ සභාපතිත්වයෙන් කාන්තා ක්‍රිකට් තේරීම් කමිටුවේ කාලය තවත් වසරකින් දීර්ඝ කිරීමට පියවර ගැනුණා. ක්‍රීඩා අමාත්‍ය ෆයිසර් මුස්තාපා මහතාගේ උපදෙස් මතයි එය ක්‍රියාවට නැංවුණේ. තේරීම් කමිටුවේ සෙසු සාමාජිකාවන් ලෙස කේ කේ ජේ ඉන්දිකා හා ඒ ටී එන් ගුණරත්න යන මහත්මීන් කටයුතු කරනු ඇති. කමිටුවට තවත් සාමාජිකයෙකු ලෙසයි වරුණ වරාගොඩ මහතා පත්කර ඇත්තේ. මෙම තේරීම් කමිටුව පසුගිය 16 වනදා සිට ක්‍රියාත්මක බව ශ්‍රී ලංකා ක්‍රිකට් ආයතනය පවසනවා."}