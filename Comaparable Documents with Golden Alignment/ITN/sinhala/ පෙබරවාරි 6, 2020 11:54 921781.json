{"Header": "කොරෝනා මරණ සංඛ්‍යාව 560 ඉක්මවයි", "Time": " පෙබරවාරි 6, 2020 11:54 ", "Content": "කොරෝනා වෛරසයෙන් මිය ගිය සංඛ්‍යාව මේ වන විට 565 දක්වා ඉහළ ගොස් තිබෙනවා. ආසාදිතයන්ගේ සංඛ්‍යාව විසිඅටදහස් දෙසිය හැත්තෑ හයක් බවයි වාර්තා සදහන් කරන්නේ. කොරෝනා වෛරස් ආසාදිතයින් රටවල් 28 කින් මේ වන විට වාර්තා වනවා. චීනයෙන් පිටත කොරෝනා ආසාදිතයින් සංඛ්‍යාව 250 ඉක්මවා තිබෙනවා. මේ වන විටත් චීනයෙන් පිටත මරණ වාර්තා වුණේ පිලිපීනයෙන් සහ හොං කොං රාජ්‍යයෙන්  පමණයි. වෛරස් ආසාදිතයින් වැඩිම සංඛ්‍යාවක් චීනයට අමතරව වාර්තා වන රට ජපානයයි. එම සංඛ්‍යාව 45 ක්. කොරෝනා ආසාදිත චීන කාන්තාවක පසුගියදා බිහිකළ දරුවාටද වෛරසය ආසාදනය වී ඇති  බව චීන සෞඛ්‍ය අංශ පවසනවා.  චීනයේ වූහාන්වල සිට විදේශිකයන් රැගෙන යාම අදාළ රටවල් තවමත් සිදු කරමින් පවතනවා. මේ අතර  ශ්‍රී ලංකාව තුළ කොරෝනා වෛසරය පිලිබද අනියත බියක් ඇති කර ගත යුතු බව සෞඛ්‍ය අංශ තවදුරටත් අවධාරණය කරනවා. චීන කාන්තාව හැරුණු කොට වෙනත් කිසිවෙකුටත් මෙරට තුළ වෛරසය ආසාදනය වී නැහැ. ගුවනින් සහ මුහුදු මාර්ගයෙන් පැමිණෙන මගින් සදහා විශේෂ සෞඛ්‍යාරක්ෂිත වැඩපිලිවෙල අඛණ්ඩව ක්‍රියාත්මකයි. වූහාන්වල සිට  රැගෙනවිත් දියතලාවේ රදවා සිටින ශ්‍රී ලාංකිකයන් පිරිසද සුවෙන් සිටින බවයි සෞඛ්‍ය අංශ පවසන්නේ."}