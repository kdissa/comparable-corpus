{"Header": "ජනතාවට ලබා දී ඇති ත්‍රිපෝෂ වල කල් ඉකුත්වෙයි", "Time": " මැයි 1, 2019 11:03 ", "Content": "හැටන් ප්‍රදේශයේ ජනතාවට ලබා දී ඇති ත්‍රිපෝෂ පැකට් කල් ඉකුත් වී ඇති බවට ප්‍රදේශවාසීන් චෝදනා කරනවා. අඹගමුව සෞඛ්‍ය අධිකාරී කාර්යාලය හැටන් ප්‍රදේශවාසීන්ට ඊයේ බෙදා හැරි ත්රි්පෝෂ පැකට් කල් ඉකුත් වී ඇති බවයි වාර්තා වන්නේ. එම කාර්යාලය ගර්භනී මව්වරුන්ට, කිරිදෙන මව්වරුන්ට සහ කුඩා දරුවන්ට පවුල් සෞඛ්‍ය සේවිකාවන් හරහා මාසිකව ත්රිදපෝෂ පැකට් බෙදාදීමට කටයුතු කරනවා. එහිදී හැටන් ප්‍රදේශවාසීන්ට ඊයේ බෙදා දුන් ත්රි්පෝෂ පැකට් අතර කල් ඉකුත් වූ පැකට් කිහි පයක්ද තිබී ඇති බවටයි ජනතාව චෝදනා කරන්නේ. ඒ සම්බන්ධයෙන් අදාළ පවුල් සෞඛ්‍ය සේවිකාවගෙන් විමසූ විට ඇය පවසා ඇත්තේ කල් ඉකුත් වුවද ඒවා පරිභෝජනයට ගත හැකි බවයි. මේ සම්බන්ධයෙන් අඹගමුව සෞඛ්‍ය අධිකාරී කාර්යාලයෙන් විමසා සිටියදී ඔහු ප්‍රකාශ කළේ අතපසුවීමක් හේතුවෙන් කල් ඉකුත් වී ඇති ත්‍රිපෝෂ පැකට් කිහිපයක් ප්‍රදේශවාසීන් වෙත බෙදා හැර ඇති බවට තොරතුරු ලැබී ඇති බවත් ඒවා නැවත තම කාර්යාලය වෙත ලබාදීමට කටයුතු කරන ලෙස ජනතාවගෙන් ඉල්ලා සිටින බවයි."}