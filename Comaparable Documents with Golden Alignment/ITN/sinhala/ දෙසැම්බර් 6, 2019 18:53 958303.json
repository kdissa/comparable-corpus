{"Header": "මැල්කම් කාදිනල් රංජිත් හිමිපාණන් ජනාධිපති පරීක්ෂණ කොමිෂන් සභාව හමුවට", "Time": " දෙසැම්බර් 6, 2019 18:53 ", "Content": "අගරදගුරු අතිඋතුම් මැල්කම් කාදිනල් රංජිත් හිමිපාණන් පාස්කුඉරිදා ත්‍රස්ත ප්‍රහාර පිලිබද සොයා බලන ජනාධිපති පරීක්ෂණ කොමිෂන් සභාව හමුවට අද පැමිණියා. සාක්ෂි ලබා දීම සඳහා එම කොමිසම හමුවේ පෙනීසිටින ලෙස කාදිනල් හිමි වෙත මිට පෙර සිදු කර තිබූ දැනුම්දීමකට අනුවයි උන්වහන්සේ කොමිසම වෙත පැමිණියේ. අභියාචනාධිකරණ විනිසුරු ජනක් ද සිල්වා මහතාගේ සභාපතීත්වයෙන් යුතුවයි  මෙම පංච පුද්ගල පරික්ෂණ කොමිෂන් සභාව පත් කර තිබෙන්නේ. මේ අතර ආරක්ෂක ලේකම් විශ්‍රාමික මේජර් ජෙනරාල් කමල් ගුණරත්න මහතා අගරදගුරු අතිඋතුම් මැල්කම් කාදිනල් රංජිත් හිමිපාණන් හමුවුණා. අගරදගුරු නිල නිවසේදීයී හමුව පැවැත්වුණේ. කරුණු කිහිපයක් පිලිබද මෙහිදී සාකච්ඡා කෙරුණු බව  වාර්තා වනවා."}