{"Header": "ඉරාකයට, ඉරානයට සහ ඇමරිකාවට බි‍්‍රතාන්‍යයෙන් ඉල්ලීමක්", "Time": " ජනවාරි 6, 2020 10:28 ", "Content": "ඉරාන ජෙනරාල් කාසෙම් සොලෙයිමානිගේ මරණය සම්බන්ධයෙන් දැඩි ලෙස ශෝක නොවන බව බි‍්‍රතාන්‍ය අග‍්‍රාමාත්‍ය මොරිස් ජොන්සන් පවසනවා. එහෙත් ඉරාකය, ඇමරිකාව සහ ඉරානය කලාපීය ආරක්ෂාව සහ ගෝලීය තත්වයන් කෙරෙහි වැඩි අවධානයක් යොමු කළයුතු බවයි බි‍්‍රතාන්‍ය පෙන්වාදෙන්නේ. ඉරාකයේ රැඳීසිටින විදේශ හමුදා වලට ඉවත් වන යන ලෙස සිදුකළ ප‍්‍රකාශයත් සමඟ බි‍්‍රතාන්‍ය අගමැතිවරයා මේ අදහස් පළකර තිබෙනවා. කෙසේවෙතත් ඉරාකය තුළ ඉස්ලාමීය රාජ්‍ය කණ්ඩායම් වලට එරෙහි සටන අඛණ්ඩව සිදුකිරීමට බි‍්‍රතාන්‍ය හමුදාවන්ට ඉඩ ලබාදෙන ලෙසයි ඔහු ඉල්ලා සිටින්නේ. ඇමරිකා ජනාධිපතිගේ නියමයෙන් එල්ල කළ ගුවන් ප‍්‍රහාරයකින් ඉරාකයේ රැඳීසිටි ඉරාන ජෙනරාල්වරයා මරණයට පත්වුණා. ඊට ප‍්‍රතිචාර දක්වමින් ඉරානය සඳහන් කළේ ඇමරිකාවෙන් පළිගන්නා බවටයි. න්‍යෂ්ටික ගිවිසුමේ සීමාවන්ට තවදුරටත් තමන් යටත් නොවන බවට ද ඉරාන ජනාධිපති හසන් රවුහානි ප‍්‍රකාශ කළා. ටෙහෙරානයේදී පැවැති එරට කැබිනට් මණ්ඩල රැස්වීමෙන් පසුවයි ජනාධිපතිවරයා ඇමරිකාවට මෙලෙස දැඩි අනතුරු ඇඟවීම් නිකුත් කළේ."}