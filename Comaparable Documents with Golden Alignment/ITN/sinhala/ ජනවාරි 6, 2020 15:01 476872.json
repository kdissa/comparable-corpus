{"Header": "සුදුවෑන් සැකකරුවන් තුන්දෙනාට ඇප", "Time": " ජනවාරි 6, 2020 15:01 ", "Content": "ආන්දෝලනාත්මක සුදුවෑන් මාධ්‍ය හමුව සම්බන්ධයෙන් රක්‍ෂිත බන්ධනාගාරගත කර සිටි සැකකරුවන් තුන්දෙනාට අධිකරණය ඇප නියම කළා. හිටපු අමාත්‍ය රාජිත සේනාරත්න මහතා සමග මාධ්‍ය හමුවකට එක්වූ සුදු වෑන් රියදුරු බව කියූ පුද්ගලයා, සුදුවෑන් වලින් පැහැරගත් අවස්ථාවේදී දිවි ගලවාගත් බව ප්‍රකාශ කළ පුද්ගලයා සහ රාජ්‍ය ඖෂධ නීතිගත සංස්ථාවේ හිටපු සභාපති රූමි මොහොමඩ් යන අයටයි මෙසේ ඇප නියම කෙරුණේ. ඒ කොළඹ ප්‍රධාන මහෙස්ත්‍රාත්  අධිකරණය මගින්.  තමන්ට රුපියල් ලක්ෂ 20 ක මුදලක් ලබාදෙන බවට රාජ්‍ය ඖෂධ නීතිගත සංස්ථාවේ හිටපු සභාපතිවරයා පොරොන්දු වූ බවටයි මාධ්‍ය හමුවට එක්වූ සැකකරුවන් පාපොච්චාරණය කර තිබුණේ. මේ අතර සුදු වෑන් මාධ්‍ය හමුව සම්බන්ධයෙන් අත්අඩංගුවට ගත් හිටපු අමාත්‍ය රාජිත සේනාරත්න මහතා ද මේ වන විට ඇප මත නිදහස්ව සිටිනවා."}