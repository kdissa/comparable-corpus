{"Header": "පරිභෝජනයට නුසුදුසු ආහාර අලෙවිකළ වෙළෙදසැල් 19 කට නඩු", "Time": " අගෝස්තු 1, 2018 10:20 ", "Content": "ඇල්පිටිය , ඌරගස්මංහංදිය ප්‍රදේශයේ පරිභෝජනයට නුසුදුසු ආහාර අලෙවිකළ වෙළෙදසැල් 19 කට නඩු පවරා තිබෙනවා. ආපනා ශාලා ඇතුළු වෙළෙඳසැල් 35 කට වැඩි සංඛ්‍යාවක් පරීක්ෂා කිරීමට මහජන සෞඛ්‍ය පරීක්ෂකවරුන් පියවර ගත්තා. කල් ඉකුත්වූ ආහාර , කල් ඉකුත්වීමේ දින සදහන් නොකළ ආහාර ,ශීතාගාර නිසි ලෙස පවත්වාගෙන නොයාම , ආහාර තැන්පත් කිරීමේ ක්‍රමවේදවල වැරදි සහ අපිරිසිදු ආකාරයෙන් පවත්වාගෙන යන ආපන ශාලා පිළිබද මෙහිදී විශේෂ අවදානය යොමුකෙරුණා. ගාල්ල දිස්ත්‍රික් සෞඛ්‍ය සේවා කාර්යාලයේ වැටලීම් ඒකකය සහ කරන්දෙණිය සෞඛ්‍ය පරීක්ෂකවරුන්ගේ සහභාගීත්වයෙන් වැටලීම සිදුකෙරුණා."}