{"Header": "නයිජල් ෆැරේජ් යුරෝපා සංගමය සමග සාකච්ඡා කළ යුතු බව ට්‍රම්ප් කියයි", "Time": " ජූනි 2, 2019 15:27 ", "Content": "බ්‍රෙක්සිට් දේශපාලන පක්ෂයේ නායක නයිජල් ෆැරේජ් යුරෝපා සංගමය සමග සාකච්ඡා පැවැත්වීමට කටයුතු කළ යුතු බව ඇමෙරිකා ජනාධිපති ඩොනල්ඩ් ට්‍රම්ප් පවසනවා. පුවත් පතක් සමග සාකච්ඡාවකට එක්වෙමිනුයි ඇමෙරිකා ජනාධිපතිවරයා මේ බව සදහන් කර ඇත්තේ. යුරෝපා පාර්ලිමේන්තුව සදහා පැවති මැතිවරණයේ දී නයිජල් ෆැරේජ්ගේ පක්ෂය සාර්ථකත්වයක් ලබා ගැනීමට සමත්වුණා. ඔහු නායකත්වය ලබා දෙන බ්‍රෙක්සිට් පක්ෂ නියෝජිතයන් සදහන් කරන්නේ ගිවිසුමකින් තොරව යුරෝපා සංගමයෙන් ඉවත්වීමට මහා බ්‍රිතාන්‍ය කටයුතු කළයුතු බවයි. ඉදිරියේ දී මහා බ්‍රිතාන්‍ය අග්‍රාමාත්‍ය ධුරයට පත්වෙතැයි අපේක්ෂා කරන බොරිස් ජොන්සන් සම්බන්ධයෙන් ද තමන්ගේ පැහැදීමක් නොමැති බව ෆැරේජ් පවසා තිබෙනවා."}