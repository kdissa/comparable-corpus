{"Header": "වසර 152ක අභිමානය සමරන ශ්‍රී ලංකා පොලීසිය", "Time": " සැප්තැම්බර් 3, 2018 12:32 ", "Content": "ශ්‍රී ලංකා පොලීසියට අදට වසර 152ක් සපිරෙනවා. ඒ වෙනුවෙන් ආගමික සහ විශේෂ වැඩසටහන් රැසක් දිවයින පුරා සංවිධාන කර තිබෙනවා. නොනිමි මෙහෙවරක අභිමානය තේමාවෙන් 152 වැනි සංවත්සරය අද සැමරෙනවා. ජාතික ආරක්‍ෂාව තහවුරු කිරීම,අපරාධ වැළැක්වීම ඇතුලු ක්‍ෂේත්‍ර ගණනාවක් ආවරණය වන පරිදි ශ්‍රී ලංකා පොලිසිය ඉටු කරන්නේ අති විශාල මෙහෙවරක්. පොලිස්පතිවරයා ලෙස  පූජිත් ජයසුන්දර මහතායි වර්තමානයේ පොලිසියට නායකත්වය ලබා දෙන්නේ. ශ්‍රී ලංකා පොලිසියේ 152 වැනි සංවත්සරය වෙනුවෙන් හුණුපිටිය ගංගාරම විහාරස්ථානයේ දී විශේෂ පින්කමක් සංවිධාන කර තිබුණා.  ශ්‍රී ලංකා පොලිසිය වෙනුවෙන් ආශිර්වාද පැතීමයි එහි අරමුණ වන්නේ. බම්බලපිටිය කදිරේෂන් කෝවිලේ දී ද  විශේෂ හින්දු ආගමික පූජාවක් සංවිධාන කර තිබුනේ පොලිසියේ 152 වැනි සංවත්සරය සදහා ආශිර්වාද එක්කරමින්. ශිව ශ්‍රී නාගරාජා කුරුක්කල්තුමන් විශේෂ ආශිර්වාද පූජව පැවැත්වුවා. ආචාර්ය සුබ්‍රමණියම් චෙට්ටියාර් මහතා පොලිස්පතිතුමන් වෙත මෙහිදී සමරු ඵලකයක් පිළිගැන්වුවා. මේ අතර දවටගහ පල්ලියේ දී විශේෂ ඉස්ලාම් ආගමික වැඩසටහනක් පැවැත්වුණා. කවීම් ෆයිසාල් හසාන් මව්ලවිතුමායි විශේෂ ප්‍රාර්ථනාව සිදුකළේ. ඉහළ  පොලිස් නිලධාරීන් ඇතුළු පිරිසක් මෙම අවස්ථාවට ද සහභාගී වුණා. 152වැනි පොලිස් සැමරුම වෙනුවෙන් විශේෂ කතෝලික දේව මෙහෙය බම්බලපිටිය ශාන්ත මේරි දේවස්ථානයේ දී පැවැත්වුණා. පොලිස්පති පූජිත් ජයසුන්දර මහතා ඇතුළු ඉහළ පොලිස් නිලධාරීන් මෙන්ම කතෝලික බැතිමතුන් විශාල පිරිසක් මෙම අවස්ථාවට  ද සහභාගී වුණා. පොලිස්පති පූජිත් ජයසුන්දර,"}