{"Header": "රුසියාවේ හමුදා කඳවුරකට අයත් ගබඩාවක පිපිරීමක්", "Time": " අගෝස්තු 6, 2019 14:01 ", "Content": "රුසියාවේ හමුදා කඳවුරකට අයත් ගබඩාවක පිපිරීමක් සිදු වුණා. පිපිරීමත් සමඟ ඒ අවට සිටි තුන් දහසකට අධික ජනතාවක් ඉවත් කිරීමටයි බලධාරීන් පියවර ගත්තේ. රුසියාවේ ආචින්ස්ක් නගරයේ හමුදා කඳවුරක ගබඩාවකයි පිපිරීම සිදු වුනේ. පිපිරීමෙන් හමුදා භටයින් 8 දෙනෙකු තුවාල ලැබුවා. පිපිරීමත් සමඟ ගින්නක් ද හටගත් බවයි විදෙස් මාධ්‍ය වාර්තා කළේ. ඒ සමග එම ප්‍රදේශය ධුමාරයකින් වැසී ගොස් අදුරු වු බවයි වාර්තා වුණේ. තුන් දහසකට අධික පිරිසක් ඉවත් කිරීමට ආරක්ෂක අංශ පියවර ගත් අතර තවත් එකොළොස් දහසකට අධික පිරිසක් නිවෙස්වලින් ඉවත් කිරීමේ අවධානමක් පවතින බවද එරට මාධ්‍ය වාර්තා කරනවා. පිපිරීමත් සමඟ එම ප්‍රදේශයට හදිසි තත්වයක් ප්‍රකාශ කිරීමටයි බලධාරීන් පියවර ගත්තේ. කෙසේවෙතත් මෙම පිපිරීමට හේතුව මෙතෙක් අනාවරණය වී නොමැති අතර ඒ සම්බන්ධයෙන් වැඩිදුර පරීක්ෂණ ක්‍රියාත්මකයි."}