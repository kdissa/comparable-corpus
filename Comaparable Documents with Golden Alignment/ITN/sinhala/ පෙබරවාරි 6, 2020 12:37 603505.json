{"Header": "ඛනිජ තෙල් සංස්ථාවට අනියම් පදනම මත බඳවාගෙන ඉවත්  කළ සේවකයන් යළි සේවයට", "Time": " පෙබරවාරි 6, 2020 12:37 ", "Content": "ලංකා ඛනිජ තෙල් සංස්ථාවට අනියම් පදනම මත බඳවාගෙන පසුව ඉවත්  කළ සේවකයන් යළි සේවයට බඳවා ගන්නා බව අමාත්‍ය මහින්ද අමරවීර මහතා ප‍්‍රකාශ කළා. ඒ මුදල් අමාත්‍යාංශ සහ කැබිනට් මන්ඩල අනුමැතිය ලැබිමෙන් පසුව. පසුගිය රජය යටතේ එවැනි සේවකයන් 167 දෙනෙකු කම්කරු තනතුරට බඳවාගෙන තිබෙනවා. බඳවා ගනු ලැබූ තරුණයන් ක්ෂේත‍්‍රයට ගොස් සේවය කිරිමේදි විවිධ ප‍්‍රායෝගික ගැටලු වලට මුහුණදෙන බවයි අමාත්‍යවරයා පෙන්වා දෙන්නේ. එහෙත් මෙම පිරිස සේවයෙන් ඉවත් කිරිමෙන් පුරප්පාඩු වු තනතුරු සදහා වෙනත් පිරිසක් බඳවා නොගන්නා බවද අමාත්‍ය මහින්ද අමරවීර මහතා එම තරුණ තරුනියන්ට දැනුම් දි තිබෙනවා."}