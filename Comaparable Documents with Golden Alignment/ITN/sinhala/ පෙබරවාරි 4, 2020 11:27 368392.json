{"Header": "කුවේට් ගෘහ සේවය සඳහා ගොස් විවිධ හිරිහැරවලට ලක් වූ 55 දෙනෙකු දිවයිනට", "Time": " පෙබරවාරි 4, 2020 11:27 ", "Content": "කුවේට් ගෘහ සේවය සඳහා ගොස් විවිධ හිරිහැරවලට ලක් වූ 55 දෙනෙකු අද උදෑසන දිවයිනට පැමිණියා. විදේශ සේවා නියුක්ති කාර්යාංශයේ මැදිහත්වීමට අනුවයි ඔවුන් මෙරටට පැමිණියේ. ගෘහ සේවය සඳහා ගොස් සිටි නිවසේදී හිරිහැර මෙන්ම කරදරවලට ලක් වූ මෙම පිරිස එම නිවෙස්වලින් පළා ගොස් තිබුණා. එරට ආරක්‍ෂක අංශ ඔවුන් අත්අඩංගුවට ගැනීමෙන් පසු තානාපති කාර්යාලයේ සුරක්‍ෂා රැඳවුම් මධ්‍යස්ථානයේ තාවකාලිකව රැඳී සිටියා. ඔවුන් අද උදෑසන මෙරටට පැමිණි අතර අසනීප තත්ත්වයේ පසු වූ කාන්තාවකට ප්‍රතිකාර ලබා දීම ද සිදුකෙරුණා. ඔවුන්ට නිවෙස් වෙත යාම සඳහා විදේශ සේවා නියුක්ති කාර්යාංශය අවශ්‍ය පහසුකම් සලසා දී තිබුණා."}