{"Header": "நியூயோர்க் பத்திரிகை செய்தி-மஹிந்த அதிசயமான கதை கூறுகிறார்.", "Time": " ஜூலை 4, 2018 13:17 ", "Content": "முன்னாள் ஜனாதிபதி மஹிந்த ராஜபக்ஷ நியூயோர்க் டைம்ஸ் பத்திரிகைக்கு எதிராக வழக்கு தாக்கல் செய்வதாகவிருந்தால் அந்நாட்டு நீதிமன்றம் ஒன்றில் வழக்கு தாக்கல் செய்ய வேண்டுமென சட்டத்தரணி ரஜிக கொடிதுவக்கு தெரிவித்துள்ளார். எனினும் ராஜபக்ஷ இதற்கு தான் நிரபராதி என்பதற்கு பதிலாக உள்ளுர் ஊடகங்களுக்கு எதிராக வழக்கு தாக்கல் செய்ய போவதாக கூறுகின்றார். இது தொடர்பாக நேற்று இடம்பெற்ற ஊடகவியலாளர் சந்திப்புக்களில் கருத்து வெளியிடப்பட்டன. முன்னாள் ஜனாதிபதி நியூயோர்க் டைம்ஸ் பத்திரிகைக்கு எதிராக வழக்கு தாக்கல் செய்வதாக ஒருபோதும் கூறவில்லை. அந்த செய்தியை வெளியிட்ட உள்ளுர் பத்திரிகைகக்கு எதிராக வழக்கு தாக்கல் செய்ய போவதாக அவர் கூறுகின்றார். இதுவொரு அதிசயமான கதையல்லவா, இலங்கை பத்திரிகைக்கு எதிராக வழக்கு தாக்கல் செய்தனால் நியூயோர்க் பத்திரிகையில் வெளியான செய்தி பொய்யாகி போகும். நியூயோர்க் டைம்ஸ் பத்திரிகை ஆதாரமில்லாமல் செய்திகளை பிரசுரிப்பதில்லை. உண்மையை வெளியிட்டதற்கு எதிராகவா முன்னாள் ஜனாதிபதி செயல்படவுள்ளார். தமது மோசடிகள் வெளிநாடுகளில் அம்பலப்படுத்தப்படுவது தவறில்லை. ஆனால் இங்கு அம்பலப்படுத்த கூடாதெனவா அவர் கூறுகின்றார் சட்டத்தரணி ரஜிக கொடிதுவக்கு தெரிவித்தார். இலங்கையின் உள்ளுர் விவகாரங்களுக்கு சீனா இவ்வாறு பணம் வழங்கியதா என்பதை சீனா கூறவேண்டும். சீன மக்களின் வரிப்பணம் இந்த நாட்டின் முதலீடுகளாகவும் உதவிகளாகவும் வழங்கப்படுகின்றது என பந்துல குணவர்தன இங்கு குறிப்பிட்டார். கம்மன்பில சத்தியக்கடதாசி வழங்குவதாக என்றும் கூறுவார். முன்னாள் ஜனாதிபதி மகிந்தவும் சத்தியக்கடதாசியை வழங்க முடியும். வழக்கு தாக்கல் செய்வது ஒரு புறம் இருக்க சத்தியக்கடதாசியை வழங்கலாமே? சீன துறைமுகத்தை பெற்றுக் கொள்ளுமாறு கூறினால் செலவான தொகையில் அரைவாசியை தர அவர்கள் முன்வருகின்றார்கள். அவர்களுக்கு தெரியும் இதில் பெறுமதியில்லையென. நியூயோர்க் டைம்ஸ் கூறும் செய்தியால் இவர்கள் அஞ்சியிருக்கிறார்கள் என அமைச்சர் ஹரிண் பெர்னாண்டோ இங்கு கருத்து தெரிவித்தார்."}