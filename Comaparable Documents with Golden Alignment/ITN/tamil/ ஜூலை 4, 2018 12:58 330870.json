{"Header": "ஒருதொகை மாணிக்கக்கற்களுடன் சீன பெண் கைது", "Time": " ஜூலை 4, 2018 12:58 ", "Content": "ஒருதொகை மாணிக்கக்கற்களுடன் சீன பெண்ணொருவர் கட்டுநாயக்க சர்வதேச விமான நிலையத்தில் கைதுசெய்யப்பட்டுள்ளார். பேங்கொக் நகரிலிருந்து வருகைத்தந்த அவரிடமிருந்து மாணிக்கக்கற்கள் கைப்பற்றப்பட்டுள்ளன. குறித்த பெண்ணின் பயணப்பொதியிலிருந்து 18 பெரிய வகை மாணிக்கக்கற்களும், மேலும் ஒருதொகை சிறிய மாணிக்கக்கற்களும் கைப்பற்றப்பட்டதாக எமது விமான நிலைய செய்தியாளர் தெரிவித்தார். சீன பெண்ணிடமிருந்து கைப்பற்றப்பட்ட மாணிக்கக்கற்களின் பெறுமதி 48 இலட்சம் ரூபாவென மதிப்பிடப்பட்டுள்ளது. இதேவேளை கைப்பற்றப்பட்ட மாணிக்கக்கற்கள் அரசுடைமையாக்கப்பட்டுள்ளன. சீன பெண்ணுக்கு 40 ஆயிரம் ரூபா தண்டம் விதிக்கப்பட்டதாக எமது விமான நிலைய செய்தியாளர் குறிப்பிட்டார்."}