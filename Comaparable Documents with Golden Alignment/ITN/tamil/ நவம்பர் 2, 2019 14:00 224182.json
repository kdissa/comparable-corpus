{"Header": "வறுமையை ஒழிக்கும் புரட்சியில் கைகோர்க்குமாறு ஜனாதிபதி வேட்பாளர் அனுர அழைப்பு", "Time": " நவம்பர் 2, 2019 14:00 ", "Content": "வறுமையை ஒழிக்கும் புரட்சியில் கைகோர்க்குமாறு ஜனாதிபதி வேட்பாளர் அனுரகுமார திசாநாயக்க நாட்டு மக்களுக்கு அழைப்பு விடுத்துள்ளார். வறுமையை ஒழிக்க கூடிய இலக்கும் திட்டமும் தன்னிடமிருப்பதாக அவர் குறிப்பிட்டுள்ளார். கேகாலையில் இடம்பெற்ற தேர்தல் பிரசார கூட்டத்தில் கலந்துகொண்டு உரையாற்றும் போதே அநுரகுமார திசாநாயக்க இவ்வாறு குறிப்பிட்டுள்ளார். தான் ஜனாதிபதியாக பதவியேற்றதும் அரசாங்கத்தின் வீண் விரயங்கள் தடுக்கப்படும். இதன்மூலம் நிதியை மீதப்படுத்தி அபிவிருத்தி பணிகளில் முதலீடு செய்யவுள்ளதாகவும் அநுரகுமார திசாநாயக்க தெரிவித்தார்."}