{"Header": "பண்டிகையை முன்னிட்டு விசேட போக்குவரத்து சேவை", "Time": " ஏப்ரல் 4, 2019 14:57 ", "Content": "பண்டிகையை முன்னிட்டு விசேட போக்குவரத்து ஒழுங்குசெய்யப்பட்டுள்ளது. நாளை முதல் எதிர்வரும் 22 ம் திகதி வரை இரு கட்டங்களாக விசேட போக்குவரத்து நடைமுறைகள் முன்னெடுக்கப்படவுள்ளதாக இலங்கை போக்குவரத்து சபையின் நேர அட்டவணை மற்றும் திட்டமிடல் முகாமையாளர் சஜீவ டிலுக்ஷ தெரிவித்துள்ளார். சாதாரண தினங்களில் கொழும்பிலிருந்து ஆயிரத்து 350 பஸ்கள் சேவையில் ஈடுபடுகின்றன. இந்நிலையில் பண்டிகை காலத்தின்போது சுமார் 5 ஆயிரத்து 800 பஸ்கள் சேவையில் ஈடுபடுத்தப்படவுள்ளதாக அவர் சுட்டிக்காட்டியுள்ளார். இதேவேளை சித்திரைப் புத்தாண்டை முன்னிட்டு எதிர்வரும் 10 ம் திகதி முதல் விசேட ரயில் சேவையும் முன்னெடுக்கப்பட்டுள்ளதாக ரயில்வே திணைக்களம் தெரிவித்துள்ளது. இதற்கமைய பதுளை, யாழ்ப்பாணம், பெலியத்த வரை விசே ரயில் சேவை முன்னெடுக்கப்படவுள்ளது. இதேவேளை ஏனைய பகுதிகளுக்கு தேவைக்கு ஏற்ப ரயில் சேவைகள் இடம்பெறுமென ரயில்வே திணைக்களம் தெரிவித்துள்ளது."}