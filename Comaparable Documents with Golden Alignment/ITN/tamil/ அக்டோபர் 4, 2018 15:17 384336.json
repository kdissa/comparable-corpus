{"Header": "விபத்தில் நபர் ஒருவர் உயிரிழந்துள்ளார்", "Time": " அக்டோபர் 4, 2018 15:17 ", "Content": "பிலியந்தல பகுதியில் இடம்பெற்ற முச்சக்கர வண்டி விபத்தில் நபர் ஒருவர் உயிரிழந்துள்ளார். முச்சக்கர வண்டி வேகக்கட்டுப்பாட்டை இழந்து பாதை ஓரத்தில் இருந்த தொலைபேசி கம்பத்துடன் மோதியதில் விபத்து இடம்பெற்றதாக பொலிசார் தெரிவித்துள்ளனர். விபத்தில் படுகாயமடைந்த முச்சக்கர வண்டி சாரதி மற்றும் சிறிய குழந்தையொன்றும் களுபோவில வைத்தியசாலையில் அனுமதிக்கப்பட்டனர். இதன்போது சிகிச்சை பலனின்றி முச்சக்கர வண்டி சாரதி உயிரிழந்ததாக பொலிசார் தெரிவித்துள்ளனர். சம்பவத்தில் உயிரிழந்தவர் பொல்கஸ்ஓவிட்ட பகுதியைச் சேர்ந்த 67 வயதுடையவர் என பொலிசார் தெரிவித்துள்ளனர். சம்பவம் தொடர்பில் பிலியந்தல பொலிசார் மேலதிக விசாரணைகளை மேற்கொண்டுள்ளனர்."}