{"Header": "கொரோனா வைரசை கண்டுபிடித்த வைத்தியரும் கொரோனா வைரஸ் தாக்கத்தால் பாதிப்பு", "Time": " பிப்ரவரி 5, 2020 15:10 ", "Content": "கொரோனா வைரசை கண்டுபிடித்த வைத்தியரும் கொரோனா வைரஸ் தாக்கத்தால் பாதிக்கப்பட்டுள்ளார். சீனாவைச் சேர்ந்த லீ வென் லியாங் எனப்படும் மருத்துவர் கடந்த டிசம்பர் மாதம் கொரோனா வைரசை கண்டுபிடித்தார். கடல் உணவை உட்கொண்ட 8 பேருக்கு ஒரு வகையான வைரஸ் தாக்கம் இருப்பதாகவும் அதன் பெயர் கொரோனா எனவும் குறித்த வைத்தியர் குறிப்பிட்டிருந்தார். எனினும் வைத்தியர் லீ வென் லியாங் அடிப்படையற்ற கருத்துக்களை வெளியிடுவதாக சீன அரசாங்கம் கண்டித்திருந்தது. இதேவேளை குறித்த வைத்தியர் எச்சரித்ததைப் போன்று கொரோனா வைரஸ் பாரிய தாக்கத்தை ஏற்படுத்தியுள்ளது. பாதிக்கப்பட்ட பெண் ஒருவருக்கு சிகிச்சையளித்த போதே வைத்தியர் லீ வென் லியாங்கும் கொரோனா வைரஸ் தாக்கத்தால் பாதிக்கப்பட்டுள்ளார்."}