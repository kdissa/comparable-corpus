{"Header": "சட்டவிரோத துப்பாக்கியுடன் மூன்று பேர் கைது", "Time": " ஏப்ரல் 4, 2019 14:38 ", "Content": "ஹொரணை பிரதேசத்தில் சட்டவிரோத துப்பாக்கியுடன் மூன்று பேர் கைதுசெய்யப்பட்டுள்ளனர். பொலிஸ் அதிரடிப்படையினர் நடத்திய சுற்றிவளைப்பின்போதே சந்தேக நபர்கள் கைதுசெய்யப்பட்டுள்ளனர். இதன்போது துப்பாக்கி, தோட்டாக்கள் மற்றும் தடை செய்யப்பட்ட கத்தியொன்றும் கைப்பற்றப்பட்டதாக பொலிசார் தெரிவித்துள்ளனர். சந்தேகநபர்கள் கடுவலை, மில்லேவ பகுதியைச் சேர்ந்தவர்கள் என பொலிசார் தெரிவித்துள்ளனர். இதேவேளை சந்தேகநபர்கள் இன்றைய தினம் ஹொரண நீதவான் நீதிமன்றில் ஆஜர்படுத்தப்படவுள்ளனர். சம்பவம் தொடர்பில் ஹொரணை பொலிசார் மேலதிக விசாரணைகளை மேற்கொண்டுள்ளனர்."}