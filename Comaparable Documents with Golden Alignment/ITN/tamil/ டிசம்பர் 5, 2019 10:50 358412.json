{"Header": "மணல் மற்றும் மண் அனுமதி பத்திரம் தொடர்பில் 1 வார கால பரீட்சார்த்த நடவடிக்கை", "Time": " டிசம்பர் 5, 2019 10:50 ", "Content": "மணல் மற்றும் மண் உள்ளிட்டவற்றை வாகனங்களில் எற்றி செல்வது தொடர்பில் விதிக்கப்பட்டிருந்த அனுமதி பத்திரத்தை இரத்து செய்வது 1 வார காலத்திற்கு பரீட்சார்த்தமாக முன்னெடுக்கப்படும் என்று தகவல், தொடர்பாடல் தொழிநுட்பம், உயர்கல்வி, தொழிநுட்ப புத்தாக்க அமைச்சர் பந்துல குணவர்தன தெரிவித்தார். மணல் மற்றும் மண் முதலானவ்றறை எடுத்துச் செல்வதற்கான அனுமதி பத்திரம் நேற்று முதல் இரத்து செய்வதற்கு நேற்றைய அமைச்சரவை கூட்டத்தில் தீர்மானிக்கப்பட்டது. இதற்காக விதிக்கப்பட்டிருந்த அனுமதி பத்திர முறை இரத்து செய்யப்படுவதன் மூலம் சந்தைக்கு தாக்கத்தை ஏற்படுத்தியிருந்த விடயங்களை கண்டறிவதற்கு குழு ஒன்று தற்பொழுது நியமிக்கப்பட்டுள்ளது."}