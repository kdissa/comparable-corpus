{"Header": "குவைத்தில் பணிபுரிந்த 58 இலங்கை பணிப்பெண்கள் தாயகம் திரும்பினர்", "Time": " பிப்ரவரி 4, 2020 10:04 ", "Content": "குவைத்தில் பணிபுரிந்து பல்வேறு இன்னல்களுக்கு முகம் கொடுத்த இலங்கை பணிப்பெண்கள் 58 பேர் இன்று நாடு திரும்பியுள்ளனர். தாம் பணிபுரிந்த வீடுகளிலிருந்து தப்பிச் சென்று அந்நாட்டு பாதுகாப்பு பிரிவினர் ஊடாக கைதுசெய்யப்பட்ட குறித்த பணிப்பெண்கள் குவைத்திலுள்ள இலங்கை தூதரக அலுவலகத்தில் ஒப்படைக்கப்பட்டிருந்தனர். அதனையடுத்து அவர்கள் தூதரக அலுவலகத்தில் தங்கவைக்கப்பட்டு தற்காலிக விமான பயணச்சீட்டின் ஊடாக இலங்கைக்கு அனுப்பிவைக்க நடவடிக்கை எடுக்கப்பட்டது . குறித்த குழுவிலிருந்த சுகவீனமுற்ற பெண் விமான நிலைய சுகாதார வைத்திய மத்திய நிலையத்தில் சிகிச்சை பெற்றதன் பின்னர் வெளிநாட்டு வேலைவாய்ப்பு பணியகத்தினால் அழைத்து செல்லப்பட்டுள்ளமை குறிப்பிடத்தக்கது."}