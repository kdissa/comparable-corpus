{"Header": "நீரில் அடித்துச்செல்லப்பட்ட நபரை தேடும் பணிகள் தொடர்கின்றது", "Time": " அக்டோபர் 1, 2019 12:37 ", "Content": "பொகவந்தலாவை பொலிஸ் பிரிவுக்குட்பட்ட க்லானி பகுதியில் நீரில் அடித்துச்செல்லப்பட்ட நபரை தேடும் பணிகள் தொடர்ந்தும் இடம்பெற்று வருகின்றன. நேற்று மதியம் பெய்த பலத்த மழை காரணமாக காசல்ரீ நீர்த்தேக்கத்திற்கு நீர் வழங்கும் கெசல்கமுவ ஓயா பெருக்கெடுத்தது. இதன்போது பொகவந்தலாவை நகருக்கு சென்று வீடு திரும்பிக்கொண்டிருந்த 54 வயதுடைய நபரொருவர் நீரில் அடித்துச்செல்லப்பட்டார். இரண்டு பிள்ளைகளின் தந்தையான அவரை தேடும் பணியினை பொலிஸாரும் பிரதேசவாசிகளும் இணைந்து முன்னெடுத்துவருகின்றனர். இந்நிலையில் இதுவரை குறித்த நபர் மீட்கப்படவில்லையென எமது ஹட்டன் செய்தியாளர் தெரிவித்தார்."}