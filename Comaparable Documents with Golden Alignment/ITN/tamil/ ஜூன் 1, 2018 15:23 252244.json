{"Header": "வறட்சி நிலவிய பகுதிகளில் மைக்ரோ பினான்ஸ் நிதி நிறுவனத்திடம் இருந்து மக்கள் பெற்று கொண்ட கடன் இரத்து", "Time": " ஜூன் 1, 2018 15:23 ", "Content": "வறட்சி நிலவிய பகுதிகளில் மைக்ரோ பினான்ஸ் நிதி நிறுவனங்களிடம் இருந்து பொதுமக்கள் பெற்று கொண்ட கடன்களை இரத்து செய்ய தீர்மானிக்கப்பட்டதாக அமைச்சர் மங்கள சமரவீர தெரிவித்துள்ளார். ஒருசில பகுதிகளில் மக்கள் இந்நிதி நிறுவனத்தின் கைபொம்மைகளாக மாறி தற்கொலை செய்து கொண்ட சம்பவங்களும் இடம்பெற்றுள்ளதாக அமைச்சர் மேலும் சுட்டிக்காட்டினார். நேற்று கொழும்பில் இடம்பெற்ற சமுர்த்தி வங்கியின் நிகழ்வொன்றில் கலந்து கொண்டு உரையாற்றும் போதே அமைச்சர் இவ்வாறு தெரிவித்தார். அமைச்சர்   இங்கு உரையாற்றுகையில்  ; “உங்களுக்கு இன்று புதிய தலைமைத்துவத்தின் கீழ் சமுர்த்தி திட்டத்தின் கருத்திட்டத்தை மீண்டும் நிறைவேற்றிக்கொள்வதற்கான பயணத்தை ஆரம்பித்துள்ளோம். வடக்கில் மாத்திரம் அன்றி வடமத்திய பிரதேசங்களில் காணப்படுகின்ற பாரிய பிரச்சினையாக அங்குள்ள அப்பாவி பெண்கள் மைக்ரோ பினான்ஸ் கம்பனிகளின் கைப்பொம்மைகளாக மாறியுள்ளமையாகும். விசேடமாக வறட்சி நிலவிய பகுதிகளில் மைக்ரோ பினான்ஸ் கம்பனிகளிடம் இருந்து பெற்று கொள்ளப்பட்ட சகல கடன்களையும் இரத்து செய்ய தீர்மானித்துள்ளோம். அதேபோன்ற சமுர்த்தி வங்கிககளை கண்காணிப்பதற்கு என வேலைத்திட்டம் ஒன்று இல்லை. இதனால் எதிர்காலத்தில் நிதி செயற்பாடுகளை சிறந்த முறையில் மேற்கொள்வதற்கு நடவடிக்கைகளை எடுக்க வேண்டியுள்ளது. சமுர்த்தி வங்கிகளை கண்காணிப்பதற்கான வேலைத்திட்டங்களை ஆரம்பிப்பது காலத்தின் தேவையாகும் என நான் கருதுகிறேன்.” என தெரிவித்தார்"}