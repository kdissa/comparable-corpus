{"Header": "காஷ்மீர் விவகாரம் தொடர்பில் மத்தியஸ்தம் தேவையில்லை : இந்திய வெளிவிவகார அமைச்சர்", "Time": " அக்டோபர் 2, 2019 12:55 ", "Content": "ஜம்மு – காஷ்மீர் விவகாரம் தொடர்பில் மத்தியஸ்தம் தேவையில்லையென இந்திய வெளிவிவகார அமைச்சர் ஜெய்ஷங்கர் தெரிவித்துள்ளார். குறித்த விவகாரம் இருதரப்பு பிரச்சினையாகும். இதனை இருதரப்பு பேச்சுவார்த்தை மூலமே தீர்க்கவேண்டும். இதற்கு மூன்றாவது நாட்டின் மத்தியஸ்தம் தேவையில்லையென அவர் குறிப்பிட்டுள்ளார். ஜம்மு – காஷ்மீருக்கான சிறப்பு அந்தஸ்த்து நீக்கப்பட்டதையடுத்து இதற்கு பல்வேறு எதிர்ப்புக்கள் நிலவிவருகிறது. இதனையடுத்து இந்திய – பாகிஸ்தான் உறவில் மேலும் விரிசல் ஏற்பட்டுள்ளது. இந்நிலையில் அமெரிக்க ஜனாதிபதி டொனால்ட் ட்ரம்ப், காஷ்மீர் விவகாரம் தொடர்பில் மத்தியஸ்தம் வகிக்க தயாரென தெரிவித்திருந்தார். இதனை இந்திய மத்திய அரசு நிராகரித்து வருகின்றமை குறிப்பிடத்தக்கது."}