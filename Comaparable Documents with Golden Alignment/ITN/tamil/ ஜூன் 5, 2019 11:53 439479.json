{"Header": "சுவிட்சர்லாந்தில் 30 ஆண்டுகளுக்கு பின்னர் பெண்கள் வேலைநிறுத்த போராட்டத்தில்", "Time": " ஜூன் 5, 2019 11:53 ", "Content": "சுவிட்சர்லாந்தில் பெண்களுக்கு சம ஊதியம் வழங்கவேண்டுமென கோரி 30 ஆண்டுகளுக்கு பின்னர் பெண்கள் வேலைநிறுத்த போராட்டத்தில் ஈடுபட தீர்மானித்துள்ளனர். கடந்த 1991ம் ஆண்டு ஜுன் மாதம் 14ம் திகதி சுவிட்சர்லாந்தில் ஆண்களுக்கு நிகராக பெண்களுக்கும் சமஊதியம் வழங்கவேண்டுமென வலியுறுத்தி 50 ஆயிரத்திற்கும் அதிகமான பெண்கள் போராட்டத்தில் ஈடுபட்டனர். இப்போராட்டம் நடைபெற்று 30 வருடங்கள் ஆகியும் குறித்த விடயத்தில் பாரிய மாற்றங்கள் ஏதும் இடம்பெறவில்லையென சுட்டிக்காட்டப்படுகிறது. இந்நிலையிலேயே எதிர்வரும் 14ம் திகதி சுவிட்சர்லாந்தில் பெண்கள் நாடு தழுவிய வேலைநிறுத்த போராட்டத்தை முன்னெடுக்க திட்டமிட்டுள்ளதாக அந்நாட்டு தொழிற்சங்கங்கள் அறிவித்துள்ளன."}