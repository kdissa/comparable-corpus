{"Header": "மியன்மார் கடல் எல்லையில் மிதந்த பாரிய கப்பலொன்று தொடர்பில் விசாரணைகள்", "Time": " செப்டம்பர் 1, 2018 13:26 ", "Content": "மியன்மார் ரேண்குன் கடல் எல்லையில் மிதந்த பாரிய கப்பலொன்று தொடர்பில் பொலிஸ் விசாரணைகள் ஆரம்பிக்கப்பட்டுள்ளன. 177 மீற்றர் நீளம் கொண்ட கப்பல் இந்தோனேஷிய கொடியுடன் மிதந்த நிலையில் காணப்பட்டதாக மியன்மார் அதிகாரிகள் தெரிவித்துள்ளனர். கப்பலுக்குள் எவரும் இருக்கவில்லையெனவும், பொருட்கள் எதுவும் இருக்கவில்லையெனவும் மியன்மார் பொலிஸார் தெரிவித்துள்ளனர். குறித்த கப்பல் தற்போதும் பயணம் செய்யக்கூடிய வகையில் உள்ளதாக கண்டறியப்பட்டுள்ளது. எவ்வாறெனினும் கப்பலை கைவிட்டு சென்றமைக்கான காரணம் இதுவரை தெரியவரவில்லையென மியன்மார் அதிகாரிகள் தெரிவித்துள்ளனர்."}