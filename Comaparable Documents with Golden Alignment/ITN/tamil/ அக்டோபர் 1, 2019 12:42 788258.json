{"Header": "எதிர்வரும் 5ம் திகதி சுதந்திர கட்சியின் மத்திய செயற்குழு மீண்டும் கூடவுள்ளது", "Time": " அக்டோபர் 1, 2019 12:42 ", "Content": "ஸ்ரீலங்கா சுதந்திர கட்சியின் மத்திய செயற்குழு கூட்டம் எவ்வித தீர்மானமுமின்றி முடிவடைந்துள்ளது. நேற்று இரவு ஜனாதிபதி மைத்திரிபால சிறிசேன தலைமையில் சுதந்திர கட்சியின் மத்திய செயற்குழு கூடியிருந்தது. ஜனாதிபதி தேர்தல் குறித்து இங்கு கலந்துரையாடப்பட்டுள்ளது. எவ்வித தீர்க்கமான முடிவுகளும் எட்டப்படாத நிலையில் எதிர்வரும் 5ம் திகதி மீண்டும் கூட மத்திய செயற்குழு தீர்மானித்துள்ளது. இச்சந்திப்பின் போது ஸ்ரீலங்கா பொதுஜன பெரமுனவின் ஜனாதிபதி வேட்பாளருக்கு ஒத்துழைப்பு வழங்கும் போது தேர்தல் சின்னம் தொடர்பில் எழுந்துள்ள பிரச்சினைகள் குறித்து நீண்ட கலந்துரையாடல்கள் இடம்பெற்றுள்ளன. இந்த சந்திப்பின் பின்னர் ஸ்ரீலங்கா சுதந்திர கட்சி பாராளுமன்ற உறுப்பினர் வீரகுமார திஸாநாயக்க ஊடகங்களுக்கு கருத்து வெளியிட்டார். ஸ்ரீலங்கா சுதந்திர கட்சி ஆதரவாளர்கள், அமைப்பாளர்கள் ஆகியோரின் கருத்துக்கள் குறித்து நாம் முக்கிய கவனம் செலுத்தியுள்ளோம். இதுதொடர்பில் பொறுப்புக்கூறக்கூடியவர்களுடனேயே நாம் பேச்சுவார்த்தைகளை முன்னெடுக்கிறோம் என அவர் குறிப்பிட்டார். இந்நிலையில் பொதுஜன பெரமுனவுக்கான ஆதரவின் போது இருக்கும் ஒரே பிரச்சினை சின்னமாகும். அதுதொடர்பில் தொடர்ந்தும் கலந்துரையாடல்கள் இடம்பெறுமென பாராளுமன்ற உறுப்பினர் வீரகுமார திஸாநாயக்க தெரிவித்தார்."}