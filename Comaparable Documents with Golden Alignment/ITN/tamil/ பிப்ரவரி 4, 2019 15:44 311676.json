{"Header": "இம்முறை அதிகளவான யாத்திரிகர்கள் சிவனொளிபாத மலைக்கு பயணம்", "Time": " பிப்ரவரி 4, 2019 15:44 ", "Content": "தொடர் விடுமுறையினால் அதிகளவான யாத்திரிகர்கள் சிவனொளிபாத மலைக்கு சென்றுள்ளனர். சுமார் இரண்டரை இலட்சத்திற்கும் அதிகமானோர் சிவனொளிபாதமலைக்கு பயணித்துள்ளனர். யாத்திரிகர்களின் நலன்கருதி தேவையான வசதிகள் மேற்கொள்ளப்பட்டுள்ளதாக நல்லதண்ணி பொலிஸார் குறிப்பிட்டுள்ளனர். இந்நிலையில் நல்லதண்ணியிலிருந்து மவுசாகலை வரையான 5 கிலோமீற்றர் தூரத்திற்கு பாரிய வாகன நெரிசலும் ஏற்பட்டுள்ளது. இதனால் மலையின் உச்சியை சென்றடையாது யாத்திரிகர்கள் மீள திரும்பியதாகவும் தெரியவந்துள்ளது. சிவனொளிபாதமலையை அண்மித்த பகுதிகளுக்கு விசேட பொலிஸ் பாதுகாப்பு வழங்கப்பட்டுள்ளதுடன் தேவையான போக்குவரத்து வசதிகளும் மேற்கொள்ளப்பட்டுள்ளதாக பொலிஸார் தெரிவித்துள்ளனர்."}