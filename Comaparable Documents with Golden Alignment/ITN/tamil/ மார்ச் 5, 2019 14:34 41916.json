{"Header": "கிளிநொச்சி உதய நகர் பகுதியில் இன்று அதிகாலை ஒருவர் வெட்டிக்கொலை", "Time": " மார்ச் 5, 2019 14:34 ", "Content": "கிளிநொச்சி உதய நகர் பகுதியில் இன்று அதிகாலை ஒருவர் வெட்டிக்கொலைசெய்யப்பட்டுள்ளார். கூட்டுறவு காப்புறுதி நிறுவனத்தின் கிளிநொச்சி கிளை முகாமையாளர் ஒருவரே இவ்வாறு கொலைசெய்யப்பட்டுள்ளதாக கிளிநொச்சி பொலிஸார் தெரிவித்துள்ளனர். தனது அலுவலக பணிக்காக இன்று காலை பயணித்துக்கொண்டிருந்தபோது மோட்டார் சைக்கிளில் வந்த ஒருவர் அவரை சரமாரியாக வெட்டியுள்ளார். இதன்போது படுகாயங்களுக்குள்ளான நபர் வைத்தியசாலைக்கு கொண்டுசெல்லப்படும் முன்னரே உயிரிழந்துள்ளார். உறவினர் ஒருவரே இவ்வாறு அவரை வெட்டிக்கொலைசெய்துள்ளதாகவும், சந்தேக நபர் கிளிநொச்சி பொலிஸ் நிலையத்தில் சரணடைந்துள்ளதாகவும் தெரியவந்துள்ளது. கிளிநொச்சி பொலிஸார் மேலதிக விசாரணைகளை முன்னெடுத்துள்ளனர்."}