{"Header": "அதி.வண. தும்போவில தம்மரத்தன நாயக்க தேரருக்கு சான்று பத்திரம் வழங்கும் புண்ணிய நிகழ்வு ஜனாதிபதி தலைமையில்", "Time": " ஜூன் 6, 2019 10:20 ", "Content": "சியாமோபாலி மகா நிக்காயவின் ஊவா பிரிவின் கொழும்பு மற்றும் தொட்டமுனைக்கான பிரதான சங்கநாயக்கர் பதவியில் நியமிக்கப்பட்ட சாஸ்ரபதி அதி.வண. தும்போவில தர்மகீர்த்தி ஸ்ரீ குணாநந்த பஞ்ஞாசார தம்மரத்தனாபிதான நாயக்க தேரருக்கு சான்று பத்திரம் வழங்கும் புண்ணிய நிகழ்வு ஜனாதிபதி மைத்ரிபால சிறிசேன அவர்களின் தலைமையில் நேற்று (05) பிற்பகல் கொழும்பு பண்டாரநாயக்க ஞாபகார்த்த சர்வதேச மாநாட்டு மண்டபத்தில் இடம்பெற்றது. சுமார் அரை நூற்றாண்டு துறவர வாழ்க்கையில் ஈடுபட்டு புத்த சாசனத்திற்காகவும் எழுத்தாளராகவும் போதகராகவும் சேவையாற்றிவரும் வண. தும்போவில தம்தரத்தன நாயக்க தேரரின் மனிதாபிமான செயற்பாடுகளை பாராட்டும் முகமாக ‘சத்தர்ம கீர்த்தி ஸ்ரீ குணாநந்த பஞ்ஞாசார’ எனும் கௌரவ பட்டமும் பிரதான சங்க நாயக்கர் பதவியும் தேரருக்கு வழங்கப்பட்டது. ஜனாதிபதி மைத்ரிபால சிறிசேன தேரருக்கு சான்றுப் பத்திரம் மற்றும் பரிசுகளை வழங்கிவைத்தார். சியாமோபாலிவங்சிக மகாநிக்காயவின் ஊவாவிற்கான மகாநாயக்கர் அம்பேவெல பஞ்ஞாசாரபிதான நாயக்க தேரரின் தலைமையில் இடம்பெற்ற இந்த புண்ணிய நிகழ்வில் பேலியகொட வித்தியாலங்கார பிரிவெனாவின் அதிபதி களனி பல்கலைக்கழகத்தின் வேந்தர், கொழும்பு, சிலாபம் ஆகிய இரு பிரதேசங்களின் பிரதான சங்க நாயக்கர் அதி. வண. வெலமிட்டியாவே குசலதம்ம நாயக்க தேரர், அமரபுர ஸ்ரீ தர்மரக்ஷித்த மகாநிக்காயவின் மகாநாயக்கர் திருக்கோணமலை ஆனந்த நாயக்க தேரர், கோட்டே ஸ்ரீ கல்யானி சாமகிரி தர்ம சங்க சபையின் அனுநாயக்கர் பேராசிரியர் அதி.வண. கொட்டபிட்டியே ராகுல அனுநாயக்க தேரர், தலகல சுமனரத்தனாபிதான நாயக்க தேரர், அதி.வண. ஓமல்பே சோபித நாயக்க தேரர் உள்ளிட்ட மகா சங்கத்தினர் இந்நிகழ்வில் கலந்துகொண்டனர். எதிர்கட்சித் தலைவர் மஹிந்த ராஜபக்ஷ, பாராளுமன்ற உறுப்பினர் காமினி லொக்குகே உள்ளிட்ட மக்கள் பிரதிநிதிகள், வெளிநாட்டு தூதுவர்கள், அரச அதிகாரிகள் மற்றும் பெருந்திரளான பக்தர்களும் இந்நிகழ்வில் கலந்துகொண்டனர்."}