{"Header": "கிட்டிய பாடசாலை சிறந்த பாடசாலை திட்டத்தின் கீழ் 200 திட்டங்கள் ஒரே தடவையில் மாணவர்களிடம் கையளிப்பு", "Time": " மார்ச் 1, 2019 12:50 ", "Content": "கிட்டிய பாடசாலை சிறந்த பாடசாலை திட்டத்தின் கீழ் நாடு பூராகவும் உள்ள 200 பாடசாலைகளில் நிர்மாணிக்கப்பட்ட 200 திட்டங்களை மாணவர்களிடம் ஒரே நாளில் கையளிக்கும் நிகழ்வு பிரதமர் ரணில் விக்கிரமசிங்க தலைமையில் இன்று இடம்பெற்றது. அறிவு, பண்பு, ஆற்றல் நிறைந்த மாணவர் பரம்பரையை கட்டியெழுப்பும் நோக்கில் கல்வியமைச்சு கிட்டிய பாடசாலை சிறந்த பாடசாலை திட்டத்தினை அமுல்படுத்தியது. இதன் தேசிய நிகழ்வு பிரதமர் ரணில் விக்கிரமசிங்க தலைமையில் குளியாபிட்டி நகர சபை மைதானத்தில் இடம்பெற்றது. கல்வியமைச்சர் அகில விராஜ் காரியவசத்தின் அழைப்பினை ஏற்று குளியாபிட்டி புனித ஜோசப் கல்லூரியில் நிர்மாணிக்கப்பட்ட 3 மாடி கட்டடம் பிரதமரினால் முதலில் திறந்து வைக்கப்பட்டது. குளியாபிட்டி சாராநாத் கல்லூரியில் சகல வசதிகளுடனும் கூடிய புதிய கேட்போர் கூடமும் பிரதமரினால் திறந்து வைக்கபபட்டது. குளியாபிட்டி ஆசிரியர் பயிற்சி மத்திய நிலையத்தில் நிர்மாணிக்கப்பட்ட புதிய நிர்வாக கட்டட தொகுதியும் பிரதமரினால் திறந்து வைக்கப்பட்டது. பின்னர் இடம்பெற்ற பிரதான நிகழ்வில் பிரதமர் மற்றும் அமைச்சர்கள் பலரும் கருத்து தெரிவித்தனர்."}