{"Header": "அரச வைத்திய அதிகாரிகளின் பணி பகிஷ்கரிப்பிற்கு பொதுமக்கள் கண்டனம்", "Time": " ஆகஸ்ட் 3, 2018 13:42 ", "Content": "அரச வைத்திய அதிகாரிகள் சங்கம் இன்றைய தினம் முன்னெடுத்துள்ள பணி பகிஷ்கரிப்பு காரணமாக பொதுமக்கள் பல்வேறு அசௌகரியங்களை சந்தித்துள்ளனர். நாட்டின் பல வைத்தியசாலைகளில் வெளி நோயாளர் பிரிவு மற்றும் க்ளினிக் சிகிச்சைகளும் செயலிழந்துள்ளன. பல்வேறு கோரிக்கைகளை முன்வைத்து அரச வைத்திய அதிகாரிகள் சங்கம் பணி பகிஷ்கரிப்பில் ஈடுபட்டுள்ளது. எனினும் வைத்தியர்களின் தொழிற்சங்க நடவடிக்கையால் பொதுமக்களே பாதிக்கப்படுவதாக எமது செய்தியாளர்கள் தெரிவிக்கின்றனர். நாட்டின் பல பகுதிகளிலுமுள்ள வைத்தியசாலைகளுக்கு சிகிச்சைக்காக வந்த நோயாளர்கள் இன்றைய தினம் ஏமாற்றத்துடன் திரும்பினர். சில நோயாளர்கள் பல மணித்தியாலங்கள் பயணம் செய்து வைத்தியசாலையை வந்தடைந்த போதிலும் வைத்தியர்கள் இன்மை காரணமாக அசௌகரியத்தை சந்தித்துள்ளனர். அரச வைத்திய அதிகாரிகள் சங்கம் தமது தேவைகளை நிறைவேற்றிக்கொள்வதற்காக பொதுமக்களை பணயமாக வைப்பதாக குற்றச்சாட்டுக்கள் முன்வைக்கப்பட்டுள்ளன. வைத்தியசாலைக்கு வருகைத்தந்து ஏமாற்றத்துடன் திரும்பிய பலர் அரச வைத்திய அதிகாரிகள் சங்கத்தின் செயற்பாட்டை கடுமையாக விமர்சித்துள்ளனர்."}