{"Header": "ரயிலில் மோதுண்டு பாடசாலை மாணவனொருவன் உயிரிழப்பு", "Time": " ஜூலை 2, 2019 12:43 ", "Content": "கிளிநொச்சி பரந்தன் பகுதியில் ரயிலில் மோதுண்டு பாடசாலை மாணவனொருவன் உயிரிழந்துள்ளார். நேற்று இரவு யாழ்ப்பாணத்திலிருந்து கொழும்பு நோக்கி பயணித்த இரவுநேர ரயிலில் மோதியே 14 வயதுடைய மாணவன் உயிரிழந்துள்ளதாக தெரியவருகிறது. கிளிநொச்சி மற்றும் பரந்தன் ரயில் நிலையங்களுக்கிடையில் விபத்து இடம்பெற்றுள்ளது. சடலம் கிளிநொச்சி வைத்தியசாலையில் வைக்கப்பட்டுள்ள நிலையில் கிளிநொச்சி பொலிஸார் மேலதிக விசாரணைகளை முன்னெடுத்துள்ளனர்."}