{"Header": "பாடசாலை செல்லாத மாணவர்களை பாடசாலைகளுக்கு அனுப்ப நடவடிக்கை", "Time": " ஜூலை 3, 2018 14:24 ", "Content": "மட்டக்களப்பு தாளங்குடா பகுதியில் பாடசாலை செல்லாத மாணவர்கள் இனங்காணப்பட்டுள்ளதுடன், இதுகுறித்து அவர்களது பெற்றோர்களுக்கு எச்சரிக்கையும் விடுக்கப்பட்டது. பொலிஸ் அதிகாரிகள் மற்றும் சிறுவர் பாதுகாப்பு அதிகார சபையின் அதிகாரிகள் இணைந்து ஆரயம்பதி தாளங்குடா பகுதியில் வீடுகளை அண்டிய பகுதிகளில் அண்மையில் விசேட தேடுதல் நடவடிக்கைகளை அமுல்படுத்தினர். பாடசாலை செல்லும் வயதுடைய 20 மாணவர்கள் இதன்போது இனங்காணப்பட்டனர்.  இம்மாணவர்களை பாடசாலைகளுக்கு அனுப்ப நடவடிக்கை  எடுக்கப்பட்டுள்ளது."}