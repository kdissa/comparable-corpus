{"Header": "யாழில் குற்றச்செயல்களை தடுப்பதற்கான விசேட பாதுகாப்பு திட்டங்கள்", "Time": " ஜூலை 4, 2018 13:01 ", "Content": "யாழ்ப்பாணத்தில் குற்றச்செயல்களை தடுப்பதற்கான விசேட பாதுகாப்பு திட்டங்கள் முன்னெடுக்கப்படவுள்ளன. யாழ் மாவட்டத்திலுள்ள பொலிஸ் அதிகாரிகளின் விடுமுறைகள் ரத்து செய்யப்பட்டுள்ளன. கடந்த சில தினங்களாக நிலவும் குற்றச்செயல்களை அடிப்படையாக வைத்து குறித்த தீர்மானம் எட்டப்பட்டுள்ளது. யாழ் மாவட்டத்தின் பாதுகாப்பு தொடர்பில் விசேட கவனம் செலுத்தப்பட்டுள்ளதாக வட மாகாணத்திற்கு பொறுப்பான சிரேஷ்ட பிரதி பொலிஸ் மா அதிபர் அலுவலகம் தெரிவித்துள்ளது. பொலிஸ் ரோந்து பணிகளை முன்னெடுக்கவும் திட்டமிடப்பட்டுள்ளது. யாழ் மாவட்டத்தின் பாதுகாப்பு தொடர்பில் பொலிஸ் மா அதிபர் பூஜித் ஜயசுந்தரவும் விசேட கவனம் செலுத்தியுள்ளமை குறிப்பிடத்தக்கது."}