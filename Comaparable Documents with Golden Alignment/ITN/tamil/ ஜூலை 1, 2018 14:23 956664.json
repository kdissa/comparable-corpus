{"Header": "மேலும் ஒரு வெளியுறவு அதிகாரி பதவி விலகல்.", "Time": " ஜூலை 1, 2018 14:23 ", "Content": "அமெரிக்காவின் ஐரோப்பிய கூட்டாளி நாடுகளை பற்றி அதிபர் டொனால் டிரம்ப் தெரிவித்த கருத்துகளால் விரக்தியடைந்த எஸ்தோனியாவுக்கான அமெரிக்க தூதர் பதவி விலகியுள்ளார். நேட்டோ மற்றும் ஐரோப்பிய ஒன்றியம் பற்றி அதிபர் டிரம்ப் தெரிவித்த கருத்துகள்தான், பணியில் இருந்து ஓய்வுபெற வேண்டும் என்ற முடிவை எடுக்க செய்துள்ளதாக ஜேம்ஸ்.டி.மெல்வில்லி கூறியுள்ளதாக ஃபாரின் பாலிஸி பத்திரிகை தெரிவித்திருக்கிறது. தூதரின் தனிப்பட்ட பேஸ்புக் பதிவை மேற்கோள்காட்டி இந்த செய்தி வெளியாகியுள்ளது. நேட்டோ கூட்டணிக்கு ஆகும் செலவுகளை, அமெரிக்காவை நியாயமற்ற வகையில் சுமக்க செய்துள்ளதாக ஐரோப்பிய நாடுகளை அதிபர் டிரம்ப் குற்றஞ்சாட்டியுள்ளார். ஐரோப்பிய ஒன்றியத்திலிருந்து இறக்குமதியாகும் சில பொருட்களின் மீதான வரியை அவர் சமீபத்தில் அதிகரித்துள்ளார். சமீபத்திய மாதங்களில் ஏற்கனவே சில அமெரிக்க ராஜீய அதிகாரிகள் தங்கள் பதவிக்காலம் முடிவதற்கு முன்னதாகவே பணியில் இருந்து விலகியுள்ளனர். bbc"}