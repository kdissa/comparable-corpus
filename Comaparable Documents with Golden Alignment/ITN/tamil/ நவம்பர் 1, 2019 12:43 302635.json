{"Header": "ஐக்கிய தேசிய கட்சியுடன் இணைந்துள்ள கட்சிகளுக்கும் சந்திரிக்காவுக்கும் இடையில் புரிந்துணர்வு உடன்படிக்கை", "Time": " நவம்பர் 1, 2019 12:43 ", "Content": "ஐக்கிய தேசிய முன்னணியுடன் தொடர்புடைய கட்சிகள் மற்றும் முன்னாள் ஜனாதிபதி சந்திரிக்கா பண்டார நாயக்க குமாரதுங்க உள்ளிட்ட புதிய ஜனநாயக முன்னணியுடன் இணைந்துள்ள சிவில் அமைப்புக்களுக்கு இடையிலான புரிந்துணர்வு உடன்படிக்கை இன்று கைச்சாத்திடப்பட்டது. முன்னாள் ஜனாதிபதி சந்திரிக்கா பண்டாரநாயக்க குமாரதுங்க ஐக்கிய தேசிய முன்னணியுடன் புரிந்துணர்வு உடன்படிக்கையை செய்துகொண்டார். இந்நிகழ்வு கொழும்பில் இடம்பெற்றது. எதிர்வரும் ஜனாதிபதி தேர்தலில் சஜித் பிரேமதாசவை ஆதரிக்கும் வகையிலேயே இணக்கப்பாடு எட்டப்பட்டது. பிரதமர் ரணில் விக்கிரமசிங்க புதிய ஜனநாயக முன்னணியின் ஜனாதிபதி வேட்பாளர் சஜித் பிரேமதாச உள்ளிட்ட கட்சித்தலைவர்கள் பலரும் இந்நிகழ்வில் இணைந்திருந்தனர்."}