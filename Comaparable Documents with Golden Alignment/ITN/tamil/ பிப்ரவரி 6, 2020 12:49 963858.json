{"Header": "ஈரான் அணுவாயுத தயாரிப்பதை கைவிட்டு மக்களின் நலனுக்காக செயற்படவேண்டும் : ட்ரம்ப்", "Time": " பிப்ரவரி 6, 2020 12:49 ", "Content": "ஈரான் அணுவாயுதங்கள் தயாரிப்பதை கைவிட்டு, தனது நாட்டு மக்களின் நலனுக்காக செயற்படவேண்டுமென அமெரிக்க ஜனாதிபதி டொனால்ட் ட்ரம்ப் ஆலோசனை வழங்கியுள்ளார். ஈரான் அணுவாயுதங்களை தயாரிப்பதையும், தீவிரவாதத்தை பரப்புவதையும் நிறுத்தி மக்களின் நலன் குறித்து கவனம் செலுத்தவேண்டுமென டொனால்ட் ட்ரம்ப் குறிப்பிட்டுள்ளார். ஈரானியர்கள் அடக்குமுறை ஆட்சியாளர்களுக்கு எதிராக கடந்த மாதங்களில் குரல் எழுப்பியிருந்தனர். எமது சக்திவாய்ந்த பொருளாதார தடை காரணமாக ஈரானின் பொருளாதாரம் வீழ்ச்சியடைந்தது. இந்நிலையில் இது தொடர்பான குறுகிய காலத்தில் அவர்களுக்கு சிறந்த உதவிகளை வழங்க நாம் தயாராக உள்ளோம். அவர்கள் எந்த பாதையை தேர்ந்தெடுக்கிறார்கள் என்பது அவர்களின் கைகளிலேயே முற்றிலும் உள்ளதென அமெரிக்க ஜனாதிபதி டொனால்ட் ட்ரம்ப் மேலும் தெரிவித்துள்ளார்."}