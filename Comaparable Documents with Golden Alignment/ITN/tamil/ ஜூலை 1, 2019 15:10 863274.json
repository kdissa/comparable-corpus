{"Header": "வட கிழக்கு இளைஞர் யுவதிகளை பொலிஸ்திணைக்களத்தில் இணைத்துக் கொள்வதற்கான நேர்முக தேர்வு", "Time": " ஜூலை 1, 2019 15:10 ", "Content": "வடகிழக்கு மாகாண இளைஞர் யுவதிகளை பொலிஸ்திணைக்களத்தில் இணைத்துக் கொள்வதற்கான நேர்முக தேர்வு இன்று இடம்பெற்றது. வவுனியா கண்டி வீதியிலுள்ள பொலிஸ் கட்டிட தொகுதியில் இந்நேர்முக தேர்வு இடம்பெற்றது. பொலிஸ் திணைக்களத்தில் நிலவும் தமிழ் பேசும் பொலிஸாரின் குறைபாட்டை நிறைவு செய்யும் முகமாக குறித்த நேர்முக தேர்வு இடம்பெற்றது. இதுவரை காலமும் பொலிஸ் திணைக்களத்தின் ஆட்சேர்ப்புக்கான நேர்முக தேர்வு தென்னிலங்கையில் இடம்பெற்று வந்த நிலையில் தற்போது இந்நேர்முக தேர்வு வட மாகாணத்தின் மத்திய நிலைமான வவுனியாவில் நடைபெறுவது அப்பகுதி இளைஞர் யுவதிகளுக்கு பெரும் வசதியாக அமைந்துள்ளது. இந்நேர்முக தேர்வில் தெரிவு செய்யப்படும் இளைஞர் யுவதிகளுக்கு வட மாகாணத்திலேயே ஆரம்ப பயிற்சி வழங்கப்படவுள்ளது."}