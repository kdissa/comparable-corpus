{"Header": "டொல்பின்களை கண்டுகளிப்பதற்கு பாதுகாப்பான முறையான வேலைத்திட்டம்", "Time": " ஜூலை 3, 2018 14:21 ", "Content": "டொல்பின்களை கண்டுகளிப்பதற்கு என மிகவும் பாதுகாப்பான முறையான வேலைத்திட்டம் ஒன்றை வகுக்கப்போவதாக அமைச்சர் பீல்ட் மார்ஷல் சரத் பொன்சேகா தெரிவித்துள்ளார். வனஜீவராசிகள் அமைச்சுக்குரிய பிரச்சினைகளை இனங்காணபதற்கென கற்பிட்டி தீபகற்பத்திற்கு மேற்கொண்ட விஜயத்தின் போதே அமைச்சர் இதனை தெரிவித்தார். இளந்தியடி பிரதேசத்தில் டொல்பின் மீன்களை கண்டுகளிக்கும் பகுதிகளில் சுற்றுலா பயணிகள் முகங்கொடுக்கின்ற பிரச்சினைகள் குறித்தும் இதன்போது கூடிய கவனம் செலுத்தப்பட்டது. அமைச்சர் பீல்ட் மார்ஷல் சரத் பொன்சேகா உரையாற்றுகையில் ; “உயிர்களை பாதுகாப்பது இன்றியமையாததாகும். சுற்றுலா கைத்தொழிலை முன்னேற்றி வருகின்ற நாடு என்ற வகையில் இதுகுறித்து நாம் கூடிய கவனம் செலுத்தியுள்ளோம். இதற்கு முறையான வேலைத்திட்டம் ஒன்றை வகுக்க வேண்டுமென்ற நிலைப்பாட்டில் நான் உள்ளேன். மிரஸவிற்கு திமிங்கிலங்களை பார்வையிடச்செல்லும் படகுகள் மிகவும் வசதிகளை உடையவையாக காணப்பட்டன. அதில் பயணிக்கும் போ து எவ்வித அச்சமும் ஏற்படுவதில்லை. இதுபோன்ற படகுகள் இங்கும் பயன்படுத்தப்பட வேண்டும். ”  என தெரிவித்தார் இதேவேளை அமைச்சரின் தலைமையில் கற்பிட்டி பிரதேச செயலகத்தில் விசேட பேச்சுவார்த்தையொன்றும் இடம்பெற்றது."}