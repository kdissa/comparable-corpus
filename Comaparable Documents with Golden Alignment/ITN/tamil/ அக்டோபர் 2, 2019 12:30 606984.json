{"Header": "சட்டவிரோத மீன்பிடியில் ஈடுபட்ட 5 பேர் கைது", "Time": " அக்டோபர் 2, 2019 12:30 ", "Content": "திருகோணமலை சினம்வேலி பகுதியில் சட்டவிரோத மீன்பிடியில் ஈடுபட்ட 5 பேர் கைதுசெய்யப்பட்டுள்ளனர். தடை செய்யப்பட்ட வலைகளைப் பயன்படுத்தி அவர்கள் மீன்பிடியில் ஈடுபட்டதாக கடற்படை ஊடகப் பேச்சாளர் அலுவலகம் தெரிவித்துள்ளது. கைது செய்யப்பட்டவர்கள் கிண்ணியா பகுதியைச் சேர்ந்த 33 முதல் 60 வயதுக்கு இடைப்பட்டவர்கள் என பொலிசார் தெரிவித்துள்ளனர். சந்தேகநபர்களிடமிருந்து கைப்பற்றப்பட்ட டிங்கி படகு, வலை, பிற மீன்பிடி பொருட்கள் மற்றும் சந்தேக நபர்களை திருகோணமலை உதவி மீன்வளத்துறை பிரிவினரிடம் ஒப்படைக்க நடவடிக்கை எடுக்கப்பட்டுள்ளதாக கடற்படை ஊடகப்பேச்சாளர் அலுவலகம் தெரிவித்துள்ளது."}