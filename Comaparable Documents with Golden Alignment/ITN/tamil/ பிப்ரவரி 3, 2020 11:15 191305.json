{"Header": "சுதந்திர தினத்தை முன்னிட்டு 512 சிறைக்கைதிகளை விடுவிப்பதற்கு நடவடிக்கை", "Time": " பிப்ரவரி 3, 2020 11:15 ", "Content": "சுதந்திர தினத்தை முன்னிட்டு 512 சிறைக்கைதிகளை விடுவிப்பதற்கு ஜனாதிபதியின் அனுமதியைக் கோரியுள்ளதாக சிறைச்சாலைகள் திணைக்களம் தெரிவித்துள்ளது. சிறைக்கைதிகளின் பட்டியல் ஜனாதிபதி செயலகத்திற்கு அனுப்பி வைக்கப்பட்டுள்ளது. அதற்கமைய சிறுகுற்றங்களின் அடிப்படையில் தண்டப்பணம் வழங்கமுடியாது நாட்டிலுள்ள சிறைச்சாலைகளில் தடுத்து வைக்கப்பட்டுள்ள கைதிகள் தொடர்பான தகவல்கள் உள்ளடக்கப்பட்டுள்ளன. கொலை, கொள்ளை, பாலியல் துஷ்பிரயோகம், போதைப்பொருள் வர்த்தகம் உள்ளிட்ட பாரிய 30 குற்றச்செயல்களுடன் தொடர்புடைய எந்தவொரு சிறைக்கைதிக்கும் பொது மன்னிப்பு வழங்கப்படாதென சிறைச்சாலைகள் திணைக்களம் தெரிவித்துள்ளது."}