{"Header": "மழையுடன் கூடிய வானிலை இன்றும் அதிகரிக்கும்", "Time": " நவம்பர் 3, 2019 16:18 ", "Content": "நாட்டில் தற்போது நிலவி வருகின்ற மழையுடன் கூடிய வானிலை இன்றும் அதிகரிக்குமென வளிமண்டலவியல் திணைக்களம் தெரிவிக்கிறது. மேல், சப்ரகமுவ, மத்திய, தென், ஊவா மற்றும் வடமேல் மாகாணங்களில் 75 முதல் 100 மில்லி மீற்றர் வரையான பலத்த மழை வீழ்ச்சி பதிவாகும். நாட்டின் ஏனைய பிரதேசங்களில் பிற்பகல் வேளையில் இடியுடுன் கூடிய மழை பெய்யும். கடற்பகுதிகளில் இடியுடன் கூடிய மழையின்போது மணிக்கு 70 முதல் 80 கிலோ மீற்றர் வேகத்தில் பலத்த காற்று வீசுவதோடு, கடல் கொந்தளிப்பாகவும் காணப்படுமென கடமையிலிருந்த வானிலையாளர் கே.சூரியகுமாரன் தெரிவித்தார்."}