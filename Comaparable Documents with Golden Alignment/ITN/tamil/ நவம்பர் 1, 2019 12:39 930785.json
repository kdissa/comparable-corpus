{"Header": "ஐ.எஸ். புதிய தலைவர் தெரிவு", "Time": " நவம்பர் 1, 2019 12:39 ", "Content": "ஐ.எஸ் அமைப்பின் முன்னாள் தலைவர் அபூபக்கர் அல் பக்தாதியின் மரணத்தை உறுதிசெய்துள்ள ஐ.எஸ்.அமைப்பு புதிய தலைவரை அறிவித்துள்ளது. ஐ.எஸ். அமைப்பு புதிய தலைவராக அபு இப்ராஹிம் அல் ஹாஷிமி அல் குரைஷியை தெரிவு செய்துள்ளது. அவ்வமைப்பின் ஊடக பேச்சாளர் அபு ஹம்சா அல் குரைஷி விடுத்துள்ள அறிக்கையில் இது உறுதிப்படுத்தப்பட்டுள்ளது. அத்துடன் ஐ.எஸ் அமைப்பானது அமெரிக்காவுக்கு கடும் எச்சரிக்கையையும் விடுத்துள்ளது. அவ்வமைப்பின் ஊடக பேச்சாளர் வெளியிட்டுள்ள ஒலி நாடாவில் பக்தாதியின் படுகொலை குறித்து அமெரிக்காவுக்கு மகிழ்ச்சியடைய ஒருபோதும் இடமளிக்கப்போவதில்லையென தெரிவித்துள்ளார். புதிய தலைவலர் ஜிஹாட் அமைப்பின் செயற்பாட்டு உறுப்பினராகவும் இருந்துள்ளார். அல் பக்தாதியின் படுகொலை நடவடிக்கையின் மூலம் ஐ.எஸ் அமைப்பின் முன்னாள் ஊடகப்பேச்சாளரும் படுகொலை செய்யப்பட்டுள்ளதாக தெரிவிக்கப்பட்டுள்ளது."}