{"Header": "அணுவாயுத கட்டுப்பாடு ஒப்பந்தத்திலிருந்து ரஷ்யா விலகல்", "Time": " மார்ச் 5, 2019 17:17 ", "Content": "அணுவாயுத கட்டுப்பாடு ஒப்பந்தத்திலிருந்து ரஷ்யா விலகவுள்ளதாக அந்நாட்டு ஜனாதிபதி விளாடிமிர் புட்டின் தெரிவித்துள்ளார். அதற்கமைய சோவியத் ஒன்றியம் மற்றும் ஐக்கிய அமெரிக்காவுக்கிடையில் ஏற்படுத்திக்கொள்ளப்பட்ட ஒப்பந்தத்திலிருந்து விலகுவதற்கான உத்தரவில் ஜனாதிபதி புட்டின் கையெழுத்திட்டுள்ளார். எதிர்வரும் 6 மாத காலத்திற்குள் அணுவாயுத கட்டுப்பாட்டு ஒப்பந்தத்திலிருந்து விலகவுள்ளதாக ஏற்கனவே அமெரிக்கா அறிவித்திருந்தது. ரஷ்யா குறித்த ஒப்பந்தத்தை மீறி செயற்படுவதாக அமெரிக்கா குற்றம் சுமத்தியிருந்தது. எனினும் அமெரிக்காவுக்கு முன்னர் தாம் குறித்த ஒப்பந்தத்திலிருந்து விலகுவதாக ரஷ்ய ஜனாதிபதி விளாடிமிர் புட்டின் அதிரடியாக அறிவித்துள்ளார்."}