{"Header": "அமெரிக்காவின் தென்கிழக்கு பகுதிகளை டொரியன் சூறாவளி தாக்கும் அபாயம்", "Time": " செப்டம்பர் 1, 2019 13:45 ", "Content": "அமெரிக்காவின் தென்கிழக்கு கரையோர பகுதிகளை டொரியன் சூறாவளி தாக்கும் அபாயம் உள்ளதென எச்சரிக்கை விடுக்கப்பட்டுள்ளது. நான்கு விதமாக புயல்தாக்கம் ஏற்படலாமென எதிர்வுகூறப்பட்டுள்ளது. டொரியன் சூறாவளியினால் மணித்தியாலத்திற்கு 225 கிலோ மீற்றர் வேகத்தில் காற்று வீசுமெனவும் அமெரிக்க தேசிய சூறாவளி ஆய்வு மத்திய நிலையம் தெரிவித்துள்ளது. டொரியன் சூறாவளி வலுப்பெறும் சாத்தியமும் இருப்பதாக சுட்டிக்காட்டப்பட்டுள்ளது. இதனால் அமெரிக்காவின் பஹாமாஸ் பகுதிக்கு அனர்த்த அபாய எச்சரிக்கையும் விடுக்கப்பட்டுள்ளது. பஹாமாஸில் தங்கியுள்ள சுற்றுலாப்பயணிகளை அங்கிருந்து வெளியேறுமாறும் அறிவுறுத்தப்பட்டுள்ளது. இதேவேளை புளோரிடா, ஜோர்ஜியா, வடக்கு மற்றும் தெற்கு கெரோலினா ஆகிய பகுதிகளில் அவசரகால நிலை பிரகடனப்படுத்தப்பட்டுள்ளமை குறிப்பிடத்தக்கது"}