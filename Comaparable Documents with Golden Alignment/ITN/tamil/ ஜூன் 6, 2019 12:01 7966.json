{"Header": "மெக்சிகோவில் செயற்கை மருந்துகளை தயாரித்து வந்த 3 ஆய்வுகூடங்கள் தொடர்பில் தகவல்", "Time": " ஜூன் 6, 2019 12:01 ", "Content": "மெக்சிகோவில் செயற்கை மருந்துகளை தயாரித்து வந்த 3 ஆய்வுகூடங்கள் பயன்பாட்டிலிருந்து அகற்றப்பட்டுள்ளன. மெத்தாபெட்டாமைன் மருந்துகளை தயாரிப்பதற்கு குறித்த ஆய்வுகூடங்கள் பயன்படுத்தப்பட்டுள்ளதாக மெக்சிகோ பொலிசார் தெரிவித்துள்ளார். இராணுவத்தினரும், பொலிசாரும் இணைந்து இதனை மேற்கொண்டுள்ளனர். மெக்சிகோவின் வடபகுதியான சினாலோவில் ஆய்வுகூடங்கள் அமைந்துள்ளன. குறித்த ஆய்வுகூடங்கள் ஊடாக இதுவரை 17 மில்லியன் மெத்தாபெட்டமைன் வில்லைகள் தயாரிக்கப்பட்டுள்ளதாக தெரியவந்துள்ளது. மெக்சிகோ பொலிசாரின் போதைப்பொருள் தேடுதல் நடவடிக்கையின் ஊடாக ஆய்வுகூடங்கள் கண்டுபிடிக்கப்பட்டுள்ளமை குறிப்பிடத்தக்கது."}