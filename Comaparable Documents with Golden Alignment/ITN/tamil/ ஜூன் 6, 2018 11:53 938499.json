{"Header": "குவாத்தமாலா எரிமலை சீற்றம் : பலி எண்ணிக்கை 75 ஆக அதிகரிப்பு", "Time": " ஜூன் 6, 2018 11:53 ", "Content": "குவாத்தமாலா பியுகோ எரிமலை வெடிப்பு காரணமாக பலியானவர்களின் எண்ணிக்கை 75 ஆக அதிகரித்துள்ளது. 200 க்கும் மேற்பட்டோர் காணாமல்போயுள்ளதாக சர்வதேச செய்திகள் தெரிவிக்கின்றன. தற்போது குவாத்தமாலாவின் தலைநகர் உட்பட நாட்டின் பல பகுதிகளுக்கு கரும் புகையுடன் கூடிய சாம்பல் பரவியுள்ளதாக அந்நாட்டு தகவல்கள் தெரிவிக்கின்றன. இந்நிலையில் மீட்புப்பணிகள் இடம்பெற்றுவருகின்றன. வீடுகள் , மரங்கள் மற்றும் வாகனங்கள் சாம்பலால் மூடப்பட்டுள்ளன. இதனால் மீட்புபணிகளில் தாமதம் ஏற்பட்டுள்ளதாகவும் அந்நாட்டு அரசாங்கம் தெரிவித்துள்ளது. எரிமலையிலிருந்து 10 கிலோமீற்றர் உயரத்து குறித்த சாம்பல் புகை பரவியுள்ளதாக தெரிவிக்கப்பட்டுள்ளது. இதேவேளை ஆயிரக்கணக்கான மக்கள் தங்களது இருப்பிடங்களை விட்டு பாதுகாப்பான இடங்களுக்கு இடம்பெயர்ந்துள்ளதாக சர்வதேச செய்திகள் தெரிவிக்கின்றன."}