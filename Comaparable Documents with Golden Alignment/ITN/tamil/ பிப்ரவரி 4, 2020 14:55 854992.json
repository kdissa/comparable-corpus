{"Header": "72வது சுதந்திர தினத்தை முன்னிட்டு சர்வமத வழிபாடுகள்", "Time": " பிப்ரவரி 4, 2020 14:55 ", "Content": "72வது சுதந்திர தினத்தை முன்னிட்டு சர்வமத வழிபாடுகளும் இடம்பெற்றன. சுதந்திர தின நிகழ்வினை முன்னிட்டு பௌத்த மத வழிபாடுகள் கொள்ளுபிட்டி, பொல்வத்த ஸ்ரீ தர்மகீத்யாராமயவில் நடைபெற்றன. விஹராதிபதி சங்கைக்குரிய வேதர மஹ்pந்த தேரவரின் ஆலோசனைக்கமைய அன்னதான நிகழ்வும் ஏற்பாடு செய்யப்பட்டிருந்தது. சமய வழிபாடுகளில், இராஜாங்க அமைச்சர் சுசில் பிரேம்ஜய்ந்த், சபாநாயகர் கரு ஜயசூரிய மற்றும் எதிர்க்கட்சி தலைவர் சஜித் பிரேமதாச உள்ளிட்டோரும் கலந்து கொண்டனர். 000 72வது தேசிய சுதந்திர தினத்தை முன்னிட்டு ஏற்பாடு செய்யப்பட்ட இந்து மத வழிபாடுகள், கொழும்பு 06 , மயூரபதி ஸ்ரீ பத்ரகாளி அம்மன் ஆலயத்தில் நடைபெற்றன. கோவில் பிரதம குரு உதய இராகவன் குருக்கள் தலைமையில் விசேட வழிபாடுகள் இடம்பெற்றன. அமைச்சர் டக்ளஸ் தேவானந்தா உட்பட பலர், இதில் கலந்து கொண்டனர். 000 சுதந்திர தினத்தை முன்னிட்டு இஸ்லாமிய மத வழிபாடுகள் கொள்ளுபிட்டி ஜூம்ஆ பள்ளிவாசலில் நடைபெற்றன. தேசிய கொடி ஏற்றப்பட்டதன் பின்னர் துஆப் பிரார்த்தனைகள் இடம்பெற்றன. வடமேல் மாகாண ஆளுநர் ஏ.ஜே.எம். முஸம்மில், பாராளுமன்ற உறுப்பினர் பைஸர் முஸ்தபா மற்றும் ஜனாதிபதி சட்டத்தரணி அலி சப்ரி உள்ளிட்டோரும் இதில் கலந்து கொண்டனர். 000 கத்தோலிக்க மத வழிபாடுகள், பம்பலபிட்டி, புனித மரியாள் பேராலயத்தில் பேராயர் மல்கம் கர்தினால் ஆண்டகை தலைமையில் நடைபெற்றது. அமைச்சர்களான ஜோன்ஸ்டன் பெர்னாண்டோ, பாராளுமன்ற உறுப்பினர்களான ஜோன் அமரதுங்க, ரவி கருணாநாயக உள்ளிட்டோரும் கலந்து கொண்டனர். 000 தேசிய சுதந்திர தினத்தில், மக்களின் நலனுக்கான தேவராதனைகள், கொள்ளுபிட்டிய பெப்டிஸ்ட் தேவாலயத்தில் நடைபெற்றன. இலங்கை கிறிஸ்தவ சபையின் பொது செயலாளர் மெக்ஸ்வல் டோஸ் ஆண்டகை தலைமையில் இறை ஆராதரனைகள் இடம்பெற்றன. பாராளுமன்ற உறுப்பினர் இரான் விக்ரமரட்னவும் இதில் கலந்து கொண்டார்."}