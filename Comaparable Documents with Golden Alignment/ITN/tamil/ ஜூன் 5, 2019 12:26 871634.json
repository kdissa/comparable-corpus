{"Header": "களனி பல்கலைக்கழகத்தின் இரு பீடங்களின் கல்வி நடவடிக்கைகள் மீண்டும் நாளை ஆரம்பம்", "Time": " ஜூன் 5, 2019 12:26 ", "Content": "களனி பல்கலைக்கழகத்தின் இரு பீடங்களின் கல்வி நடவடிக்கைகள் மீண்டும் நாளை ஆரம்பமாகிறது. பல்கலைக்கழக பாதுகாப்புக்கான வேலைத்திட்டங்களுக்கு ஒத்துழைப்பு வழங்கி செயற்பட குறித்த பீடங்களின் மாணவர்கள் இணக்கம் தெரிவித்ததையடுத்து கல்வி நடவடிக்கைகளை ஆரம்பிக்க தீர்மானித்துள்ளதாக களனி பல்கலைக்கழக நிர்வாகம் தெரிவித்துள்ளது. மானிடவியல் கற்கை மற்றும் சமூக விஞ்ஞான பீடங்களின் கல்வி நடவடிக்கைகள் நாளை ஆரம்பமாகுமென களனி பல்கலைக்கழகத்தின் தொடர்பாடல் மற்றும் ஊடப்பிரிவு பணிப்பாளர் சிரேஷ்ட விரிவுரையாளர் விஜயானந்த ரூபசிங்க தெரிவித்தார். குறித்த பீடங்களின் மாணவர்கள் இன்றையதினம் விடுதிகளுக்கு திரும்புமாறு அறிவுறுத்தப்பட்டுள்ளனர். அதற்கமைய நாளை முதல் களனி பல்கலைக்கழகத்தின் சகல பீடங்களினதும் கல்வி நடவடிக்கைகள் நாளையதினம் மீள ஆரம்பமாகின்றன. குறித்த பல்கலைக்கழகத்தில் முன்னெடுக்கப்பட்ட பாதுகாப்பு செயற்பாடுகளுக்கு மாணவர்கள் சிலர் எதிர்ப்பு தெரிவித்ததையடுத்து கடந்த 30ம் திகதி மருத்துவ பீடம் தவிர்ந்த ஏனைய சகல பீடங்களும் மூடப்பட்டிருந்தமை குறிப்பிடத்தக்கது."}