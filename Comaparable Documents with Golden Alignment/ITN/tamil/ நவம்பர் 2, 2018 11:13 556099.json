{"Header": "எரிபொருள் மற்றும் அத்தியாவசிய பொருட்களின் விலை குறைப்பு", "Time": " நவம்பர் 2, 2018 11:13 ", "Content": "எரிபொருளுக்கான புதிய விலை நேற்று நள்ளிரவு முதல் அமுல்படுத்தப்பட்டுள்ளது. ஒக்டெயின் 92 ரக பெற்றோல் ஒரு லீற்றரின் விலை 10 ரூபாவினால் குறைக்கப்பட்டுள்ளது. ஒட்டோ டீசல் ஒரு லீற்றரின் விலை 7 ரூபாவினாலும் குறைக்கப்பட்டுள்ளதாக நிதி மற்றும் பொருளாதார அமைச்சு தெரிவித்துள்ளது. முச்சக்கர வண்டி மற்றும் விவசாய உபகரணங்களுக்காக பயன்படுத்தப்படுகின்ற எரிபொருள் வகையின் விலையும் 10 ரூபாவினால் குறைக்கப்பட்டுள்ளதாக நிதியமைச்சு அறிவித்துள்ளது. பொருளாதாரத்தை பலப்படுத்தி, வாழ்க்கை செலவை குறைக்கும் வகையில் பொருட்கள் மற்றும் சேவைகளுக்கு விதிக்கப்பட்டிருந்த வரியை குறைக்க தீர்மானிக்கப்பட்டுள்ளதாக நிதியமைச்சு குறிப்பிட்டுள்ளது."}