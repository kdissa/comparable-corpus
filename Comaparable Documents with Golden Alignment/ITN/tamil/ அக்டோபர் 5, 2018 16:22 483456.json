{"Header": "சைபர் சட்டம் தொடர்பான புதிய வேலைத்திட்டம்", "Time": " அக்டோபர் 5, 2018 16:22 ", "Content": "சைபர் சட்டம் தொடர்பான புதிய வேலைத்திட்டம் ஒன்றை ஆரம்பிக்க போவதாக அமைச்சர் ஹரின் பெர்ணான்டோ தெரிவித்துள்ளார். கொழும்பு விசாகா வித்தியாலயத்தின் தகவல் தொழில்நுட்ப பிரிவு ஒழுங்கு செய்திருந்த ஐ.சி.டி 2018 கண்காட்சியை திறந்து வைத்து உரையாற்றும் போதே அமைச்சர் இதனை தெரிவித்தார். புதிய தொழில்நுட்பங்களுடன் முன்னோக்கி செல்வதற்கு மாணவிகளை ஊக்கப்படுத்துவதே இதன் நோக்கமாகும். கல்லூரி அதிபர் பத்மாலி அவிருப்பல தலைமையில் நிகழ்வு ஒழுங்கு செய்யப்பட்டிருந்தது. கல்லூரியில் தகவல் தொழில்நுட்ப பிரிவில் திறமைகளை வெளிகாட்டியோருக்கு சான்றிதழ்களும் வழங்கி வைக்கப்பட்டன."}