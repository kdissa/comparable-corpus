{"Header": "பேரழிவில் இருந்து காக்குமாறு அமேசன் மலைக்காடுகளில் உள்ள பழங்குடியினர் பிரார்த்தனை", "Time": " செப்டம்பர் 2, 2019 16:42 ", "Content": "அமேசன் மலைக்காடுகளில் உள்ள பழங்குடியின மக்கள் பேரழிவில் இருந்து தங்களை காக்குமாறு வேண்டி பிரார்த்தனையில் ஈடுபட்டுள்ளனர். உலகின் நுரையீரலாக வர்ணிக்கப்படும் அமேசன் காட்டில் ஏற்பட்டுள்ள காட்டு தீ உலகிற்கு மிகப்பெரிய கவலையை ஏற்படுத்தியுள்ளது. கடந்த 1 மாதமாக பற்றி எரிந்து வரும் மலைக்காடுகளில் 400 இனங்களை சேர்ந்த பழங்குடியின மக்கள் வாழ்வதாக சர்வதேச செய்திகள் தெரிவிக்கின்றன. தற்போது ஏற்பட்டிருக்கும் காட்டுத்தீயால் இவர்களின் வாழ்வாதாரம் கேள்விக்குறியாகியுள்ளது. இதனையடுத்து மேற்கு பிரேசிலின் பியோஜியோ கிராமத்தில் வசிக்கும் பழங்குடியின மக்கள் காட்டுத்தீயில் இருந்து தங்களை காக்க வேண்டி சிறப்பு வழிபாட்டில் ஈடுபட்டுள்ளதாக சர்வதேச செய்திகள் தெரிவிக்கின்றன."}