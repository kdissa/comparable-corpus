{"Header": "ஜனாதிபதி தேர்தலை நடத்தும் திகதி குறித்து தேர்தல்கள் ஆணைக்குழு கருத்து", "Time": " செப்டம்பர் 5, 2019 10:41 ", "Content": "ஜனாதிபதி தேர்தலை நடத்துவதற்கு இலகுவான தினம் நவம்பர் 15 ம் திகதி என தேர்தல்கள் ஆணைக்குழு தெரிவித்துள்ளது. தேர்தலை நடத்துவதற்கு நவம்பர் 9ம் திகதி முதல் டிசம்பர் 8 ம் திகதி வரை காலமுள்ளதென தேர்தல்கள் ஆணையாளர் நாயகம் சமன் சிறி ரத்நாயக்க தெரிவித்துள்ளார். இதேவேளை ஜனாதிபதி தேர்தலுக்கான வேட்புமனுவை கோருவதற்கான அதிகாரம் எதிர்வரும் 10 ம் திகதிக்கு பின்னரே ஆணைக்குழுவுக்கு கிடைக்குமெனவும் அவர் குறிப்பிட்டார். அதற்கமைய எதிர்வரும் 20 ம் திகதிக்கும் ஒக்டோபர் மாதம் 15 ம் திகதிக்கும் இடைப்பட்ட காலப்பகுதியில் வேட்புமனுக்கோரலுக்கான திகதியை அறிவிக்க திட்டமிட்டுள்ளதாக தேர்தல்கள் ஆணைக்குழு தெரிவித்துள்ளது."}