{"Header": "ஜனாதிபதி தேர்தலில் போட்டியிட இதுவரை 14 பேர் கட்டுப்பணம் செலுத்தியுள்ளனர்", "Time": " அக்டோபர் 1, 2019 12:45 ", "Content": "ஜனாதிபதி தேர்தலில் போட்டியிடுவதற்கு இதுவரை 14 வேட்பாளர்கள் கட்டுப்பணம் செலுத்தியுள்ளனர். நேற்றையதினம் மாத்திரம் 4 பேர் கட்டுப்பணம் செலுத்தியுள்ளதாக தேர்தல்கள் ஆணைக்குழு தெரிவித்துள்ளது. அதற்கமைய இதுவரை பதிவுசெய்யப்பட்ட 10 அரசியல் கட்சிகளும், 4 சுயாதீன வேட்பாளர்களும் கட்டுப்பணம் செலுத்தியுள்ளதாக தேர்தல்கள் ஆணைக்குழு தெரிவித்துள்ளது. இதேவேளை தபால்மூலம் வாக்களிப்பதற்கான விண்ணப்பங்களை ஏற்றுக்கொள்ளும் காலம் எதிர்வரும் 4ம் திகதி வரை நீடிக்கப்பட்டுள்ளதாக தேர்தல்கள் ஆணைக்குழு தெரிவித்துள்ளது."}