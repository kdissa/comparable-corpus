{"Header": "அருவக்காடு பகுதியில் தாக்குதலுக்கு தயாராகவிருந்த குழுவினரை அங்கிருந்து அனுப்புவதற்கு பொலிசார் நடவடிக்கை", "Time": " செப்டம்பர் 2, 2019 13:25 ", "Content": "அருவக்காடு பிரதேசத்திற்கு கழிவுகளை ஏற்றிச்சென்ற டிப்பர் வாகனத்தின் மீது கற்தாக்குதல் நடத்துவதற்கு தயாராகவிருந்த குழுவினரை பொலிசார் அங்கிருந்து அனுப்புவதற்கு நடவடிக்கை எடுத்துள்ளனர். நேற்றிரவு புத்தளம், எழுவான்குளம் வீதியின் கழப்பு பகுதியில் குறித்த தரப்பினர் மறைந்திருந்ததாக புத்தளம் பொலிசார் தெரிவித்தனர். கழிவுகளை ஏற்றிச்செல்லும் டிப்பர் வாகனங்கள் மீது தாக்குதலை நடத்த சிலர் தயாராகியிருப்பதாக பொலிஸ் புலனாய்வு பிரிவுக்கு தகவல் கிடைக்கப்பெற்றது. இந்நிலையில் அவர்களை கலைக்கும் செயற்பாட்டில் இராணுவத்தினர் மற்றும் கடற்படையினர் ஈடுபட்டதாக எமது செய்தியாளர் தெரிவித்தார். நேற்றிரவு கழிவுகளை ஏற்றிச்சென்ற 28 டிப்பர் வாகனங்கள் கொழும்பிலிருந்து அருவக்காடு பகுதிக்கு பயணித்ததாக பொலிசார் தெரிவித்தனர்."}