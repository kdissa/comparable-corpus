{"Header": "சூடானில் சிவில் ஆட்சியை ஏற்படுத்துமாறு வலியுறுத்தி போராட்டம் மேற்கொண்டவர்கள் மீது துப்பாக்கிச்சூடு", "Time": " ஜூன் 4, 2019 12:37 ", "Content": "சூடானில் சிவில் ஆட்சியை ஏற்படுத்துமாறு வலியுறுத்தி போராட்டம் மேற்கொண்டவர்கள் மீது அந்நாட்டு இராணுவத்தினர் துப்பாக்கிச்சூடு நடத்தியுள்ளனர். இதில் 30 பேர் வரை உயிரிழந்துள்ளதாக சர்வதேச ஊடகங்கள் தெரிவிக்கின்றன. இவர்களில் 8 வயது சிறுவரொருவர் உள்ளடங்குவதாக அந்நாட்டு ஊடகங்களை சுட்டிக்காட்டி சர்வதேச ஊடகங்கள் செய்தி வெளியிட்டுள்ளன. சம்பவத்தில் மேலும் நூற்றுக்கு அதிகமானோர் காயமடைந்துள்ளனர். சூடான் ஜனாதிபதிக்கு எதிராக ஆர்ப்பாட்டம் தீவிரமடைந்த நிலையில் இராணு புரட்சி மூலம் ஆட்சி கவிழ்க்கப்பட்டது. இராணுவ தளபதி ஜனாதிபதியாக பதவியேற்று மக்களின் எதிர்ப்பு காரணமாக இராஜினாமா செய்தார். இந்நிலையிலேயே சிவி;ல் ஆட்சியை உருவாக்குமாறு வலியுறுத்தி சூடான் மக்கள் தீவிர போராட்டத்தில் இறங்கியுள்ளனர்."}