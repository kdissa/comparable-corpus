{"Header": "அரசாங்கம் அறிவித்த வரி நிவாரணம் இன்று முதல் அமுல்", "Time": " ஜனவரி 1, 2020 12:14 ", "Content": "அரசாங்கம் அறிவித்த வரி நிவாரணம் இன்று முதல் அமுல்படுத்தப்படுவதாக அமைச்சர் பந்துல குணவர்த்தன தெரிவித்துள்ளார். வெட் வரி நூற்றுக்கு 8 வீதம் வரை குறைக்கப்பட்டுள்ளதாகவும் அமைச்சர் குறிப்பிட்டார். சேமிப்பு கணக்குகளின் வட்டிக்கமைய இதுவரை அறவிடப்பட்ட நூற்றுக்கு 5 வீத இருப்பு வரி ரத்துசெய்யப்பட்டுள்ளது. பொருளாதார சேவைக்கட்டணம், வங்கி மற்றும் நிதி நிறுவனங்களின் அடிப்படை வட்டி , வட்டிக்கமைய அறவிடப்படும் இருப்பு வரி உள்ளிட்ட வரி, வகைகள் பலவற்றுக்கு நிவாரணம் வழங்கப்பட்டுள்ளது. 10 அத்தியவசிய பொருட்களை உள்ளடக்கிய மூவாயிரத்து 600 ரூபா பெறுமதியான நிவாரண பொதிகளை குறைந்த வருமானம் பெறும் குடும்பங்களுக்கு வழங்க தீர்மானித்துள்ளதாகவும் அமைச்சர் பந்துலகுணவர்த்தன தெரிவித்துள்ளார்."}