{"Header": "அர்ஜூன் மகேந்திரனை நாட்டிற்கு வரவழைப்பதற்கான ஆவணங்களில் ஜனாதிபதி கைச்சாத்து", "Time": " செப்டம்பர் 6, 2019 18:00 ", "Content": "அர்ஜூன் மகேந்திரனை நாட்டிற்கு வரவழைப்பதற்கான ஆவணங்களில் ஜனாதிபதி மைத்ரிபால சிறிசேன இன்று கைச்சாத்திட்டார். மத்திய வங்கி மோசடி குறித்த வழக்கிற்கென் மத்திய வங்கியின் முன்னாள் ஆளுநர் அர்ஜூன் மகேந்திரனை நாட்டிற்கு வரவழைப்பதற்கு சிங்கப்பூர் அரசாங்கத்திற்கு அனுப்பி வைப்பதற்கான ஆவணங்களிலேயே ஜனாதிபதி இவ்வாறு கைச்சாத்திட்டார். சட்டமா அதிபரினால் தயாரிக்கப்பட்ட சுமார் 21 ஆயிரம் பக்கங்களை கொண்ட ஆவணங்கள் சிங்கப்பூரின் குறித்த திணைக்களத்திற்கு அனுப்பி வைக்கப்பட வேண்டியுள்ளது. குறித்த ஆவணங்களை ஜனாதிபதி அலுவலகத்தில் ஜனாதிபதி மைத்ரிபால சிறிசேன ஆராய்ந்ததுடன் பாதுகாப்பு அமைச்சர் என்ற வகையில் ஜனாதிபதி அவ் ஆவணங்களை உறுதிப்படுத்தினார். இது சிங்கப்பூர் அரசாங்கத்தின் பொறுப்பு வாய்ந்த அதிகாரிகளுக்கு வெளியுறவு அமைச்சின் ஊடாக துரிதமாக அனுப்பி வைப்பதற்கும் நடவடிக்கை எடுக்கப்பட்டுள்ளது."}