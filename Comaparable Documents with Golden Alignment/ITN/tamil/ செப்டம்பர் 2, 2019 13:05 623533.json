{"Header": "நாட்டின் சகல அரச பாடசாலைகளும் மூன்றாம் தவணை கல்வி நடவடிக்கைகளுக்கென திறப்பு", "Time": " செப்டம்பர் 2, 2019 13:05 ", "Content": "நாட்டின் சகல அரச பாடசாலைகளும் மூன்றாம் தவணை கல்வி நடவடிக்கைகளுக்கென இன்று திறக்கப்படுகிறது. கல்விப்பொதுத்தராதர உயர்தர பரீட்சை விடைத்தாள் மதிப்பீட்டு மத்திய நிலையங்களாக பயன்படுத்தப்படும் 12 பாடசாலைகள் மாத்திரம் எதிர்வரும் 16ம் திகதி மூன்றாம் தவணை கல்வி நடவடிக்கைகளுக்கென திறக்கப்படுமென கல்வியமைச்சு தெரிவித்துள்ளது. குறித்த பாடசாலைகள் தவிர்ந்த ஏனைய அரச மற்றும் அரசின் அனுமதியுடன் இயங்கும் தனியார் பாடசாலைகளின் மூன்றாம் தவணை கல்வி நடவடிக்கைகள் இன்று திறக்கப்படுகிறது. இதற்கமைய கொழும்பு றோயல் கல்லூரி, நாலந்தா கல்லூரி, கொழும்பு இந்து கல்லூரி, களுத்துறை ஞானோதய மகா வித்தியாலயம், இரத்தினபுரி மிஹிந்து வித்தியாலயம், குருநாகல் புனித ஹானா வித்தியாலயம், கண்டி கிங்ஸ்வூட் கல்லூரி, விகாரமகாதேவி மகளிர் கல்லூரி, சீதாதேவி மகளிர் கல்லூரி, காலி வித்தியாலோக்க கல்லூரி, பதுளை விகாரமகாதேவி மகளிர் கல்லூரி மற்றும் ஊவா மகா வித்தியாலயம் ஆகிய பாடசாலைகள் எதிர்வரும் 16ம் திகதி மூன்றாம் தவணைக்கென திறக்கப்படுமென கல்வி அமைச்சு அறிவித்துள்ளது."}