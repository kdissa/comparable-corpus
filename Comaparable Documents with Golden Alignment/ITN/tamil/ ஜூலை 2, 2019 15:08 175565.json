{"Header": "தலைமன்னார் வீதியில் இடம்பெற்ற விபத்தில் ஒருவர் உயிரிழப்பு", "Time": " ஜூலை 2, 2019 15:08 ", "Content": "மன்னார் – தலைமன்னார் வீதியில் இடம்பெற்ற விபத்தில் நபர் ஒருவர் உயிரிழந்துள்ளார். இலங்கை போக்குவரத்து சபைக்கு சொந்தமான பஸ்வண்டியுடன் மோட்டார் சைக்கிள் ஒன்று மோதியதில் குறித்த விபத்து இடம்பெற்றுள்ளதாக பொலிஸார் தெரிவித்துள்ளனர். விபத்தில் படுகாயமடைந்த நபர் மன்னார் வைத்தியசாலையில் இருந்து மேலதிக சிகிச்சைகளுக்காக யாழ்ப்பாணம் வைத்தியசாலைக்கு மாற்றப்பட்ட பின்னர் உயிரிழந்துள்ளார். விபத்தில் உயிரிழந்தவர் தலைமன்னார் பகுதியை சேர்ந்த 23 வயதுடைய நபரென பொலிசார் தெரிவித்துள்ளனர். விபத்து சம்பவம் தொடர்பில் பஸ்வண்டியின் சாரதி கைதுசெய்யப்பட்டுள்ளதாக எமது செய்தியாளர் தெரிவித்தார்."}