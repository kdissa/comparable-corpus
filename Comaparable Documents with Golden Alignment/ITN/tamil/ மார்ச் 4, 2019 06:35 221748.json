{"Header": "ஹம்சா பின்லேடனின் பெயர் சர்வதேச பயங்கரவாதிகள் பட்டியலில்", "Time": " மார்ச் 4, 2019 06:35 ", "Content": "ஒசாமா பின்லேடனின் மகன், ஹம்சா பின்லேடனின் பெயர் சர்வதேச பயங்கரவாதிகள் பட்டியலில் இணைக்கப்பட்டுள்ளது. அல்கொய்தா அமைப்பின் தற்போதைய தலைவராக செயற்படும் ஹம்சா பின்லேடன் கடந்த 2017ம் ஆண்டு சர்வதேச பயங்கரவாதியாக அமெரிக்காவால் பிரகடனப்படுத்தப்பட்டார். ஹம்சா பின்லேடன் தொடர்பான தகவல்களை வழங்குவோருக்கு ஒரு மில்லியன் அமெரிக்க டொலர் சன்மானமாக வழங்கப்படுமென அமெரிக்கா அறிவித்தது. இந்நிலையில் ஹம்சா பின்லேடனின் குடியுரிமையை சவூதி அரேபியா ரத்துச்செய்துள்ளது. இதனையடுத்து ஐக்கிய நாடுகள் சபை ஹம்சா பின்லேடனின் பெயரை சர்வதேச பயங்கரவாதிகள் குழுவில் இணைத்துள்ளது. இதனால் அவர் சர்வதேச அளவில் பயணம் செய்யமுடியாது என்பதுடன் அவரது சொத்துக்களும் முடக்கப்படவுள்ளதாக சர்வதேச செய்திகள் தெரிவிக்கின்றன."}