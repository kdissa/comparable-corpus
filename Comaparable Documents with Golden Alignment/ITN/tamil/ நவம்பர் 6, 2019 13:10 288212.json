{"Header": "புதிய அரசியல் செயற்பாடுகளுக்காக மக்கள் மாறவேண்டும் : அனுரகுமார", "Time": " நவம்பர் 6, 2019 13:10 ", "Content": "புதிய அரசியல் செயற்பாடுகளுக்காக மக்கள் மாறவேண்டுமென தேசிய மக்கள் சக்தியின் ஜனாதிபதி வேட்பாளர் அனுரகுமார திசாநாயக்க தெரிவித்துள்ளார். ஹங்குராங்கெத்த பகுதியில் இடம்பெற்ற மக்கள் சந்திப்பிலேயே அவர் இதனை தெரிவித்தார். நாட்டின் திறைசேரியில் பணம் இல்லை. ஆனால் நிர்வாகத்திலுள்ளவர்களின் கணக்கு நிறைந்துள்ளது. சொத்துக்கள் அதிகரித்துள்ளன. இந்த ஒரு விடயம் போதும் மக்கள் இவர்களை புறக்கணிப்பதற்கு. நாடு அபிவிருத்தியடைந்து நிர்வாகிகள் தங்களை மேம்படுத்திக்கொள்வது பிரச்சினைக்குரிய விடயமல்ல. எனினும் எமது நாட்டில் நாடு ஏழ்மையாகி நிர்வாகிகள் பலவந்தர்களாகின்றனர். எனவே இன்னும் பல தசாப்தங்களுக்கு இந்த குழுக்களுக்கு ஆட்சியை கொடுத்தாலும் அவர்கள் இதிலிருந்து மாறப்போவதில்லை. அதனால் அவர்களிடம் மாற்றத்தை எதிர்பார்ப்பதை விட மக்கள் மாறவேண்டுமென அனுரகுமார திசாநாயக்க வலியுறுத்தியுள்ளார்."}