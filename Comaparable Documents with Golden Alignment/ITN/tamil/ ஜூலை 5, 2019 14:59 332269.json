{"Header": "கடவுள் அருளால் அதிசயங்கள் நிகழும் : பாக். அணி தலைவர் நம்பிக்கை", "Time": " ஜூலை 5, 2019 14:59 ", "Content": "உலக கிண்ண கிரிக்கட் தொடரில் இன்றைய போட்டியில் கடவுள் அருளால் அதிசயங்கள் நிகழும் என பாகிஸ்தான் அணியின் கெப்டன் சர்ராஸ் அகமது கூறியுள்ளார். உலக உலக கிண்ண தொடரில் இன்று பாகிஸ்தான் மற்றும் பங்களாதேஷ் அணிகள் மோதுகின்றன. போட்டி இன்னும் சற்று நேரத்தில் லண்டன் லோட்டஸ் மைதானத்தில் ஆரம்பமாகவுள்ளது.பாகிஸ்தான் அரையிறுதிக்கு செல்ல வேண்டும் என்றால் மெஜிக் நடந்தாக வேண்டும் என்கிற நிலைக்கு அந்த அணியின் நிலை காணப்படுகின்றது. பாகிஸ்தான் அணி இப்போது 9 புள்ளிகளுடன் தர வரிசை பட்டியலில் உள்ளது. ஒரு வேளை, இன்றைய போட்டியில் பாகிஸ்தான் வெற்றி பெற்றால் 11 புள்ளிகள் பெற வாய்ப்புள்ளது. ஏற்கனவே 11 புள்ளிகளுடன் பட்டியலில் நியூசிலாந்து அணி உள்ளது. இந்நிலையில் அணி தலைவர் சப்ராஸ் கூறும் போது, ‘கடைசி ஆட்டத்தில் நாங்கள் சிறப்பாகவே விளையாடினோம். அனைத்து போட்டிகளிலும் வெற்றிப் பெற வேண்டும் என்கிற எண்ணத்தோடுதான் களம் காண்கிறோம். பங்களாதேஷூடனான இன்றைய போட்டியில் அதிக ஓட்டங்களை பெற முயற்சிப்போம் இதுபோன்ற சூழலில் இறைவன் அருளினால் அதிசயங்கள் நிச்சயம் நிகழும்’ என்றார்."}