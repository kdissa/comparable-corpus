{"Header": "30 இலட்சம் ரூபாவுக்கும் அதிக பெறுமதி கொண்ட தேக்குமரக் குற்றிகளுடன் ஒருவர் கைது", "Time": " ஜூலை 2, 2019 12:47 ", "Content": "30 இலட்சம் ரூபாவுக்கும் அதிக பெறுமதி கொண்ட தேக்குமரக் குற்றிகளுடன் ஒருவர் கைதுசெய்யப்பட்டுள்ளார். தெஹியத்த கண்டிய பொலிஸாருக்கு கிடைத்த தகவலுக்கமைய சுற்றிவளைப்பு மேற்கொள்ளப்பட்டது. அதற்கமைய துவாரகல பகுதியிலுள்ள பாழடைந்த வீடொன்றில் குறித்த தேக்குமரக் குற்றிகள் மறைத்துவைக்கப்பட்டிருந்தன. குறித்த வீட்டின் உரிமையாளரான 22 வயதுடைய நபரொருவர் கைதுசெய்யப்பட்டார். நீண்டகாலமாக இந்த மரக்கடத்தல் வர்த்தகம் இடம்பெற்றுள்ளதாக பொலிஸார் தெரிவிக்கின்றனர். தெஹியத்த கண்டிய பொலிஸார் மேலதிக விசாரணைகளை முன்னெடுத்துள்ளனர்."}