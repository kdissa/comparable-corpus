{"Header": "உலகில் வாழ தகுதிகொண்ட நகரங்களில் பட்டியலில் ஒஸ்ட்ரியாவின் வியன்னா நகரம் முதலிடம்", "Time": " செப்டம்பர் 4, 2019 15:02 ", "Content": "உலகில் வாழக்கூடிய தகுதிகொண்ட நகரங்கள் தொடர்பில் த எக்கனொமிக்ஸ் சஞ்சிகை ஆய்வொன்றை முன்னெடுத்துள்ளது. இந்த ஆய்வின்படி ஒஸ்ட்ரியாவின் வியன்னா நகரம் உலகில் வாழக்கூடிய தகுதிகொண்ட நகரங்கள் பட்டியலில் முதலிடம் பெற்றுள்ளது. 140 நகரங்கள் இதன்போது ஆய்வுக்கு உட்படுத்தப்பட்டன. வாழ்வாதார நிலமை, அடிப்படை வசதி, கல்வி, சுகாதாரம் மற்றும் அரசியல் ஸ்திரத்தன்மை தொடர்பில் இவ்வாய்வில் கவனம் செலுத்தப்பட்டது. அதற்கமைய ஒஸ்ட்ரியாவின் வியன்னா நகரம் மிகச்சிறந்த நகரமாக எக்கனொமிக்ஸ் சஞ்சிகையினால் தெரிவுசெய்யப்பட்டுள்ளது. மேற்கு ஐரோப்பா மற்றும் வட அமெரிக்க நாடுகள் இப்பட்டியலில் முன்னிலைப்பெற்றுள்ளன. ஜப்பான், அவுஸ்திரேலியா மற்றும் நியூசிலாந்து ஆகிய நாடுகளின் சில நகரங்களும் இப்பட்டியலில் முன்னிலைப்பெற்றுள்ளதாக எக்கனொமிக்ஸ் சஞ்சிகை தெரிவித்துள்ளது. இப்பட்டியலில் லண்டன் நகருக்கு 48வது இடமே கிடைக்கப்பெற்றது. குற்றச்செயல்கள் இடம்பெறுவதற்கான வாய்ப்பு மற்றும் தீவிரவாத செயற்பாடுகளுக்கான வாய்ப்பு ஆகியன இங்கு காணப்படுகின்றமையே லண்டன் நகர் பின்தள்ளப்பட்டமைக்கு காரணமென சுட்டிக்காட்டப்பட்டுள்ளது."}