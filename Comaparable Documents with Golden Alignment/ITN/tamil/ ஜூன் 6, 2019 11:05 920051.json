{"Header": "பூஜித் ஜயசுந்தர பாராளுமன்ற தெரிவுக்குழுவில் சாட்சியம்", "Time": " ஜூன் 6, 2019 11:05 ", "Content": "உயிர்த்த ஞாயிறு தாக்குதல் தொடர்பில் கண்டறிய நியமிக்கப்பட்ட பாராளுமன்ற தெரிவுக்குழு இன்று 3வது நாளாக கூடியுள்ளது. இன்று முற்பகல் 11 மணிக்கு தெரிவுக்குழு கூடிய நிலையில் பொலிஸ் மா அதிபர் பூஜித் ஜயசுந்தர ஆஜராகி சாட்சியங்களை வழங்கி வருகிறார். இக்குழு முதன்முறையாக கடந்த 29ம் திகதி கூடியது. இதன்போது பாதுகாப்புச் செயலாளர் மற்றும் அரச புலனாய்வு பிரிவு பிரதானி ஆகியோர் சாட்சி வழங்கினர். இரண்டாவது முறையாக கடந்த 4ம் திகதி தெரிவுக்குழு கூடியது. இதன்போது பங்கரவாத விசாரணை பிரிவின் முன்னாள் பிரதி பொலிஸ் மா அதிபர் நாலக்க டி சில்வா சாட்சி வழங்கினார். இந்த நிலையிலேயே இன்றைய தினம் முன்னாள் பாதுகாப்புச் செயலாளர் ஹேமசிறி பெர்னான்டோ மற்றும் பொலிஸ் மா அதிபர் பூஜித் ஜயசுந்தர ஆகியோரை சாட்சியமளிக்க வருகை தருமாறு உயிர்த்த ஞாயிறு தாக்குதல் தொடர்பில் ஆராய்வதற்கென நியமிக்கப்பட்ட பாராளுமன்ற தெரிவுக்குழு அழைப்பு விடுத்திருந்தமை குறிப்பிடத்தக்கது."}