{"Header": "பேச்சுவார்த்தையை தொடர்ந்து பணி பகிஷ்கரிப்பு நிறைவுக்கு…", "Time": " அக்டோபர் 4, 2019 12:52 ", "Content": "புகையிரத ஊழியர்களுடன் இன்று நடைபெறவுள்ள பேச்சுவார்த்தையை தொடர்ந்து பணி பகிஷ்கரிப்பு நிறைவுக்கு வருமென இராஜாங்க அமைச்சர் அசோக் அபேசிங்க தெரிவித்துள்ளார். இராஜாங்க அமைச்சர் அசோக் அபேசிங்க கருத்து தெரிவிக்கையில் ; “உப குழுவுடன் பேச்சுவார்த்தை நடத்தினோம். புகையிரத சேவைக்கென பிரத்தியேக சம்பள திட்டமொன்றை ஏற்படுத்துவதற்கு அவர்கள் இதன்போது இணங்கினர். இவ்வாறு இணக்கம் தெரிவிக்கப்பட்டு இது அமைச்சரவைக்கு சமர்ப்பிக்கப்பட்;டதன் பின்னர் பணிப்பகிஸ்கரிப்பை நிறுத்துவதாகவும் கூறினார்கள். ஆனால் அவர்கள் பணிப்பகிஸ்கரிப்பை கைவிடவில்லை. இதுதொடர்பாக எவ்வித அறிவித்தல்களையும் வழங்க வில்லை. அவர்களது கோரிக்கைகளை நிறைவேற்றுவதற்கான வேலைத்திட்டங்களை நாம் வகுத்துள்ளோம். அவர்களது கோரிக்கைக்கு ஏற்ப செயற்பட்டால் 5 இலட்சத்து 19 ஆயிரம் பேருக்கு சம்பள முரண்பாடுகள் ஏற்படுகின்றன. ஆகவே இவ்வாறு செயற்பட முடியாது. வரிப்பணங்களினாலேயே சம்பளம் செலுத்தப்படுகின்றது. இவர்களில் 2 இலட்சம் 3 இலட்சம் ரூபா வரை மேலதிக கொடுப்பனவை பெறுகின்றனர். 700 கோடி ரூபா நஷ்டத்திலேயே புகையிரதம் தற்போது செயற்படுகின்றது. இவ்வாறான நிலைமையில் இவ்வாறான தொழிற்சங்கங்களில் ஈடுபடுவது நியாயமற்றது. இன்று காலை 10 மணிக்கு இடம்பெற்ற பேச்சுவார்த்தையின் போது பணிப்பகிஸ்கரிப்பை கைவிடுவதற்கு நடவடிக்கை எடுப்பதாக கூறினார்க்ள். இன்று மாலை வேளையளவில் பணிப்பகிஸ்கரிப்பு கைவிடப்படுமென எதிர்பார்க்கிறேன். இன்று மாலை வேளையில் 30 புகையிரதங்கள் சேவையில் ஈடுபடுத்தப்படும். எதிர்வரும் திங்கட்கிழமை அளவில் 40 அலுவலக புகையிரதங்களை சேவையில் ஈடுபடுத்த முடியும். கடமைக்கு திரும்புமாறு புகையிரத ஊழியர்களிடன் விசேடமாக கேட்டுக்கொள்கின்றேன். அரசில் நிகழ்ச்சி நிரலுக்கு அமையவே இவை இடம்பெறுகின்றன. அண்மையில் அங்கவீனமுற்ற ராணுவ வீரர்கள் மேற்கொண்ட ஆர்ப்பாட்டத்தின் போது கலந்துகொண்ட ஒருவரிடம் கோட்டப்பாய ராஜபக்ஷ வரும் வரை எழும்ப வேண்;டாமென கூறிய ஒலிநாடா எம்மிடமுள்ளது. இதை ஒரு சிறந்த உதாரணமாக கொள்ளலாம். இவை அரசியல் கரங்களினால் இயற்றப்படுகின்றமை உறுதியாகின்றது.” என தெரிவித்தார்."}