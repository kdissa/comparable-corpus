{"Header": "சீனாவுக்கு வெளியில் கொரோனவால் பிலிப்பைன்சில் ஒருவர் உயிரிழப்பு", "Time": " பிப்ரவரி 2, 2020 15:13 ", "Content": "கொரோனா வைரஸ் தொற்றுக்குள்ளாகி வெளிநாட்டவர் ஒருவர் உயிரிழந்துள்ளார். கொரோனா வைரசினால் இதுவரை சீன நாட்டவர்களே உயிரிழந்தவர்கள் பட்டியலில் இருந்த நிலையில் பிலிப்பைன்சில் கொரோனா வைரஸ் தொற்றுக்கு உள்ளாகி ஒருவர் உயிரிழந்துள்ளதாக உலக சுகாதார அமைப்பு தெரிவித்துள்ளது. உயிரிழநதவர் 44 வயதுடைய சீன நாட்டவர் எனவும் அவர் வுஹான் பிராந்தியத்தை சொந்த இடமாக கொண்டவர் எனவும் சுட்டிக்காட்டப்பட்டுள்ளது. இந்நிலையில் கொரோனா வைரஸ் தொற்றுக்கு உள்ளாகி உயிரிழந்தவர்களின் எண்ணிக்கை தற்போது 300ய் எட்டியுள்ளதாக சர்வதேச செய்திகள் தெரிவிக்கின்றன. உலகளாவிய ரீதியில் இதுவரை 14 ஆயிரம் பேர் கொரோனா வைரஸ் தொற்றுக்கு உள்ளாகியுள்ளனர். தற்போது வரை சுமார் 20 நாடுகளில் கொரோனா வைரஸ் பரவியுள்ளது. உலக சுகாதார ஸ்தாபனம் சர்வதேச சுகாதார அவசர நிலையை பிரகடனப்படுத்தியுள்ளது. இந்நிலையில் நேற்றைய தினத்தில் மாத்திரம் சீனாவில் 45 பேர் கொரோனா வைரசினால் உயிரிழந்துள்ளனர். பலி எண்ணிக்கை தற்போது 304 ஆக அதிகரித்துள்ளது. இதேவேளை இந்தியாவில் கொரோனோ வைரஸ் தொற்றுக்கு உள்ளான மற்றுமொரு நபர் அடையாளம் காணப்பட்டுள்ளார். அவர் கடந்த 24ம் திகதி சீனாவிலிருந்து வருகை தந்தவர் என தெரியவந்துள்ளது. அதற்கமைய இந்தியாவில் கொரோனா வைரஸ் தொற்றுக்கு இலக்கான இருவர் இதுவரை அடையாளம் காணப்பட்டுள்ளனர். குறித்த இருவருமே கேரளாவை சேர்ந்தவர்கள் என இந்திய சுகாதார பிரிவு தெரிவித்துள்ளது. இதனிடையே"}