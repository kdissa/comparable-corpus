{"Header": "அமெரிக்கா – சீனாவுக்கிடையிலான புதிய வரிவிதிப்புக்களை 90 தினங்களுக்கு நிறுத்திவைக்க தீர்மானம்", "Time": " டிசம்பர் 3, 2018 10:04 ", "Content": "அமெரிக்கா மற்றும் சீனாவுக்கிடையிலான புதிய வரிவிதிப்புக்களை 90 தினங்களுக்கு நிறுத்திவைக்க தீர்மானிக்கப்பட்டுள்ளது. கடந்த ஜீலை மாதம் முதல் சீனாவிலிருந்து இறக்குமதி செய்யப்படும் பொருட்களுக்கு அமெரிக்கா கூடுதல் வரி விதிக்கின்றது. இதற்கு பதிலடி வழங்கும் வகையில் அமெரிக்க பொருட்கள் மீதான வரியை சீனாவும் அதிகரித்தது. இந்நிலையில் ஆர்ஜென்டீனாவில் இடம்பெறும் ஜீ -20 மாநாட்டில் கலந்துகொண்ட அமெரிக்க ஜனாதிபதி டொனால்ட் ட்ரம்ப் மற்றும் சீன ஜனாதிபதி ஷீ ஜின்பிங் ஆகியோருக்கிடையில் பேச்சுவார்த்தை இடம்பெற்றுள்ளது. சுமார் இரண்டு மணித்தியாலங்கள் இடம்பெற்ற இப்பேச்சுவார்த்தையில், இருநாடுகளுக்குமிடையிலான புதிய வரிவிதிப்புக்களை 90 தினங்களுக்கு நிறுத்திவைப்பது குறித்து இணக்கம் காணப்பட்டுள்ளதாக சர்வதேச ஊடகங்கள் செய்தி வெளியிட்டுள்ளன."}