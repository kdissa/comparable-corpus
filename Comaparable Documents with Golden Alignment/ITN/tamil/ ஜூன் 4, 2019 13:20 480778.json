{"Header": "சக்திவளத்துறை பாதுகாப்புக்கென புதிய சுற்றறிக்கை", "Time": " ஜூன் 4, 2019 13:20 ", "Content": "சக்திவளத்துறை பாதுகாப்புக்கென புதிய சுற்றறிக்கையொன்று வெளியிடப்படவுள்ளதாக மின்சக்தி, எரிசக்தி அமைச்சு தெரிவித்துள்ளது. செயற்திறன் மிக்க பயன்பாடு தொடர்பில் தேசிய வேலைத்திட்டமொன்றை அறிமுகப்படுத்தும் நோக்கில் இந்நடவடிக்கை எடுக்கப்பட்டுள்ளது. ஜனாதிபதி செயலகம் மற்றும் பேண்தகு சக்திவள அதிகார சபை ஆகியன இணைந்து குறித்த வேலைத்திட்டம் முன்னெடுக்கப்படவுள்ளது. இதற்கு சகல அமைச்சுக்களின் ஒத்துழைப்பும் கிடைக்கப்பெறவுள்ளது. அமைச்சுக்கள், திணைக்களங்கள், கூட்டுத்தாபனங்கள், சபைகள் ஆகியவற்றில் சக்திவளத்துறை முகாமைத்துவ பிரிவொன்றை உருவாக்க இதனூடாக நடவடிக்கை எடுக்கப்படும். அவர்களின் உதவியுடன் இலங்கை சக்திவளத்துறையை பாதுகாப்பதற்கான குழுவொன்று அமைக்கப்படவுள்ளது. இதனூடாக வருடமொன்றுக்கு 300 ஜிகாவோட் சக்தியினை சேமிக்க எதிர்பார்க்கப்படுவதாக மின்சக்தி எரிசக்தி அமைச்சு தெரிவிக்கிறது."}