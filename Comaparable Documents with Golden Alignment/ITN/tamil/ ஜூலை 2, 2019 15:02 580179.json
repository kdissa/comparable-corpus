{"Header": "ஜப்பானில் பொது இடங்களில் புகைபிடிப்பதை தடுக்கும் சட்டம் அமுல்", "Time": " ஜூலை 2, 2019 15:02 ", "Content": "ஜப்பானில் பொது இடங்களில் புகைபிடிப்பதை தடுக்கும் சட்டம் அமுலுக்கு கொண்டு வரப்பட்டுள்ளது. 2020 ஒலிம்பிக் போட்டிகள் ஜப்பானின் டோக்கியோ நகரில் நடைபெறவுள்ளது. இதனை முன்னிட்டு அங்கு புகைபிடிக்கும் பழக்கத்துக்கு எதிரான பிரசாரம் தீவிரமாக முன்னெடுக்கப்பட்டு வருகின்றது. பாடசாலைகள், வைத்தியசாலைகள், மத்திய மற்றும் மாகாண அரசு அலுவலகங்கள் உள்ளிட்ட பொது இடங்களில் புகைபிடிப்பது தண்டனைக்குரிய குற்றமாகுமென ஜப்பான் தகவல்கள் தெரிவிக்கின்றன. இதற்கமைய பாடசாலைகள், வைத்தியசாலைகள் உள்ளிட்ட அனைத்து அமைப்புகளிலும் குறித்த சட்டம் முறையாக பின்பற்றப்பட வேண்டும். தவறும் பட்சத்தில் அதன் நிர்வாகிகளுக்கு 5 லட்சம் யென் அபராதம் விதிக்கப்படுமென ஜப்பான் தகவல்கள் தெரிவிக்கின்றன. இதேவேளை தடையை மீறி புகைபிடிக்கும் நபர்கள் 3 லட்சம் யென் அபராதம் செலுத்த வேண்டும் எனவும் அறிவிக்கப்பட்டுள்ளது."}