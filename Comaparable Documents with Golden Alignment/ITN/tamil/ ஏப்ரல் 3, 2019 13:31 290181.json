{"Header": "அல்ஜீரியா ஜனாதிபதி இராஜினாமா செய்யவுள்ளதாக அறிவிப்பு", "Time": " ஏப்ரல் 3, 2019 13:31 ", "Content": "அல்ஜீரியா ஜனாதிபதி அப்டெலாசிஸ் பொட்டேபிலிக்கா, தனது பதவியை இராஜினாமா செய்யவுள்ளதாக அறிவித்துள்ளார். நான்காவது முறையாக அல்ஜீரிய ஜனாதிபதியாக பதவி வகிக்கும் அப்டெலாசிஸ் பொட்டேபிலிக்கா, ஐந்தாவது முறையாகவும் ஜனாதிபதி வேட்பாளராக போட்டியிட திட்டமிட்ட நிலையில் இதற்கு நாடு முழுவதும் எதிர்ப்புக்கள் எழுந்தன. அல்ஜீரியாவில் மாற்றம் ஏற்படவேண்டுமென வலியுறுத்தி போராட்டங்கள் இடம்பெற்றன. இதனையடுத்து எதிர்வரும் 18ம் திகதி இடம்பெறவிருந்த ஜனாதிபதி தேர்தல் பிற்போடப்பட்டு ஜனாதிபதி அப்டெலாசிஸ் பொட்டேபிலிக்காவின் திட்டம் மீள பெறப்பட்டது. இந்நிலையில் அவர் தனது பதவியை இராஜினாமா செய்யவுள்ளதாக அறிவித்துள்ளதுடன் தனது இராஜினாமா உடனடியாக அமுலுக்கு வருமெனவும் தெரிவித்துள்ளார்."}