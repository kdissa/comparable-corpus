{"Header": "இராணுவத்தினரின் 10  வது ஒன்றிணைந்த தியக்காவ யுத்த பயிற்சி ஆரம்பம்", "Time": " செப்டம்பர் 3, 2019 12:32 ", "Content": "இலங்கை இராணுவத்தினர் 10 வது முறையாகவும் ஏற்பாடு செய்துள்ள தியக்காவ யுத்த பயிற்சி நடவடிக்கை இன்று ஆரம்பமானது. வெளிநாட்டு இராணுவத்தினர் 82 பேருடன் இன்று காலை தியக்காவ பயிற்சி ஆரம்பமானதாக இராணுவ ஊடகப் பேச்சாளர் மேஜர் ஜெனரல் சுனித் அத்தப்பத்து தெரிவித்தார். இம்மாதம் 24 ம் திகதி வரை இந்நடவடிக்கை முன்னெடுக்கப்படவுள்ளது. குறித்த ஒன்றிணைந்த இராணுவ யுத்த பயிற்சி நடவடிக்கையில் வெளிநாட்டு இராணுவம் மற்றும் கங்காணிப்பாளர்களர் 100 பேர் வரை கலந்துகொள்வார்கள் என எதிர்பார்க்கப்பட்டது. எனினும் தற்போது வரை 81 பேர் கலந்துகொண்டுள்ளனர். இவர்களுடன் இலங்கை இராணுவ வீரர்கள் 2 ஆயிரத்து 400 பேரும் கடற்படை வீரர்கள் 400 பேரும் விமானப்படை வீரர்கள் 200 பேரும் பயிற்சி நடவடிக்கையில் கலந்துகொண்டுள்ளதாக சுமித் அத்தப்பத்து குறிப்பிட்டார். தேசிய மற்றும் சர்வதேச ரீதியில் ஏற்படுகின்ற அச்சுறுத்தல்களுக்கு முகங்கொடுக்கும் விதம்தொடர்பில் இப்பயிற்சியில் முக்கிய கவனம் செலுத்தப்படுமென அவர் மேலும் குறிப்பிட்டார்."}