{"Header": "நல்லூர் கந்தசுவாமி ஆலயத்தின் வருடாந்த மகோற்சவம் இன்று காலை ஆரம்பமாகியது", "Time": " ஆகஸ்ட் 6, 2019 12:54 ", "Content": "வரலாற்று சிறப்புமிக்க நல்லூர் கந்தசுவாமி ஆலயத்தின் வருடாந்த மகோற்சவம் இன்று காலை ஆரம்பமாகியது. இதனை முன்னிட்டு நேற்றைய தினம் கொடிச்சீலை எடுத்து வரும் சம்பிரதாய நிகழ்வு இடம்பெற்றது. யாழ் சட்டநாதர் சிவன் ஆலயத்திற்கு அருகிலுள்ள வேல்மடமுருகன் ஆலயத்தில் நேற்று காலை இடம்பெற்ற விசேட பூஜை வழிபாடுகளை தொடர்ந்து கொடிச்சீலை சிறிய ரதத்தின் மூலம் நல்லூர் கந்தசுவாமி ஆலயத்திற்கு எடுத்து வரப்பட்டது. இன்று காலை 10 மணிக்கு கொடியேற்றத்துடன் ஆரம்பமாகிய நல்லூர் கந்தசுவாமி ஆலயத்தின் மகோற்சவ திருவிழா தொடர்ந்து 25 நாட்கள் இடம்பெறவுள்ளது. எதிர்வரும் 29 ஆம் திகதி தேர்த்திருவிழாவும் 30 ஆம் திகதி தீர்த்தோற்சவ திருவிழாவும் இடம்பெறவுள்ளன."}