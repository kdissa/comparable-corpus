{"Header": "ஐரோப்பிய சங்கத்திலிருந்து பிரித்தானியா விலகியவுடன் அமெரிக்காவுடன் வர்த்தக ஒப்பந்தம்", "Time": " ஜூன் 5, 2019 12:39 ", "Content": "பிரித்தானியா, ஐரோப்பிய சங்கத்திலிருந்து விலகியவுடன் உடனடியாக அமெரிக்காவுடன் வர்த்தக ஒப்பந்தத்தில் கைச்சாத்திட தீர்மானித்துள்ளது. அமெரிக்க ஜனாதிபதி டொனால்ட் ட்ரம்ப் மற்றும் பிரித்தானிய பிரதமர் தெரேசா மே ஆகியோருக்கிடையில் இடம்பெற்ற பேச்சுவார்த்தையின் போதே இத்தீர்மானம் எட்டப்பட்டுள்ளது. இருநாடுகளுக்குமிடையிலான வர்த்தக தொடர்புகளை மேலும் அதிகரிப்பது குறித்து குறித்த சந்திப்பில் விசேட கவனம் செலுத்தப்பட்டதாக வெள்ளை மாளிகை தெரிவித்துள்ளது. இருநாடுகளுக்குமிடையில் காணப்படுகின்ற நீண்டகால நட்புறவை டொனால்ட் ட்ரம்ப் இங்கு நினைவுகூர்ந்துள்ளார். 3 நாள் உத்தியோகபூர்வ விஜயம் மேற்கொண்டு பிரித்தானியா சென்றுள்ள அமெரிக்க ஜனாதிபதி டொனால்ட் ட்ரம்ப் நேற்றையதினம் பெக்கிங்ஹேம் மாளிகையில் இடம்பெற்ற அரச குடும்பத்தின் விருந்துபசாரத்தில் கலந்துகொண்டார். இதன்போது எலிசபெத் மகாராணியுடன் டொனால்ட் ட்ரம்ப் பேச்சுவார்;த்தை நடத்தியுள்ளார். அமெரிக்காவும் பிரித்தானியாவும் தமது நாட்டு மக்களின் பாதுகாப்பு மற்றும் சுகாதாரத்திற்கு பல தசாப்த காலமாக உறுதிப்பாட்டுடன் செயற்பட்டு வருவதாக இச்சந்திப்பின் போது எலிசபெத் மகாராணி சுட்டிக்காட்டியதாக சர்வதேச ஊடகங்கள் செய்தி வெளியிட்டுள்ளன."}