{"Header": "எமக்கு உதவி செய்யும் போது அதனை சிலரால் தாங்கிக்கொள்ள முடியவில்லை-அமைச்சர் சஜித்", "Time": " ஜூலை 1, 2018 19:16 ", "Content": "நல்லாட்சி அரசாங்கத்தில் வீடமைப்பு அபிவிருத்தி வேலைத்திட்டத்திற்கு ஆதரவு வழங்குவதற்கு உலகின் முன்னணி நாடுகள் முன்வந்துள்ளதாக அமைச்சர் சஜித் பிரேமதாச தெரிவித்துள்ளார். திஸ்ஸமகாராம உத்த கந்த பிரதேசத்தில் நிர்மாணிக்கப்படவுள்ள சியதின கம எழுச்சி கிராமத்தின் நிர்மாணப்பணிகளை ஆரம்பித்து வைக்கும் நிகழ்வில் உரையாற்றும் போதே அவர் இவ்வாறு தெரிவித்துள்ளார். அனைவருக்கும் நிழல் மீள் எழுச்சி கிராம எழுச்சி வேலைத்திட்டத்தின் கீழ் நாட்டின் நிர்மாணிக்கப்படும் 864 வது மாதிரி கிராமம் இதுவாகும். இந்திய வீடமைப்பு உதவியின் கீழ் முன்னெடுக்கப்படும். இக்கிராமத்தில் 24 வீடுகள் அமைந்துள்ளன. 600 இலட்சம் ரூபா நிதியை, இந்தியா, எனது அமைச்சிற்கு வழங்கியுள்ளது. இலங்கை மக்களுக்கு வீடுகளை அமைத்துக்கொடுப்பதே, அவ்வாறு நிதி வழங்கப்பட்டுள்ளது. இதற்கு எதிராக, எமது நாட்டில் இருக்கும் எந்தவொரு வேலையும் செய்யாதவர்கள், லிப்டன் சுற்றுவட்டத்தில் ஆர்ப்பாட்டம் செய்து, இந்தியாவின் 600 இலட்சம் ரூபா வேண்டாம், இந்தியாவினால் வழங்கப்படும் வீடமைப்பு உதவிகளும் எமது மக்களுக்கு வேண்டாம் என கூறுவார்களா? 863 மாதிரி கிராமங்கள் உருவாக்கப்பட்டுள்ளன. அம்பியூலன்ஸ் சேவையும் வெளிநாட்டிலிருந்து கிடைக்கப்பெற்றது. வீடமைப்பிற்கான நிதியும் வெளிநாடுகளிலிருந்து கிடைக்கப்பெறுகிறது. வெளிநாடுகளில் வரிசையில் நின்று எமக்கு உதவி செய்யும்போது, சிலருக்கு அதை தாங்கிக்கொள்ள முடியாது என அவர் மேலும் தெரிவித்தார்."}