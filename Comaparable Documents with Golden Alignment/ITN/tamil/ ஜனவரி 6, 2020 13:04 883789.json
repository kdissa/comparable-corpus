{"Header": "அரசியலினால் அரச நிறுவனங்கள் அழிவடைய இனி இடமில்லை : பிரதமர்", "Time": " ஜனவரி 6, 2020 13:04 ", "Content": "அரசியல் காரணமாக அரச நிறுவனங்கள் அழிவடைவதற்கு இடமளிக்க போவதில்லையென பிரதமர் மகிந்த ராஜபக்ஷ தெரிவித்தார். வீரகெட்டிய கசாகல விகாரையில் நடைபெற்ற நிகழ்வொன்றின் போதே பிரதமர் இவ்வாறு குறிப்பிட்டார். பிரதமர் இங்கு உரையாற்றுகையில் ; தேரர்கள் உதவி கேட்டு கலாசார அலுவல்கள் அமைச்சுக்கு வருகின்றார்கள். கலாசார நிதியத்திலிருந்து 100 மில்லியன் ரூபா பெற்றே கடந்த முறை சம்பளம் வழங்கப்பட்டது. கலாசார நிதியத்திலிருந்து ஏன் இவ்வாறு நிதி பெறுகீறீர்கள் என நான் கேட்டேன். நிதியை பெறுவதற்கு வேறு இடம் ஒன்று இல்லை. அரசாங்கம் வழங்குவதும் இல்லை. இதனால் காலாசர நிதியத்திலிருந்தே கடந்த மாதம் சம்பளம் வழங்கப்பட்டது. அரச நிறுவனங்களில் உள்ள வெற்றிடங்களை விட மேலதிகமாக ஆட்களை ஒப்பந்த அடிப்படையில் இணைத்துள்ளனர். அவர்களது ஒப்பந்த காலம் நிறைவடைந்தால் நாட்டுக்கு பெரும் பிரச்சினையாகும். அவர்களுக்கும் அவர்களை நம்பி வாழ்பவர்களுக்கும் பிரச்சினையாகும். அதனை போன்று அரசாங்கத்திற்’கும் பிரச்சினையாகும். அவர்களுக்கு வழங்கப்பட்ட ஒப்பந்தம் என்னவென்றால் வீடு வீடாகச் சென்று அரசியல் பிரசாரம் மேற்கொண்டால் சம்பளம் வழங்கப்படுவதாகும். இப்போது தேர்தலும் முடிவடைந்து விட்டது. அவர்களது ஒப்பந்தமும் முடிவடைந்து விட்டது. இவ்வாறு அனைத்து அரச நிறுவனங்களிலும் ஆட்களை நிரப்பியுள்ளார்கள். பணத்தை வீணடித்த விதம், அதனை அழித்த விதம் தொடர்பில் நான் ஒன்றும் சொல்ல போவதில்லை. அது தொடர்பில் நாம் வருத்தமடைகின்றோம். அரசியல் காரணமாக அரச நிறுவனங்கள் அழிவடைய நாம் ஒரு போதும் இடமளிக்க போவதில்லை. கலாசார அமைச்சாக இருக்கலாம். நிதியமாக இருக்கலாம், அவற்றை அழித்தொழிக்க இடமளிக்க மாட்டோம். அறநெறி பாடசாலைகளை சேர்ந்த ஆயிரம் மாணவர்களுக்கு பாடசாலை உபகரங்களை வழங்கும் நிகழ்வில் கலந்து கொண்டு உரையாற்றும் போதே அவர் இவ்வாறு தெரிவித்தார். பாதுகாப்பான நாடு அறநெறிமிக்க சமூகம் எனும் தொனிப்பொருளில் இந்நிகழ்வு நடைபெற்றது. அறநெறி மாணவர்களுக்கு பிரதமர் மகிந்த ராஜபக்ஷ தலைமையில் பாடசாலை உபகரணங்கள் வழங்கப்படடன. மக்கள் பிரதிநிதிகள் உட்பட மகா சங்கத்தினர் இந்நிகழ்வில் கலந்து கொண்டனர்."}