{"Header": "சுமார் 10 ஆண்டுகளுக்கு பின்னர் இந்தியாவில் நேற்று கனமழை", "Time": " ஜூலை 2, 2019 13:17 ", "Content": "சுமார் 10 ஆண்டுகளுக்கு பின்னர் இந்தியாவில் நேற்று கனமழை பெய்துள்ளது. மகாராஸ்ட்ரா மாநிலத்தில் கன மழை பெய்து வருகிறது. இதையடுத்து பூனையிலுள்ள கல்லூரி கட்டிடமொன்று இடிந்து வீழ்ந்ததில் 6 பேர் உயிரிழந்தனர். அத்துடன் வெள்ளம் மற்றும் கட்டிடங்கள் இடிந்து வீழ்ந்தன் காரணமாக மும்பை நகரில் 16 பேர் பலியாகியுள்ளனர். இந்தியாவை தாக்கியுள்ள சீரற்ற காலநிலை காரணமாக பாடசாலைகள் மற்றும் பல்கலைக்கழகங்களை மூடிவிட நடவடிக்கை எடுக்கப்பட்டுள்ளது. மும்பையின் பல்வேறு பகுதிகளில் நேற்று 100 மில்லிமீற்றர் அளவிலான மழை வீழ்ச்சி பதிவாகியுள்ளது. மும்பாயில் அரச தனியார் அலுவலகங்கள் மற்றும் கல்வி நிறுவனங்களுக்கும் இன்று விடுமுறை அறிவிக்கப்பட்டுள்ளது. அரச சேவைகள் மாத்திரம் முன்னெடுக்கப்படுகின்றன. மும்பாய் சர்வதேச விமான நிலையத்தின் 54 விமான சேவைகள் இதுவரை ரத்துசெய்யப்பட்டுள்ளதுடன் புகையிரத சேவைகளுக்கும் தடை ஏற்பட்டுள்ளது."}