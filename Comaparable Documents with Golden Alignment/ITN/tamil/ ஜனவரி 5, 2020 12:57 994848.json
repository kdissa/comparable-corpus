{"Header": "நிக்கவரெட்டிய சிறுமி தாக்கப்பட்ட சம்பவம் குறித்து கண்டறிய விசேட குழு", "Time": " ஜனவரி 5, 2020 12:57 ", "Content": "குருநாகல் நிக்கவரெட்டிய பிரதேசத்தில் சிறுமியொருவர் தாக்கப்பட்ட சம்பவம் தொடர்பில் கண்டறிவதற்கென நாளைய தினம் கொழும்பிலிருந்து குழுவொன்று அனுப்பப்படவுள்ளதாக பொது நிர்வாக அமைச்சர் ஜனக்க பண்டார தென்னகோன் தெரிவித்துள்ளார். தாக்குதல் சம்பவத்துடன் தொடர்புடைய மூவர் எதிர்வரும் 16ம் திகதி வரை விளக்கமறியலில் வைக்கப்பட்டுள்ளனர். அதில் கிராம சேவை அதிகாரியொருவரும் உள்ளடங்குவதாகவும், அவரை பணிநீக்கம் செய்யப்பட்டுள்ளதாகவும் பொது நிர்வாக அமைச்சர் ஜனக்க பண்டார தென்னகோன் தெரிவித்துள்ளார். வீட்டில் 13 வயதான மகள் மீது மிகவும் மோசமாக தாக்குதல் நடத்தியமை தொடர்பான வீடீயோ காட்சி சமூக ஊடகங்களில் வெளியானது. அதற்கமைய விசாரணைகளை மேற்கொண்ட பொலிசார், சந்தேக நபர்கள் மூவரையும் கைதுசெய்தமை குறிப்பிடத்தக்கது."}