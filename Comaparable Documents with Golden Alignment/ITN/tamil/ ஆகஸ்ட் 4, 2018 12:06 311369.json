{"Header": "சிறுபோக நெற் கொள்வனவு நடவடிக்கை இன்று முதல் ஆரம்பம்", "Time": " ஆகஸ்ட் 4, 2018 12:06 ", "Content": "சிறுபோக நெற் கொள்வனவு நடவடிக்கை இன்று முதல் ஆரம்பமாகவுள்ளது. இதற்கென 4 ஆயிரத்து 900 மில்லியன் ரூபாய் நிதியொதுக்கப்பட்டுள்ளது. ஒரு இலட்சத்து 20 ஆயிரம் மெட்ரிக் தொன் நெல்லை கொள்வனவு செய்ய எதிர்ப்பார்க்கப்பட்டுள்ளது. இம்முறை சிறுபோகத்தில் 4.5 இலட்சம் ஏக்கர் நிலப்பரப்பில் நெற் பயிர்ச்செய்கை மேற்கொள்ளப்பட்டுள்ளது. இதற்கமைய 10 இலட்சம் மெட்ரிக் தொன்னுக்கும் அதிக நெல் அறுவடையை எதிர்ப்பார்ப்பதாக விவசாய திணைக்களம் தெரிவித்துள்ளது. விவசாயிகளிடம் கொள்வனவு செய்யப்படும் நெல்லில் இருந்து பெறப்படும் அரிசியை நிவாரண விலையின் கீழ் மக்களுக்கு வழங்கும் வேலைத்திட்டமும் ஆரம்பிக்கப்பட்டுள்ளமை குறிப்பிடத்தக்கது."}