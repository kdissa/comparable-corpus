{"Header": "உயிர்த்த ஞாயிறு தாக்குதலில் பாதிக்கப்பட்ட சிறுவர்களுக்கான நிதியத்தை அமைக்க அமைச்சரவை அனுமதி", "Time": " ஜூன் 4, 2019 12:40 ", "Content": "உயிர்த்த ஞாயிறு தாக்குதலில் பாதிக்கப்பட்ட சிறுவர்களுக்கென நிதியமொன்றை அமைக்க அமைச்சரவை அனுமதி வழங்கியுள்ளதாக அமைச்சர் ஜோன் அமரதுங்க தெரிவித்தார். தாக்குதலினால் ஊனமுற்ற, பெற்றோர் உயிரிழப்பு மற்றும் காயமடைதலினால் பாதிப்புக்குள்ளான பிள்ளைகளுக்கு நிவாரணம் வழங்கும் நோக்கில் இந்நடவடிக்கை எடுக்கப்பட்டுள்ளது. 500 மில்லியன் ரூபாவை கொண்டதாக இந்நிதியம் அமையவுள்ளது. இதற்கு 100 மில்லியன் ரூபாவினை அரசாங்கம் வழங்குமென பிரதமர் காரியாலயம் தெரிவிக்கிறது. இந்நிலையில் இதுதொடர்பான அமைச்சரவை பத்திரம் பிரதமர் ரணில் விக்ரமசிங்கவினால் இன்று சமர்ப்பிக்கப்பட்டது. இதற்கு அமைச்சரவை அனுமதி வழங்கியுள்ளது. இதன் செயற்பாடுகளை கண்காணிக்க பிரதமரின் செயலாளர் தலைமையில் குழுவொன்றும் நியமிக்கப்படவுள்ளதாக பிரதமர் காரியாலயம் தெரிவிக்கிறது."}