{"Header": ["\nටිපර් රියකට යට වී සිසුවියක් මරුට"], "Time": ["\n01 Mar, 2015\t", "| 2:13 pm ", "\n"], "Url": "https://www.newsfirst.lk/sinhala/2015/03/01/%e0%b6%a7%e0%b7%92%e0%b6%b4%e0%b6%bb%e0%b7%8a-%e0%b6%bb%e0%b7%92%e0%b6%ba%e0%b6%9a%e0%b6%a7-%e0%b6%ba%e0%b6%a7-%e0%b7%80%e0%b7%93-%e0%b7%83%e0%b7%92%e0%b7%83%e0%b7%94%e0%b7%80%e0%b7%92%e0%b6%ba/", "Content": "මාළඹේ, තලාහේනේදී සිදු වූ රිය අනතුරකින් පාසල් සිසුවියක් මිය ගොස් තිබේ. පොලීසිය පැවසුවේ, ඇය අද දහවල් නුගේගොඩ ප්‍රදේශයේ පෞද්ගලික උපකාරක පන්තියකට සහභාගී වීමෙන් අනතුරුව තම නිවස බලා සිය පියා සමග යතුරු පැදියකින් යමින් සිටිය දී අනතුර සිදුව ඇති බව ය. යතුරු පැදිය ටිපර් රථයක ගැටීමෙන් පසුව පෙරලී ඇය ටිපර් රථයට යට වීමෙන් එම ස්ථානයේම මියගිය බව පොලීසිය සඳහන් කළේ ය. පොලීසිය පැවසුවේ, අනතුරින් ඇයගේ පියාට කිසිදු තුවාලයක් සිදු වී නොමැති බව ය. මියගොස් ඇත්තේ පහළ, බෝමිරිය ප්‍රදේශයේ පදිංචි සිසුවියකි."}