{"Header": ["\nගෙවුණු දවස උණුසුම් කළ පුවත්"], "Time": ["\n01 Jun, 2019\t", "| 6:45 am ", "\n"], "Url": "https://www.newsfirst.lk/sinhala/2019/06/01/%e0%b6%9c%e0%b7%99%e0%b7%80%e0%b7%94%e0%b6%ab%e0%b7%94-%e0%b6%af%e0%b7%80%e0%b7%83-%e0%b6%8b%e0%b6%ab%e0%b7%94%e0%b7%83%e0%b7%94%e0%b6%b8%e0%b7%8a-%e0%b6%9a%e0%b7%85-%e0%b6%b4%e0%b7%94%e0%b7%80-290/", "Content": "1. ජනාධිපතිවරණය දෙසැම්බර් 7 වන දා : ජනාධිපතිවරණය දෙසැම්බර් මස 07 වැනි දා පවත්වන බව මැතිවරණ කොමිසම පවසා ඇතැයි ජනාධිපතිතුමා ඉන්දියාවේදී කියයි. 2. “කිසිදු රටක හමුදාවලට මෙරටට ඇතුළුවීමට ඉඩදෙන ගිවිසුම්වලට එකඟ වෙන්නේ නැහැ” : වෙනත් කිසිම රටක හමුදාවකට ශ්‍රී ලංකාවට ඇතුළුවීමට හෝ කඳවුරු බැඳීමට ඉඩ ලැබෙන කිසිදු ගිවිසුමකට එළඹෙනවාට තරයේ විරුද්ධ බව සියම් මහා නිකායේ මල්වතු – අස්ගිරි උභය විහාර සහ අතිඋතුම් මැල්කම් කාදිනල් රංජිත් අගරදගුරු හිමිපාණන් ඒකාබද්ධ ප්‍රකාශයකින් අවධාරණය කරති. 3. සියලු රාජ්‍ය ආයතනවල නිලධාරිනියන්ට සාරිය හෝ ඔසරිය අනිවාර්ය කෙරේ : සියලු රාජ්‍ය ආයතනවල නිලධාරිනියන්ට සාරිය හෝ ඔසරිය පමණක් හැඳ රාජකාරියට පැමිණෙන්නැයි රාජ්‍ය පරිපාලන හා ආපදා කළමනාකරණ අමාත්‍යංශය දැනුම්දීමක් කර තිබේ. 4. සහරාන්ගේ බවට සැක ලැප්ටොප් පරිගණකයක් පාලමුනේ කලපුවෙන් සොයාගනී : මොහොමඩ් සරහාන්ගේ බවට සැක කෙරෙන ලැප්ටොප් පරිගණයක් අක්කරෙයිපත්තුව පාලමුනේ කලපුවේ තිබී සොයාගෙන තිබේ. 5. වසා දැමුණු කැලණිය සරසවියේ පීඨ 3 ක් ලබන සඳුදා යළි විවෘත කෙරේ : වසා දැමුණු කැලණිය විශ්වවිද්‍යාලයේ පීඨ තුනක් ලබන සඳුදා (03) යළි විවෘත කෙරේ."}