{"Header": ["\nකොරියාවේ ධීවර රැකියාවලට බඳවා ගැනීමේ විභාග ප්‍රතිඵල අද නිකුත් කෙරේ"], "Time": ["\n02 Apr, 2015\t", "| 11:20 am ", "\n"], "Url": "https://www.newsfirst.lk/sinhala/2015/04/02/%e0%b6%9a%e0%b7%9c%e0%b6%bb%e0%b7%92%e0%b6%ba%e0%b7%8f%e0%b7%80%e0%b7%9a-%e0%b6%b0%e0%b7%93%e0%b7%80%e0%b6%bb-%e0%b6%bb%e0%b7%90%e0%b6%9a%e0%b7%92%e0%b6%ba%e0%b7%8f%e0%b7%80%e0%b6%bd%e0%b6%a7/", "Content": "දකුණු කොරියාවේ ධීවර ක්ෂේත්‍රයේ රැකියා සඳහා බඳවා ගැනීමට පැවති විභාගයේ ප්‍රතිඵල අද නිකුත් වේ. විදේශ සේවා නියුක්ති කාර්යාංශය සඳහන් කළේ, එම ප්‍රතිඵල www.slbfe.lk වෙබ් අඩවියෙන් ලබා ගත හැකි බව ය. විභාගය සඳහා අයදුම්කරුවන් 2220 දෙනෙකු අයදුම්කර තිබූ අතර ඉන් 2104 දෙනෙක් විභාගය සඳහා පෙනී සිටියහ. පසුගිය 28 වන දින පැවති මෙම විභාගයෙන් සමත් වන 50% කට අධික පිරිස කොරියාවේ රැකියා සඳහා යොමු කරනු ඇති. විභාගයෙන් පසුව පැවැත්වෙන සම්මුඛ පරීක්ෂණයේදී ධීවර ක්ෂේත්‍රයේ පළපුරුද්ද හා වෙනත් වෘත්තීය සුදුසුකම් තිබේ නම් එය අයදුම්කරුවන්ට විශේෂ සුදුසුකමක් බව ද විදේශ සේවා නියුක්ති කාර්යාංශය සදහන් කළේ ය."}