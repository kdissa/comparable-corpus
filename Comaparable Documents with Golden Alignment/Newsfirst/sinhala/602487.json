{"Header": ["\nයතුරු පැදිකරුවන්ට පූර්ණ ආවරණ හිස්වැසුම් (Full Face) පැළඳීම තහනම් කෙරේ"], "Time": ["\n02 Mar, 2015\t", "| 3:59 pm ", "\n"], "Url": "https://www.newsfirst.lk/sinhala/2015/03/02/%e0%b6%ba%e0%b6%ad%e0%b7%94%e0%b6%bb%e0%b7%94-%e0%b6%b4%e0%b7%90%e0%b6%af%e0%b7%92%e0%b6%9a%e0%b6%bb%e0%b7%94%e0%b7%80%e0%b6%b1%e0%b7%8a%e0%b6%a7-%e0%b6%b4%e0%b7%96%e0%b6%bb%e0%b7%8a%e0%b6%ab/", "Content": "මාර්තු 21 වන දා සිට ක්‍රියාත්මක වන පරිදි යතුරු පැදිකරුවන්ට පූර්ණ ආවරණ හිස්වැසුම් පැළඳීම තහනම් කර තිබේ. අද පැවති ප්‍රවෘත්ති සාකච්ඡාවකදී පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා පැවසුවේ, පසුගිය වසර තුළ පමණක් පූර්ණ ආවරණ හිස්වැසුම් පැළඳි යතුරු පැදිකරුවන් අපරාධ 127 ක් සිදුකර ඇති බව ය. ඒ අනුව එම තීරණය ගත් අතර එය පසු පැදිකරුවන්ට ද වලංගු බව සඳහන් කළේ ය. පොලිස් මාධ්‍ය ප්‍රකාශකවරයා පැවසුවේ, පූර්ණ ආවරණ හිස්වැසුම් පැළඳීම හේතුවෙන් මුල් වරට වැරදිකරුවන් වන්නන්ට රුපියල් 1000 ක් ද, දෙවන වරට වැරදිකරුවන් වන්නන්ට රුපියල් 2000 ක් ද, තුන්වැනි වරට වැරදිකරුවන් වන්නන්ට රුපියල් 3500 ක දඩයකට යටත් කරන බව ය. තුන්වැනි වරට වැරදිකරුවන් වන්නන්ට දඩයට අමතරව රියදුරු බලපත්‍රය අහෝසි කරන බව ද පොලිස් මාධ්‍ය ප්‍රකාශකවරයා සඳහන් කළේ ය."}