{"Header": ["\nමත්ද්‍රව්‍ය පාර්සලයක් බෙදාහැරීම සම්බන්ධයෙන් තැපෑලේ සේවකයින් දෙදෙනෙකුගේ සේවය අත්හිටුවයි"], "Time": ["\n02 Apr, 2016\t", "| 12:43 pm ", "\n"], "Url": "https://www.newsfirst.lk/sinhala/2016/04/02/%e0%b6%b8%e0%b6%ad%e0%b7%8a%e0%b6%af%e0%b7%8a%e2%80%8d%e0%b6%bb%e0%b7%80%e0%b7%8a%e2%80%8d%e0%b6%ba-%e0%b6%b4%e0%b7%8f%e0%b6%bb%e0%b7%8a%e0%b7%83%e0%b6%bd%e0%b6%ba%e0%b6%9a%e0%b7%8a-%e0%b6%b6%e0%b7%99/", "Content": "විදෙස් රටකින් පැමිණි මත්ද්‍රව්‍ය බවට සැක කෙරෙන පාර්සලයක් නීති විරෝධීව බෙදාහැරීම සම්බන්ධයෙන් තැපැල් දෙපාර්තමේන්තුවේ සේවකයින් දෙදෙනෙකුගේ සේවය අත්හිටුවා තිබේ. තැපැල්පති රෝහණ අබේරත්න මහතා සඳහන් කළේ, අභ්‍යන්තර විමර්ශනයකින් අනතුරුව මෙම පියවර ගත් බව ය. මේ අතර තැපැල් මගින් විදේශයේ සිට එවන ලද මත්ද්‍රව්‍ය සහිත පාර්සලයක් පසුගියදා ගාල්ල තැපැල් කාර්යාලය ආසන්නයේදී විදේශිකයෙකු ද සමග අත්අඩංගුවට ගැනිණි."}