{"Header": ["\nජනපති මෛත්‍රීපාල සිරිසේන හෙට පකිස්ථානයේ සංචාරයක"], "Time": ["\n04 Apr, 2015\t", "| 9:14 am ", "\n"], "Url": "https://www.newsfirst.lk/sinhala/2015/04/04/%e0%b6%a2%e0%b6%b1%e0%b6%b4%e0%b6%ad%e0%b7%92-%e0%b6%b8%e0%b7%9b%e0%b6%ad%e0%b7%8a%e2%80%8d%e0%b6%bb%e0%b7%93%e0%b6%b4%e0%b7%8f%e0%b6%bd-%e0%b7%83%e0%b7%92%e0%b6%bb%e0%b7%92%e0%b7%83%e0%b7%9a-8/", "Content": "ජනාධිපති මෛත්‍රීපාල සිරිසේන මහතා හෙට දිනයේ පකිස්ථානයේ සංචාරයක නිරත වීමට නියමිතව තිබේ. විදේශ කටයුතු අමාත්‍යංශය ප්‍රකාශ කළේ, එරට ජනාධිපති මම්නූන් හුසේන් සහ අගමැති මොහොමඩ් නවාස් ෂරීෆ් යන මහත්වරුන්ගේ ආරාධනයකට අනුව ජනාධිපතිතුමා පකිස්ථානයේ සංචාරයක නිරත වන බව ය. මේ සංචාරය අතරතුරදී ජනාධිපතිතුමා පකිස්ථාන ජනාධිපති සහ අගමැතිවරයා සමග ද්වීපාර්ශ්වික සාකච්ඡා පැවැත්වීමට නියමිතව තිබේ. එහිදී දෙරට අතර ගිවිසුම් කිහිපයකට අත්සන් තැබීමට ද නියමිත බව විදේශ කටයුතු අමාත්‍යංශය සඳහන් කළේ ය."}