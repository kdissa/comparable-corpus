{"Header": ["\nනව රජයේ වැඩපිළිවෙළට පූර්ණ සහය දෙනවා – ජෙෆ්රි ෆෙල්ට්මන්"], "Time": ["\n01 Mar, 2015\t", "| 9:15 am ", "\n"], "Url": "https://www.newsfirst.lk/sinhala/2015/03/01/%e0%b6%b1%e0%b7%80-%e0%b6%bb%e0%b6%a2%e0%b6%ba%e0%b7%9a-%e0%b7%80%e0%b7%90%e0%b6%a9%e0%b6%b4%e0%b7%92%e0%b6%bd%e0%b7%92%e0%b7%80%e0%b7%99%e0%b6%bd-%e0%b7%83%e0%b7%8f%e0%b6%bb%e0%b7%8a%e0%b6%ae/", "Content": "නව රජයේ වැඩපිළිවෙළ සාර්ථක කර ගැනීමට පූර්ණ සහය ලබා දෙන බව එක්සත් ජාතීන්ගේ සංවිධානයේ දේශපාලන කටයුතු පිළිබඳ විෂය භාර මහ ලේකම් ජෙෆ්රි ෆෙල්ට්මන් මහතා පවසයි. ඔහු මේ බව ප්‍රකාශ කළේ, ජනාධිපති මෛත්‍රීපාල සිරිසේන මහතා හමුවූ අවස්ථාවේදී ය. එහිදී ජනාධිපතිවරයා සඳහන් කළේ, ජාතික හා ජාත්‍යන්තර වශයෙන් නැවුම් මුහුණු වරකින් කටයුතු කිරීමට වත්මන් රජය කැපවී සිටින බව ය. මේ අතර ජෙෆ්රි ෆෙල්ට්මන් මහතා ඊයේ වැඩබලන විදේශ කටයුතු අමාත්‍ය අජිත් පී. පෙරේරා මහතා හමු වී යුද්ධ සමයේ මෙරට සිදුවූ බව කියන මානව හිමිකම් කඩවීමේ චෝදනා විමර්ශනය කිරීමේ දේශීය යාන්ත්‍රණය පිළිබඳව එක්සත් ජාතීන්ගේ සංවිධානයේ ස්ථාවරය පැහැදිලි කළ බව වැඩබලන විදේශ කටයුතු අමාත්‍යවරයා පැවසී ය. දිවයිනේ නිල සංචාරයක නිරත ජෙෆ්රි ෆෙල්ට්මන් මහතා හෙට දිනයේ යාපනය ප්‍රදේශයේ සංචාරයක නිරත වීමට නියමිත ය. එහිදී උතුරු පළාත් ආණ්ඩුකාරවරයා සහ මහ ඇමතිවරයා හමු වී සාකච්ඡා කිරීමට සැළසුම් කර ඇති බව විදේශ කටයුතු අමාත්‍යංශය ප්‍රකාශ කළේ ය. මීට අමතරව ඔහු හෙට දිනයේදී අග්‍රාමාත්‍ය රනිල් වික්‍රමසිංහ මහතා ද හමුවීමට නියමිත ය."}