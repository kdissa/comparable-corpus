{"Header": ["\nමැයි දිනය වෙනුවෙන් ජනපති සහ අග්‍රාමාත්‍යවරයාගේ නිකුත් කළ පණිවුඩ"], "Time": ["\n01 May, 2017\t", "| 12:23 pm ", "\n"], "Url": "https://www.newsfirst.lk/sinhala/2017/05/01/%e0%b6%b8%e0%b7%90%e0%b6%ba%e0%b7%92-%e0%b6%af%e0%b7%92%e0%b6%b1%e0%b6%ba-%e0%b7%80%e0%b7%99%e0%b6%b1%e0%b7%94%e0%b7%80%e0%b7%99%e0%b6%b1%e0%b7%8a-%e0%b6%a2%e0%b6%b1%e0%b6%b4%e0%b6%ad%e0%b7%92-2/", "Content": "රට තුළ සංහිඳියාව ගොඩනැගීමේදී ත් ආර්ථික සමෘද්ධිය අත්කර ගැනීමේදී ත් වැඩකරන ජනතාව වෙත අත්හල නොහැකි වගකීමක් පැවරී ඇති බව ජනාධිපති මෛත්‍රීපාල සිරිසේන මහතා නිකුත් කළ මැයිදින පනිවුඩයේ සඳහන් ය. තම වෘත්තිය අයිතිය සහ වරප්‍රසාද වඩා ශක්තිමත් කරගන්නා අතර රටේ සමස්ත ආර්ථික ක්‍රියාවලිය වෙත මෙන්ම නව ලෝක ප්‍රවණතා වෙත ද සංවේදී වෙමින් වඩාත් වගකීම් සහගත සමාජ බලවේගයක් ලෙස වැඩ කරන ජනතාව ක්‍රියා කරනු ඇතැයි විශ්වාස කරන බව ද ජනාධිපතිවරයා පවසයි. දිගු කාලීන අරගල මාවතෙන් පන්නරය ලැබ නූතන ප්‍රජාතන්ත්‍රවාදී සමාජ ව්‍යුහයේ තීරණාත්මක බලවේගය ලෙස කටයුතු කරන වැඩකරන ජනතාව, ශ්‍රී ලංකාව වෙත ප්‍රජාතන්ත්‍රවාදය දිනාගැනීමේ අරගලයේදීද තීරණාත්මක කාර්යභාරයක් ඉටු කළ බව ජනාධිපතිවරයා සිහිපත් කරයි. සමස්ත ලෝකය රඳා පවතින්නේ වැඩ කරන ජනතාවගේ දහදිය හා ශ්‍රමය මත බව අග්‍රාමාත්‍ය රනිල් වික්‍රමසිංහ මහතා පවසයි. අග්‍රාමාත්‍යවරයා පෙන්වා දෙන්නේ ඉතිහාසය පුරා නොනවතින අරගලයක් වෙනුවෙන් කළ , කැප කිරීමක ප්‍රතිඵලයක් ලෙස ලෝකයේ අවධානය කම්කරු ජනතාව වෙත යොමු කරමින් ජාත්‍යන්තර මට්ටමින් කම්කරු දිනය සමරීම ආරම්භ වී ඇති බව අග්‍රාමාත්‍යවරයා පවසයි."}