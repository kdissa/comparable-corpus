{"Header": ["\nරට ම රොද බැඳගත් රන්භූමි රැලිය ජනතා හරසර මධ්‍යයේ අම්බලන්තොටට (VIDEO)"], "Time": ["\n01 Jun, 2015\t", "| 9:25 pm ", "\n"], "Url": "https://www.newsfirst.lk/sinhala/2015/06/01/%e0%b6%bb%e0%b6%a7-%e0%b6%b8-%e0%b6%bb%e0%b7%9c%e0%b6%af-%e0%b6%b6%e0%b7%90%e0%b6%b3%e0%b6%9c%e0%b6%ad%e0%b7%8a-%e0%b6%bb%e0%b6%b1%e0%b7%8a%e0%b6%b7%e0%b7%96%e0%b6%b8%e0%b7%92-%e0%b6%bb%e0%b7%90-3/", "Content": "රට ම රොද බඳින රන්භූමි රැලිය සිය 25 වන දිනය සපුරමින් අද අම්බලන්තොටට පැමිණියේ ය. නගර 75ක ජන ප්‍රසාදය හිමි කරගත් රන්භූමි රැලියට අද ත් හිමි වුයේ, ඉහළ පිළිගැනීමකි. රන්භූමි රැලියේ 25 වන දිනය සනිටුහන් කරමින් වීරවිලින් අද සමාරම්භය සනිටුහන් විය. සහජීවනය වෙනුවෙන් අත්වැල් බැඳගත් වීරවිල ජනතාව ද අද සිය නාමය රන්භූමියේ සනිටුහන් කළේ, සමගි සම්පන්න ජාතියක් බිහි කිරීමේ අරමුණ ඇතිව ය. මහ සඟරුවනේ ආශිර්වාදය ත් පෙරටු කර ගනිමින් මග දෙපස ජනතා සුබ පැතුම් ද පිළිගනිමින් රන්භූමි රැලිය අද 2වන නැවතුම වූ හම්බන්තොට බලා ගමන් ආරම්භ කළේ ය. කෘෂි කර්මාන්තයෙන් මෙන් ම ධීවර කර්මාන්තයෙන් ද රටේ සංවර්ධනයට මහඟු සේවාවක් සපයන පිරිසක් වෙසන හම්බන්තොටට පැමිණි රන්භූමි රැලිය එහි ජනතාව උණුසුම් ලෙස පිළිගත්තේ ය. සියලු ජාතීන් සමගියෙන් වාසය කරන හම්බන්තොටදී පැවති පිළිගැනීමේ උත්සවය විවිධ සංස්කෘතිකාංගවලින් ද වර්ණවත් විය. හම්බන්තොට ජනතා සුබ පැතුම් පිළිගත් රන්භූමි රැලිය අද ගමනාන්තය වූ අම්බලන්තොට බලා ගමන් ආරම්භ කළේ ය. අම්බලන්තොට ජනතාව ත් සහජීවනයේ පණිවුඩය රැගෙන පැමිණෙන රන්භූමි රැලිය පිළිගැනීමට මග බලමින් සිටියේ ය. රන්භූමි රැලිය පිළිගැනීමට අම්බලන්තොටට ත් විශාල පිරිසක් රැස්ව සිටියහ. ජාතික සමගිය වෙනුවෙන් තම දායකත්වය ලබා දෙමින් අම්බලන්තොට ජනතාව ද අත්වැල් බැඳ ගත්තේ, සිය නාමය රන්භූමියේ සනිටුහන් කරමිනි. සිරස, ශක්ති, නිව්ස්ෆස්ට්, කොළඹ වරාය නගරය හා ජාතික තරුණ සේවා සභාව එක්ව දියත් කරන රන්භූමි රැලිය හෙට පෙරවරු 9.00ට සූරියවැව නගර මධ්‍යයෙන් ගමන් ආරම්භ කිරීමට නියමිත ය. පෙරවරු 11.00ට ඇඹිලිපිටිය ………… ට පැමිණෙන රන්භූමි රැලිය පස්වරු 2.00ට සිය ගමනාන්තය සනිටුහන් කරන්නේ, ගොඩකවෙල …………. ඉදිරිපිටිනි."}