{"Header": ["\nමිහිදු මාහිමියන් ලක්දිවට වැඩම කර මෙරට සම්බුද්ධ ශාසනය ස්ථාපනය කළ පොසොන් පුර පසළොස්වක පොහොය අදයි"], "Time": ["\n02 Jun, 2015\t", "| 7:24 am ", "\n"], "Url": "https://www.newsfirst.lk/sinhala/2015/06/02/%e0%b6%b8%e0%b7%92%e0%b7%84%e0%b7%92%e0%b6%af%e0%b7%94-%e0%b6%b8%e0%b7%8f%e0%b7%84%e0%b7%92%e0%b6%b8%e0%b7%92%e0%b6%ba%e0%b6%b1%e0%b7%8a-%e0%b6%bd%e0%b6%9a%e0%b7%8a%e0%b6%af%e0%b7%92%e0%b7%80%e0%b6%a7/", "Content": "අනුබුදු මිහිදු මාහිමියන් ලක්දිවට වැඩම කර මෙරට සම්බුද්ධ ශාසනය ස්ථාපනය කළ පොසොන් පුර පසළොස්වක පොහොය දිනය අදයි.‍ සම්බුද්ධ පරිනිර්වාණයෙන් වසර 218කට පසුව ධර්මාශෝක රජුගේ අනුග්‍රහයෙන් මොග්ගලීපුත්තතිස්ස මහ රහතන් වහන්සේගේ අනුශාසකත්වයෙන් පැවති 3වන ධර්ම සංඝායනාවේ ප්‍රතිඵලයක් ලෙස රටවල් 9කට බුදු දහම ව්‍යාප්ත කෙරිණි. බුද්ධ වර්ෂ 236 දී අනුරාධපුර, මිස්සකපව්වට මිහිදු මහ රහතන් වහන්සේ ප්‍රමුඛ ඉත්ථිය, උත්ථිය, සම්බල, බද්ධසාල, සුමන සාමණේරයන් සහ පණ්ඩුක උපාසක ඇතුළු ධර්ම දූත පිරිස පැමිණියේ එහි ප්‍රතිඵලයක් ලෙස ය. මිස්සක පවුවෙන් ඇසුණු ඒ සදහම් පණිවුඩයෙන් මෙරට ආගමික, සාමාජීය හා සංස්කෘතික පුනරුදයක් ඇතිවිණි. එවක රට පාලනය කළ දේවානම් පියතිස්ස රජු මිහිදු හිමියන් දෙසූ චුල්ල හත්ථි පදෝපම සූත්‍රයෙන් ධර්මාවබෝධය ලබා රට වැසියන් ධර්මානුකූලව යහ මගට ගත් බවට ඉතිහාසය සාක්ෂි දරයි. අරිට්ඨ කුමරු ප්‍රමුඛ පිරිස බුද්ධ ශාසනයට ඇතුළු වී මෙරට භික්ෂු ශාසනය ආරම්භ කිරීම ත් කලා ශිල්ප ශ්‍රේණි 18ක පිරිසක් සමග සංඝමිත්තා තෙරණිය මෙරටට වැඩම කරවීම ත් සිදුවන්නේ, මහින්දාගමනයේ ප්‍රතිඵලයක් ලෙස ය."}