{"Header": ["\nඅවමන් පිටුදැකීමේ ජාත්‍යන්තර දිනය අදයි"], "Time": ["\n01 Mar, 2015\t", "| 10:25 am ", "\n"], "Url": "https://www.newsfirst.lk/sinhala/2015/03/01/%e0%b6%85%e0%b7%80%e0%b6%b8%e0%b6%b1%e0%b7%8a-%e0%b6%b4%e0%b7%92%e0%b6%a7%e0%b7%94%e0%b6%af%e0%b7%90%e0%b6%9a%e0%b7%93%e0%b6%b8%e0%b7%9a-%e0%b6%a2%e0%b7%8f%e0%b6%ad%e0%b7%8a%e2%80%8d%e0%b6%ba%e0%b6%b1/", "Content": "අවමන් පිටුදැකීමේ ජාත්‍යන්තර දිනය අදට යෙදී තිබේ. එක්සත් ජාතීන්ගේ සංවිධනය විසින් 2014 වර්ෂයේ මෙම දිනය ප්‍රකාශයට පත් කළේ, ලොව පුරා විවිධ හේතූන් මත සිදුවන අවමන් කිරීම් පිළිබඳව ලෝක ප්‍රජාවගේ අවදානය යොමු කිරීමේ අරමුණින් ය. විවිධ හේතූන් මත ලොව කාන්තාවන් හා ගැහැණු ළමයින් අවමන් සහගත සැළකිලිවලට ලක්වන බව එක්සත් ජාතීන් පෙන්වා දෙති. නිවේදනයක් නිකුත් කරමින් එක්සත් ජාතීන්ගේ මහ ලේකම් බෑන් කී මූන් මහතා සඳහන් කළේ, අවමන් සහගතව සැළකීම යනු මානව හිමිකම් උල්ලංඝනය කිරීමක් බව යි. එය පිටුදැකීමට සියලු පාර්ශව එක්විය යුතු බව ද ඔහු සඳහන් කළේ ය. මේ අතර පේරාදෙණිය විශ්වවිද්‍යාලයේ නීති අධ්‍යයන අංශයේ අංශාධිපති ආචාර්ය දීපිකා උඩගම මහත්මියද පැවසුවේ, සමාජය විසින් නිර්මාණය කර ඇති විවිධ මතිමතාන්නතර හේතුවෙන් පුද්ගලයින් පීඩාවට පත්වීම වැළැක්වීමට කටයුතු කළ යුතු බව ය."}