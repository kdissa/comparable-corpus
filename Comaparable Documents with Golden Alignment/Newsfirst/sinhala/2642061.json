{"Header": ["\n‘ප්‍රභාකරන් යළි උපදී’ පොතෙන් මගේ චරිතය ඝාතනය කරලා – සරත් ෆොන්සේකා"], "Time": ["\n01 Feb, 2014\t", "| 9:05 pm ", "\n"], "Url": "https://www.newsfirst.lk/sinhala/2014/02/01/%e0%b6%b4%e0%b7%8a%e2%80%8d%e0%b6%bb%e0%b6%b7%e0%b7%8f%e0%b6%9a%e0%b6%bb%e0%b6%b1%e0%b7%8a-%e0%b6%ba%e0%b7%85%e0%b7%92-%e0%b6%8b%e0%b6%b4%e0%b6%af%e0%b7%93-%e0%b6%b4%e0%b7%9c%e0%b6%ad%e0%b7%99/", "Content": "ප්‍රජාතන්ත්‍රවාදී පක්ෂ නායක සරත් ෆොන්සේකා මහතාට අපහාස වන පරිදි පොතක් මුද්‍රණය කළ බව කියන සිද්ධිය සම්බන්ධයෙන් අද පැවති මාධ්‍ය හමුවකදී අදහස් පල කෙරිණ. ප්‍රජාතන්ත්‍රවාදී පක්ෂයේ නායක සරත් ෆොන්සේකා මහතා [quote]ඒ පොත් පිංචේ නම දාලා තියෙන්නේ ප්‍රභාකරන් යළි උපදී. පළමුවැනි පිටේ තියෙනවා ප්‍රභාකරන්නේ පිංතූරයක් සහ මගේ පිංතූරයක්. පොත් 10000 ක් විතර තිබුණා. ඒවා පොලීසියට සොයා ගන්න අපි ඉතිරි කරනවා. නමුත් මේකේ තියෙන දේවල් මගේ චරිතය ඝාතනය කරලා තියෙනවා. මගේ දේශපාලන ප්‍රතිරූපය විනාශ කරන්න. මම යුද්ධය දිනපු හමුදාපති හැටියට කළ සේවය අවතක්සේරු කරලා පොදුවේ රණවිරුවන්ට කරන නිග්‍රහයක් හැටියටයි මම මේක දකින්නේ[/quote] ප්‍රජාතන්ත්‍රවාදී පක්ෂයේ නියෝජ්‍ය නායක පාර්ලිමේන්තු මන්ත්‍රී ජයන්ත කැටගොඩ මහතා [quote]අපි බලාපොරොත්තු වෙනවා පොලිස්පතිතුමා මේ සම්බන්ධයෙන් ක්‍රියා කරයි කියලා.මොකද මේ රටේ පොලීසිය බොහොම දක්ෂයි. මං හිතන්නේ නැහැ පැය ගාණක් යන්නේ නැහැ මේක අල්ලන්න.අපි ලග තියෙනවා දර්ශන.ඒ නිසා මේ සඳහා නියම නියම ආකාරයෙන් නීතිය ක්‍රියාත්මක කරයි කියලා අපි විහ්වාස කරනවා පොලිස්පති තුමා[/quote] ප්‍රජාතන්ත්‍රවාදී පක්ෂයේ කොලොන්නාව ප්‍රධාන ආසන සංවිධායක සුසිල් කිඳෙල්පිටිය මහතා [quote]එම ස්ථානයේ රැදී සිටින කොට මේ මුද්‍රණාලයේ දොරටුව  අඩක් වැහෙනවා. ඒ එක්කම සැකකටයුතු ත්‍රිරෝද රථ දෙකක් පිරිසක් රැගෙන මුද්‍රණාලය ඉදිරිපිටින් එහෙට මෙහෙට යනවා. එතකොට අපිට ස්ථිර වශයෙන්ම හැගීමක් එහනවා මෙතන තව මොකක් හරි වෙන්න යන්නේ කියලා.[/quote] මෙම සිදුවීමට අදාළව ප්‍රජාතන්ත්‍රවාදී පක්ෂයේ නියෝජිතයින් පිරිසක් අද පස්වරුවේ පොලිස් මූලස්ථානයටද පැමිණිලි කළේය."}