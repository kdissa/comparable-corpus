{"Header": ["\nවිනිසුරු තීරණයට එකඟ නොවූ ඩිල්ෂාන්ට දඩ ගසයි (video)"], "Time": ["\n01 Apr, 2014\t", "| 4:26 pm ", "\n"], "Url": "https://www.newsfirst.lk/sinhala/2014/04/01/%e0%b7%80%e0%b7%92%e0%b6%b1%e0%b7%92%e0%b7%83%e0%b7%94%e0%b6%bb%e0%b7%94-%e0%b6%ad%e0%b7%93%e0%b6%bb%e0%b6%ab%e0%b6%ba%e0%b6%a7-%e0%b6%91%e0%b6%9a%e0%b6%9f-%e0%b6%b1%e0%b7%9c%e0%b7%80%e0%b7%96/", "Content": "ශ්‍රී ලංකා ක්‍රිකට් ක්‍රීඩක තිලකරත්න ඩිල්ෂාන්ට තරග ආදායමෙන් 20%ක දඩයක් පැනවීමට ජාත්‍යන්තර ක්‍රිකට් කවුන්සිලය පියවර ගෙන තිබේ. ඒ, ඊයේ නවසීලන්තය සමග පැවති තරගයෙන් පසුව ය. එහිදී ඔහු දැවී ගිය බවට විනිසුරුවරයා දුන් තීන්දුවට විරුද්ධත්වය පළ කළ බවට චෝදනා නගමින් තිලකරත්න ඩිල්ෂාන්ට එරෙහිව එම දඬුවම පනවා තිබේ. ජාත්‍යන්තර ක්‍රිකට් තරගයකදී විනිසුරු තීරණයට විරුද්ධත්වය පළ කරමින් ඔහු කඩ කර ඇත්තේ, ICC රෙගුලාසි මාලාවට අනුව 2.1.3 දරන වගන්තිය යි. තරගයේ 4 වන පන්දු වාරයේදී ඔහු කඩුලු රකින්නා අතට උඩ පන්දුවක් දීමෙන් අනතුරුව විනිසුරුවරයා දැවී යාම තහවුරු කිරීමෙන් පසු ඩිල්ෂාන් පන්දුව සිය අත් ආවරණයේ නොවැදුණු බව පෙන්වීම සඳහා වැලමිට ප්‍රදේශය පෙන්වන ආකාරය සැලකිල්ලට ගෙන ඔහුට මෙම දඩය පනවා තිබේ. රොඩ් ටකර්, අලීම් දාර්, බෲස් ඔක්සන්ෆර්ඩ් සහ ස්ටීව් ඩේවිස් මෙම දඬුවම පනවා ඇත."}