{"Header": ["\nලාංකේය තාරුණ්‍යයේ පෙරළිකාරයා Y FM අද 14 වැනි සංවත්සරය සමරයි"], "Time": ["\n01 Dec, 2019\t", "| 7:37 am ", "\n"], "Url": "https://www.newsfirst.lk/sinhala/2019/12/01/%e0%b6%bd%e0%b7%8f%e0%b6%82%e0%b6%9a%e0%b7%9a%e0%b6%ba-%e0%b6%ad%e0%b7%8f%e0%b6%bb%e0%b7%94%e0%b6%ab%e0%b7%8a%e2%80%8d%e0%b6%ba%e0%b6%ba%e0%b7%9a-%e0%b6%b4%e0%b7%99%e0%b6%bb%e0%b7%85%e0%b7%92%e0%b6%9a/", "Content": "මේ, Y FM 14 වසරක මතකාවර්ජනය… මෙරට තාරුණ්‍යයේ හද ගැස්ම හඳුනා ගනිමින්, MBC මාධ්‍ය ජාලයේ යොවුන් ආමන්ත්‍රණය ලෙසින් Y FM නාලිකාව ලාංකේය ගුවන් අවකාශයට මුසු වුණේ 2005 වසරේදීයි. ඒ, තාරුණ්‍ය වෙනුවෙන් තාරුණ්‍යයට හඬක් තේමාවෙනි. කෙටි කාලයක් තුළ යොවුන් හිත් වසඟයට ගැනීමට Y FM නාලිකාවට හැකිවුණේ නැවුම් ආකෘති ඔස්සේ සිය අනන්‍ය ලකුණ සහිත වැඩසටහන් මාලාවක් ශ්‍රාවකයින්ට තිළිණ කිරීමත් සමගයි. 92.7 තරංග මාලාවෙන් දිවයින ම ආවරණය කරන Y FM මැදිරියෙන් පරිබාහිර ප්‍රවර්ධන වැඩසටහන් රැසක් දියත් කරන්නේ ශ්‍රාවකයින්ට තවත් සමීප වෙමිනි. සාමාන්‍ය පෙළ සිසුන් වෙනුවෙන් පවත්වන සම්මන්ත්‍රණ මාලාව වගේ ම විභාගයට පෙර සිසුන්ගේ සතිය පිහිටුවීමේ වැඩසටහන සහ ක්ලාස් එකට වයි වැඩසටහන, Y FM සමාජ මෙහෙවරට කදිම සාක්ෂි. අද Y FM සංවත්සරය සමරන්නේ, ’14 වසරක අපූර්ව ගමන’ යන තේමාවෙනි."}