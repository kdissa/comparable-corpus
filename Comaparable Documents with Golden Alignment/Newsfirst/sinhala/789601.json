{"Header": ["\nනොයිඳුල් සහලින් ජය ශ්‍රී මහ බෝ සමිඳුන් පිදූ අලුත් සහල් මංගල්‍යය"], "Time": ["\n04 Apr, 2015\t", "| 2:33 pm ", "\n"], "Url": "https://www.newsfirst.lk/sinhala/2015/04/04/%e0%b6%b1%e0%b7%9c%e0%b6%ba%e0%b7%92%e0%b6%b3%e0%b7%94%e0%b6%bd%e0%b7%8a-%e0%b7%83%e0%b7%84%e0%b6%bd%e0%b7%92%e0%b6%b1%e0%b7%8a-%e0%b6%a2%e0%b6%ba-%e0%b7%81%e0%b7%8a%e2%80%8d%e0%b6%bb%e0%b7%93/", "Content": "ජාතික අලුත් සහල් මංග්‍යය අද ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අනුරාධපුර ජය ශ්‍රී මහාබෝධීන් වහන්සේ ඉදිරිපිටදී පැවැත් විය. මාස් කන්නයේ නෙළා ගත් අස්වැන්නෙන් නොයිඳුල් සහලින් ජය ශ්‍රී මහා බෝධීන් වහන්සේ පිදීමේ උත්සවය අටමස්ථානාධිපති පූජ්‍ය පල්ලේගම සිරිනිවාස නාහිමියන් ගේ අනුශාසනා පරිදි සංවිධානය කර තිබිණ. මෙවර අලුත් සහල් මංගල්‍යයට රට පුරා ගොවීන් දහස් ගණනක් එක්ව සිටි අතර රට සහලින් ස්වයංපෝෂිත වීම සහ රටට ජාතියට සෙත් පැතීම සාම්ප්‍රදායික අලුත් සහල් මංගල්‍යයේ අරමුණයි. ආදී වාසී නායක ඌරුවරිගේ වන්නිල ඇත්තන් ද මෙම අවස්ථාවට එක් විය. මෙහිදී ජනාධිපති මෛත්‍රීපාල සිරිසේන මහතා පෙන්වා දී ඇත්තේ සංවර්ධනය සඳහා කුමන ව්‍යාපෘති ආරම්භ කළත් ශක්තිමත් ජාතික ආර්ථික පදනමක් ඇති කළ හැක්කේ කෘෂිකාර්මික ආර්ථිකය ශක්තිමත් කිරීමෙන් පමණක් බව ය."}