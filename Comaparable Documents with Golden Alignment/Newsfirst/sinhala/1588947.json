{"Header": ["\nBREAKING : මහා නායක අතිපූජ්‍ය දවුල්දෙන ශ්‍රී ඤාණිස්සර නා හිමියෝ අපවත් වෙති"], "Time": ["\n03 Apr, 2017\t", "| 8:21 am ", "\n"], "Url": "https://www.newsfirst.lk/sinhala/2017/04/03/breaking-%e0%b6%b8%e0%b7%84%e0%b7%8f-%e0%b6%b1%e0%b7%8f%e0%b6%ba%e0%b6%9a-%e0%b6%85%e0%b6%ad%e0%b7%92%e0%b6%b4%e0%b7%96%e0%b6%a2%e0%b7%8a%e2%80%8d%e0%b6%ba-%e0%b6%af%e0%b7%80%e0%b7%94%e0%b6%bd/", "Content": "අපවත් වන විට උන් වහන්සේගේ වයස අවුරුදු 103කි. ශ්‍රී ලංකා අමරපුර මහා සංඝ සභාවේ උත්තරීතර මහා නායක අග්ගමහා පණ්ඩිත , සංස්කෘත චක්‍රවර්ති, භාෂාන්තර විශාරද අතිපුජ්‍ය දවුල්දෙන ශ්‍රී ඤාණිස්සර මහනා හිමියන් අද අලුයම කොළඹ පෞද්ගලික රෝහලක ප්‍රතිකාර ලබමින් සිටියදී අපවත් වූහ. අපවත් වන විට උන්වහන්සේගේ වයස අවුරුදු 103කි. බදුල්ල – දවුල්දෙන ග්‍රාමයේදී උන්වහන්සේ උපත ලැබුවේ, 1915 දෙසැම්බර් මස 31 වන දා ය. ළමා වියේ සිට ම පන්ස‍ලේ ඇසුරට හුරුවුණු උන්වහන්සේ 1928 මාර්තු 08 වන දින සපුගොල්ල ත‍පෝධනාරාම මූල මහා විහාරයේදී පැවිදි දිවියට එළැඹිණ. දවුල්දෙන මහා නාහිමියන් ධර්ම ශාස්ත්‍රඥානයෙන් පරිපූර්ණ වියත් පර්ඩිරුවනක් බවට පත්වුණේ මාලිගාකන්දේ විද්යෝදය පිරිවෙනේ බහුශ්‍රැත, ධර්ම විනයධර නා හිමිවරුන්ගේ ආශ්‍රයෙනි. තමන් වහන්සේගේ ධර්ම ශාස්ත්‍රීය සේවාව විදේශවලට ද ලබා දෙන්නට සමත් ජාත්‍යන්තර භාෂා ඥානය ද උන්වහන්සේ ලබාගත්හ. සිංහළ, ඉංග්‍රීසි, පාලි, සංස්කෘත, තායි, චීන, ප්‍රාගෘත භාෂා පිළිබඳ හසළ දැණුමින් සමන්විත උන්වහන්සේ වඩාත් ප්‍රකටව සිටියේ සංස්කෘත භාෂා විශාරදයෙකු ලෙසිනි."}