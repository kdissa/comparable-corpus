{"Header": ["\nයේමනයේ යුධ ගැටුම්වලට සිර වී සිටින ලාංකිකයින් බහරේනයට ගෙන ඒමට සැලසුම්"], "Time": ["\n04 Apr, 2015\t", "| 12:59 pm ", "\n"], "Url": "https://www.newsfirst.lk/sinhala/2015/04/04/%e0%b6%ba%e0%b7%9a%e0%b6%b8%e0%b6%b1%e0%b6%ba%e0%b7%9a-%e0%b6%ba%e0%b7%94%e0%b6%b0-%e0%b6%9c%e0%b7%90%e0%b6%a7%e0%b7%94%e0%b6%b8%e0%b7%8a%e0%b7%80%e0%b6%bd%e0%b6%a7-%e0%b7%83%e0%b7%92%e0%b6%bb/", "Content": "යේමනයේ යුධ ගැටුම් වලට මැදිහත් වී සිටින ශ්‍රී ලංකිකයින් චීන ගුවන් යානයක් මගින් බහරේනයට ගෙන ඒමට සැලසුම් කර ඇති බව විදේශ රැකියා අමාත්‍යංශය පවසයි. බහරේනයේ සිට ඔවුන් ශ්‍රී ලංකාවට අයත් ගුවන් යානයක් මගින් දිවයිනට ගෙන්වා ගැනීමට සැලසුම් කර තිබේ. විදේශ රැකියා අමාත්‍යංශය සඳහන් කළේ, යේමනයේ යුධ ගැටුම්වලට මැදිව ශ්‍රී ලංකිකයින් 91 දෙනෙකු පමණ සිටින බව ය. චීන ගුවන් යනාවලට එහි ගුවන් කළාපය භාවිතා කිරීමට මෙතෙක් අවසර නොලැබීම හේතුවෙන් ශ්‍රී ලංකිකයින් ගෙන්වා ගැනීම ප්‍රමාද වූ බව විදේශ සේවා නියුක්ති කාර්යාංශයේ සභාපති රත්නපාල වික්‍රමසූරිය මහතා පැවසී ය."}