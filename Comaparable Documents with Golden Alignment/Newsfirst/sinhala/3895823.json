{"Header": ["\nපාසල් ප්‍රවාහන ගාස්තු ඉහළට"], "Time": ["\n01 Jun, 2018\t", "| 7:41 am ", "\n"], "Url": "https://www.newsfirst.lk/sinhala/2018/06/01/%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b6%b4%e0%b7%8a%e2%80%8d%e0%b6%bb%e0%b7%80%e0%b7%8f%e0%b7%84%e0%b6%b1-%e0%b6%9c%e0%b7%8f%e0%b7%83%e0%b7%8a%e0%b6%ad%e0%b7%94-%e0%b6%89%e0%b7%84/", "Content": "COLOMBO (News 1st) – පාසල් ප්‍රවාහන ගාස්තු අද සිට ඉහළ දමා තිබේ. පාසල් ප්‍රවාහන සේවා සංගම් සඳහන් කළේ, ඉන්ධන මිල ඉහළ යාම හේතුවෙන් මෙම තීරණය ගත් බව ය. සමස්ත ලංකා අන්තර් දිස්ත්‍රික් ප්‍රවාහන සේවා සංගමයේ සභාපති හරිස්චන්ද්‍ර පද්මසිරි මහතා සඳහන් කළේ, සිය සංගමය 10% ක උපරිමයකට යටත්ව පාසල් ප්‍රවාහන ගාස්තු ඉහළ දමන බව ය. මේ අතර සමස්ත ලංකා පාසල් ප්‍රවාහන සේවා සංගමයේ ලේකම් ලලිත් චන්ද්‍රසිරි මහතා සඳහන් කළේ, ගමන් කරන දුර ප්‍රමාණය සැලකිල්ලට ගෙන මිල ඉහළ දමන්නැයි තම සාමාජිකයින්ට උපදෙස් දී ඇති බව ය."}