{"Header": ["\nශ්‍රී ලංකාව තරුණ්‍යය වෙනුවෙන් වැඩි දායකත්වයක් දෙන රටක් ලෙස ලෝකය හඳුනාගෙන තියෙනවා – බැන් කී මූන් (VIDEO)"], "Time": ["\n01 Sep, 2016\t", "| 8:09 pm ", "\n"], "Url": "https://www.newsfirst.lk/sinhala/2016/09/01/%e0%b7%81%e0%b7%8a%e2%80%8d%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f%e0%b7%80-%e0%b6%ad%e0%b6%bb%e0%b7%94%e0%b6%ab%e0%b7%8a%e2%80%8d%e0%b6%ba%e0%b6%ba-%e0%b7%80%e0%b7%99%e0%b6%b1/", "Content": "එක්සත් ජාතීන්ගේ සංවිධානයේ මහ ලේකම් බැන් කී මූන් මහතා අද ගාල්ලේ පැවති තරුණ සමුළුවකට සහභාගී විය. සංහිඳියාව හා සහජීවනය ගොඩනැගීම සඳහා තාරුණ්‍යයේ භූමිකාව යන තේමාව යටතේ මෙම තරුණ සමුළුව අද පෙරවරුවේ පැවැත්වුණේ, ජාතික තරුණ සේවා සභාව ඇතුළු ආයතන රැසක මෙහෙයවීමෙනි. එම සමුළුවට සහභාගී වීමෙන් ‍අනතුරුව මහ ලේකම්වරයා ගාල්ල කොටුව ශ්‍රී සුධර්මාලය විහාරස්ථානයට පැමිණ මහා සංඝරත්නය සහ අන්‍යාගමික නායකයින් සමග සාකච්ඡාවක ද නිරත විය. ගාලු කොටු පවු‍රේ සුන්දරත්වය නැරඹීමට ද මහ ලේකම්වරයා අමතක‍ නොකළේ ය."}