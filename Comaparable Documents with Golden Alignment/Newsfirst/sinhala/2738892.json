{"Header": ["\nලෝක ඒඩ්ස් දිනය අදයි"], "Time": ["\n01 Dec, 2017\t", "| 8:48 am ", "\n"], "Url": "https://www.newsfirst.lk/sinhala/2017/12/01/%e0%b6%bd%e0%b7%9d%e0%b6%9a-%e0%b6%92%e0%b6%a9%e0%b7%8a%e0%b7%83%e0%b7%8a-%e0%b6%af%e0%b7%92%e0%b6%b1%e0%b6%ba-%e0%b6%85%e0%b6%af%e0%b6%ba%e0%b7%92-2/", "Content": "එය අද මෙරට සැමරෙන්නේ 2025දී ඒඩ්ස්වලින් තොර ශ්‍රී ලංකාවක් යන තේමාව යටතේ ය. 1981 වසරේදී ලොව පළමු ඒඩ්ස් රෝගියා හඳුනා ගත් අවස්ථාවේ සිට මේ දක්වා වාර්තා වී ඇති එච්.අයි.වී. අසාධිතයින් සංඛ්‍යාව මිලියන 78කි. ලෝක සෞඛ්‍ය සංවිධානය පවසන්නේ, මේ වන විට ලොව පුරා එච්.අයි.වී. අසාධිතයින් මිලියන 36.7ක් සිටින බව ය. 1987 වසරේ මෙරට පළමු ඒඩ්ස් රෝගියා හඳුනා ගත් අවස්ථාවේ සිට මේ දක්වා ශ්‍රී ලංකාවෙන් වාර්තා වී ඇති ඒඩ්ස් රෝගීන් සංඛ්‍යාව 2800කි. ලිංගාශ්‍රිත රෝග සහ ජාතික ඒඩ්ස් මර්දන ඒකකය ප්‍රකාශ කරන ආකාරයට එච්.අයි.වී. අසාධිතයින් 4200ක් පමණ මේ වන විට මෙරට තුළ සිටිය හැකි බව ඇස්තමේන්තු කර තිබේ. 1987 වසරේ සිට මෙරටින් වාර්තා වී ඇති සමස්ත ඒඩ්ස් මරණ සංඛ්‍යාව 450කි."}