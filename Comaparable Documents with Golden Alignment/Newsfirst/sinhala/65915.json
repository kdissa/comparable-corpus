{"Header": ["\nBREAKING : අතුරුදන්වූ ධීවරයින් 5 දෙනාගේ මළ සිරුරු සොයා ගැනේ (VIDEO)"], "Time": ["\n02 Feb, 2016\t", "| 5:01 pm ", "\n"], "Url": "https://www.newsfirst.lk/sinhala/2016/02/02/breaking-%e0%b6%85%e0%b6%ad%e0%b7%94%e0%b6%bb%e0%b7%94%e0%b6%af%e0%b6%b1%e0%b7%8a%e0%b7%80%e0%b7%96-%e0%b6%b0%e0%b7%93%e0%b7%80%e0%b6%bb%e0%b6%ba%e0%b7%92%e0%b6%b1%e0%b7%8a-5-%e0%b6%af%e0%b7%99/", "Content": "කුඩාරාවණාකොටුවට නැගෙනහිරින් වු මුහුදේ දි වෙළඳ නෞකාවක ගැටිමෙන් මුහුදේ ගිලුණු ධීවර යාත්‍රාවේ සිට අතුරුදන්වූ ධීවරයින් 5 දෙනාගේ මළ සිරුරු සොයාගෙන තිබේ. නාවික හමුදා ප්‍රකාශක ගෘෘප් කැප්ටන් අක්‍රම් අළෙව් මහතා සඳහන් කළේ, නාවික හමුදාවේ ඩෝරා දෙකකින් එම ප්‍රදේශයේ කරන ලද සෝදිසි කිරීම් වලින් එම මළ සිරුරුසොයා ගත් බව ය. මාළු දැල්වල පැටලී තිබියදි එම මළ සිරුරු සොයාගත් බව නාවික හමුදා ප්‍රකාශක වරයා සඳහන් කළේ ය. පසුගිය 28 වන දා හික්කඩුව ධීවර වරායෙන් මුහුදු ගිය එම ධීවරයින් රැගත් බහුදින යාත්‍රාව ඊයේ නෞකාවක ගැටී පෙරළී තිබිණ. මුහුදේ පා වෙමින් සිටි එක් එම ධීවරයා බේරා ගෙන තිබුණේ – හරිනි දුව – 2 බහුදින යාත්‍රාවෙනි. එම අවස්ථාවේ අදාළ බහුදින යාත්‍රාවේ ධීවරයින් 6 දෙනෙකු සිට ඇති අතර එන් එක් අයෙකු දිවි ගලවා ගත්තේ ය. මෙලෙස මියගියේ රත්ගම පදිංචි , එම්. ආනන්ද, හරේන්ද්‍ර පුෂ්ප කුමාර, නාමල් රංජිත් යන ධීවරයින් තිදෙනා, ගල්ගමුව ප්‍රදේශයේ පදිංචි ශාන්ත කුමාර හේරත් සහ ජාඇල පදිංචි එච් . ආර්.බී. කල්දේරා යන ධිවරයින්."}