{"Header": ["\nමරණ දඬුවම ක්‍රියාත්මක කිරීම වළක්වමින් ගොනු කළ පෙත්සම සලකා බැලීමට පංච පුද්ගල විනිසුරු මඩුල්ලක්"], "Time": ["\n02 Jul, 2019\t", "| 12:00 pm ", "\n"], "Url": "https://www.newsfirst.lk/sinhala/2019/07/02/%e0%b6%b8%e0%b6%bb%e0%b6%ab-%e0%b6%af%e0%b6%ac%e0%b7%94%e0%b7%80%e0%b6%b8-%e0%b6%9a%e0%b7%8a%e2%80%8d%e0%b6%bb%e0%b7%92%e0%b6%ba%e0%b7%8f%e0%b6%ad%e0%b7%8a%e0%b6%b8%e0%b6%9a-%e0%b6%9a%e0%b7%92-4/", "Content": "COLOMBO (News 1st) : මරණ දඬුවම නියම වී සිටින සිරකරුවන් එල්ලා මැරීම වළක්වන අතුරු තහනම් නියෝගයක් නිකුත් කරන්නැයි, ඉල්ලා ගොනු කර ඇති රිට් ආඥා පෙත්සම සලකා බැලීමට පංච පුද්ගල විනිසුරු මඩුල්ලක් පත් කර තිබේ. එම රිට් ආඥා පෙත්සම අභියාචනාධිකරණයට ගොනු කරනු ලැබ ඇත්තේ මාධ්‍යවේදී මාලින්ද සෙනවිරත්න මහතා විසිනි. දීපාලි විජේසුන්දර, ජනක් ද සිල්වා, අචල වෙන්ගප්පුලි හා අර්ජුණ ඔබේසේකර යන අභියාචනාධිකරණ විනිසුරුවරු අභියාචනාධිකරණ සභාපති විනිසුරු යසන්ත කොදාගොඩ මහතාගේ ප්‍ර‍ධානත්වයෙන් පත්කර ඇති එම පංච පුද්ගල විනිසුරු මඩුල්ලේ සෙසු සාමාජිකයෝ වෙති. ජනාධිපතිවරයා මරණ දඩුවම ක්‍රියාත්මක කිරීමට ගෙන ඇති තිරණය වළක්වන ලෙස ඉල්ලා ගොනුකොට ඇති මෙම රිට් ආඥා පෙත්සම අද පස්වරුවේ අභියාචනාධිකරණය හමුවේ සලකා බැලීමට නියමිතයි."}