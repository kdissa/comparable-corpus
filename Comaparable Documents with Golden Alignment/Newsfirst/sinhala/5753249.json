{"Header": ["\nරත්මලාන සහ අවිස්සාවේල්ලේදී හෙරොයින් සමග 2ක් දැලේ"], "Time": ["\n02 Jul, 2019\t", "| 10:24 am ", "\n"], "Url": "https://www.newsfirst.lk/sinhala/2019/07/02/%e0%b6%bb%e0%b6%ad%e0%b7%8a%e0%b6%b8%e0%b6%bd%e0%b7%8f%e0%b6%b1-%e0%b7%83%e0%b7%84-%e0%b6%85%e0%b7%80%e0%b7%92%e0%b7%83%e0%b7%8a%e0%b7%83%e0%b7%8f%e0%b7%80%e0%b7%9a%e0%b6%bd%e0%b7%8a%e0%b6%bd%e0%b7%9a/", "Content": "COLOMBO (News 1st) : හෙරොයින් ග්‍රෑම් 32 කට අධික ප්‍රමාණයක් සමග සැකකරුවන් දෙදෙනෙකු රත්මලාන සහ අවිස්සාවේල්ල ප්‍රදේශයේදී අත්අඩංගුවට ගෙන තිබේ. පොලීසිය සඳහන් කළේ, ගල්කිස්ස, රජ මාවත පාර, රත්මලාන ප්‍රදේශයේදී හෙරොයින් ග්‍රැම් 12 යි මිලිග්‍රැම් 530 ක් සමග සැකකරුවෙකු අත්අඩංගුවට ගත් බවයි. 28 හැවිරිදි සැකකරු මොරටුව ප්‍රදේශයේ පදිංචිකරුවෙකි. ඔහු අද ගල්කිස්ස මහේස්ත්‍රාත් අධිකරණයට ඉදිරිපත් කිරිමට නියමිතයි. මේ අතර ග්‍රැන්ඩ්පාස්, ඔරුගොඩවත්ත අවිස්සාවේල්ල ප්‍රදේශයේ බස් නැවතුම්පොළ අසලදී හෙරොයින් ග්‍රැම් 20 යි මිලිග්‍රෑම් 200 ක් සමග සැකකරුවෙකු අත්අඩංගුවට ගෙන තිබේ. පොලීසිය සඳහන් කළේ, 44 හැවිරිදි සැකකරු වැල්ලම්පිටිය ප්‍රදේශයේ පදිංචිකරුවෙකු බවයි. ඔහු අද මාළිගාකන්ද මහේස්ත්‍රාත් අධිකරණයට ඉදිරිපත් කිරිමට නියමිතයි."}