{"Header": ["\nනව නියෝජ්‍ය කථානායක පත් කිරීම ලබන අඟහරුවාදා"], "Time": ["\n01 Jun, 2018\t", "| 8:32 am ", "\n"], "Url": "https://www.newsfirst.lk/sinhala/2018/06/01/%e0%b6%b1%e0%b7%80-%e0%b6%b1%e0%b7%92%e0%b6%ba%e0%b7%9d%e0%b6%a2%e0%b7%8a%e2%80%8d%e0%b6%ba-%e0%b6%9a%e0%b6%ae%e0%b7%8f%e0%b6%b1%e0%b7%8f%e0%b6%ba%e0%b6%9a-%e0%b6%b4%e0%b6%ad%e0%b7%8a-%e0%b6%9a/", "Content": "COLOMBO (News 1st) – ශ්‍රී ලංකා පාර්ලිමේන්තුවේ නව නියෝජ්‍ය කථානායකවරයා ලබන අඟහරුවාදා පත් කිරීමට නියමිතව තිබේ. පාර්ලිමේන්තු නියෝජ්‍ය මහ ලේකම් නීල් ඉද්දවෙල මහතා ප්‍රකාශ කළේ, නියෝජ්‍ය කථානායක තිලංග සුමතිපාල මහතාගේ ඉල්ලා අස්වීම එදින නිල වශයෙන් පාර්ලිමේන්තුවට දැනුම් දෙන බව ය. ඉන් අනතුරුව නව නියෝජ්‍ය කථානායකවරයා පත් කර ගනු ඇති. අග්‍රාමාත්‍ය රනිල් වික්‍රමසිංහ මහතාට එරෙහි විශ්වාසභංග යෝජනාවට පක්ෂව ඡන්දය ලබා දෙමින් තිලංග සුමතිපාල මහතා තවත් මන්ත්‍රීවරුන් 15 දෙනෙකු සමග ආණ්ඩුවෙන් ඉවත් විය. අනතුරුව ඔහු ප්‍රකාශ කළේ, තමන් නියෝජ්‍ය කථානායක ධූරයෙන් ද ඉවත් වන බව ය."}