{"Header": ["\nකුසල්ගෙන් අර්ධ ශතක 2ක්: ඉන්දියාව වසර 22කට පසු මෙරටදී ටෙස්ට් තරගාවලියක් ජය ගනී"], "Time": ["\n01 Sep, 2015\t", "| 4:28 pm ", "\n"], "Url": "https://www.newsfirst.lk/sinhala/2015/09/01/%e0%b6%9a%e0%b7%94%e0%b7%83%e0%b6%bd%e0%b7%8a%e0%b6%9c%e0%b7%99%e0%b6%b1%e0%b7%8a-%e0%b6%85%e0%b6%bb%e0%b7%8a%e0%b6%b0-%e0%b7%81%e0%b6%ad%e0%b6%9a-2%e0%b6%9a%e0%b7%8a-%e0%b6%89%e0%b6%b1%e0%b7%8a/", "Content": "ශ්‍රී ලංකාව සහ ඉන්දියාව අතර පැවති ටෙස්ට් ක්‍රිකට් තරගාවලිය 2-1ක් ලෙස ජය ගැනීමට ඉන්දීය කණ්ඩායම සමත් විය. ඒ, අද අවසන් වූ තරගයෙන් ලකුණු 117ක ජයක් හිමි කර ගනිමිනි. තුන් වන ටෙස්ට් ක්‍රිකට් තරගයේදී ඉන්දීය කණ්ඩායම සියලු කඩුලු දැවී ලකුණු 312ක් රැස් කළේ ය. ඉන්දියාව (පළමු ඉනිම) – 312/10 චෙටෙස්වර් පුජාරා – 145 (නොදැවී) අමිත් මිෂ්රා – 59 පන්දු යැවීම – ධම්මික ප්‍රසාද් 4/100 ඊට පිළිතුරු ලෙස පළමු ඉනිම වෙනුවෙන් ශ්‍රී ලංකා කණ්ඩායම රැස් කළේ, ලකුණු 201ක් පමණි. ශ්‍රී ලංකාව (පළමු ඉනිම) – 201/10 කුසල් ජනිත් පෙරේරා – 55 රංගන හේරත් – 49 පන්දු යැවීම – ඉෂාන්ත් ෂර්මා 5/54 ඉන්දියාව දෙවන ඉනිම වෙනුවෙන් ලකුණු 274ක් රැස් කළ අතර තරගය ජය ගැනීම සඳහා ශ්‍රී ලංකා කණ්ඩායමට හිමි වූ ඉලක්කය ලකුණු 386කි. ඉන්දියාව (දෙවන ඉනිම) – 274/10 රවිචන්ද්‍රන් අශ්වින් – 58 රෝහිත් ෂර්මා – 50‍ ස්ටුවර්ට් බිනී – 49 පන්දු යැවීම – නුවන් ප්‍රදීප් 4/62, ධම්මික ප්‍රසාද් 4/69 කෙසේ වෙතත්, ශ්‍රී ලංකා දෙවන ඉනිම ලකුණු 268කට සීමා කිරීමට ඉන්දීය පන්දු යවන්නෝ සමත් වූහ. ශ්‍රී ලංකාව (දෙවන ඉනිම) – 268/10 ඇන්ජලෝ මැතිව්ස් – 110 කුසල් ජනිත් පෙරේරා – 70 ඒ අනුව, ඉන්දීය කණ්ඩායමට ලකුණු 117ක ජයක් හිමි වූ අතර ඉන්දීය කණ්ඩායමක් මෙරටදී ටෙස්ට් ක්‍රිකට් තරගාවලියක් ජය ගත්තේ, වසර 22කට පසුව යි. ඊට අමතරව, විරාට් කෝලිගේ නායකත්වය යටතේ ඉන්දීය කණ්ඩායම වාර්තා කළ පළමු ටෙස්ට් තරගාවලි ජයග්‍රහණය ද මෙය විය. මෙම තරගයේදී සිදුවූ තවත් විශේෂත්වයක් වූයේ සිය මංගල ටෙස්ට් තරගයට සහභාගි වූ කුසල් ජනිත් පෙරේරා ඉනිම දෙකේදී ම අර්ධ ශතක වාර්තා කිරීම ය. ඊට අමතරව කණ්ඩායම් දෙකේ ම නිත්‍ය පිතිකරුවන් රැසක් මෙම තරගයේදී අසාර්ථක වූ අතර පන්දු යවන්නන් සාර්ථකව ලකුණු රැස් කිරීම ද විශේෂත්වයක් විය."}