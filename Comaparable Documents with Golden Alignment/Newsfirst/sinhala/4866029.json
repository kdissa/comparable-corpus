{"Header": ["\nඋතුරු පළාතේ ලංගම සේවකයින් වර්ජනයක"], "Time": ["\n01 Jan, 2018\t", "| 1:37 pm ", "\n"], "Url": "https://www.newsfirst.lk/sinhala/2018/01/01/%e0%b6%8b%e0%b6%ad%e0%b7%94%e0%b6%bb%e0%b7%94-%e0%b6%b4%e0%b7%85%e0%b7%8f%e0%b6%ad%e0%b7%9a-%e0%b6%bd%e0%b6%82%e0%b6%9c%e0%b6%b8-%e0%b7%83%e0%b7%9a%e0%b7%80%e0%b6%9a%e0%b6%ba%e0%b7%92%e0%b6%b1/", "Content": "ඒ වව්නියාව නව බස් නැවතුම් පොළ භූමියේ පර්යන්තයක් ලංකා ගමනා ගමන මණ්ඩලයේ බස් රථ සඳහා ලබා දෙන ලෙස ඉල්ලමිනි. වව්නියාව නගරයේ ලංගම බස් රථ සේවකයින් හා පෞද්ගලික බස් රථ සේවකයින් අතර කලක සිට මතභේද හටගෙන තිබිණ. ලංගම බස් රථවලට හා පෞද්ගලික බස් රථවලට ඒකාබද්ධ කාල සටහනක් ක්‍රියාත්මක නොවීම, දෙපාර්ශ්වයේම බස් රථ ධාවනය කරවීමේදී යම් යම් ගැටලු පැන නැගීම ඊට මූලික හේතු කිහිපයකි. ලංගම බස්රථ සේවකයින් බස් රථ ගාල් කළේ වව්නියාව නගර මධ්‍යයේ පවතින බස් නැවතුම්පොළකයි. පෞද්ගලික බස්රථ සේවකයින් පළමු සහ දෙවැනි පටුමග ඇතුළු ස්ථාන පහක බස් ගාල් කර තිබිණ. ලංගම හා පෞද්ගලික බස් සියල්ල එකම ස්ථානයක ගාල් කිරීම සඳහා පියවර ගත යුතු බවට තීරණයක් ගෙන තිබුණේ 2012 වසරේ පැවති දිස්ත්‍රික් සංවර්ධන කමිටු රැස්වීමේදීයි. ඒ සඳහා වව්නියාව නඟර මධ්‍යයේ සිට කිලෝමීටර එක හමාරක දුරකින් යුත් අක්කර 4 ක ඉඩමක් වෙන් කෙරුණු අතර නව බස් නැවතුම් පළක් ඉදි කිරිම සඳහා 2013 වසරේදී මුල් ගල තැබී ය. එම කාර්යය ආරම්භයේ සිටම බස් රථ සේවක දෙපාර්ශ්වයම ඊට විරුද්ධ වුවත් බස් නැවතුම්පොළ ඉදිකිරීමට කටයුතු කර තිබුණේ රුපියල් මිලියන 195 ක් වියදම් කරමිනි. පෞද්ගලික අංශයේ බස් රථ සේවකයින් නව බස්නැවතුම්පොළ වෙත යෑමට පසුගිදා තීරණය කළත් ලංකා ගමනා ගමන මණ්ඩලයේ සේවකයින් ඊට එකඟ වූයේ නැහැ. ලංකා ගමනා ගමන මණ්ඩලයේ නියෝජ්‍ය සාමාන්‍යාධිකාරී ආර්.ටී.චන්ද්‍රසිරි මහතා පැවසුවේ ගමනා ගමන මණ්ඩල බස් රථ සඳහා සුදුසු ක්‍රමවේදයක් යටතේ බස් නැවතුම්පොළ සකස් කර දෙන අදාළ සේවකයින් ඉල්ලා සිටින බවයි. ඊට උතුරු පළාත් මහ ඇමතිවරයාගෙන් නිසි විසඳුමක් නොලැබීම හේතුවෙන් වරජනයක් ක්‍රියාත්මක බව ඔහු පැවසී ය. ඔවුන්ට සහය දක්වමින් පැරණි බස් නැවතුම්පොළේ කඩ 142ක් ද අද වසා දමා තිබේ."}