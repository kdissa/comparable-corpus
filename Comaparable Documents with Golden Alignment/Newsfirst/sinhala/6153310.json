{"Header": ["\nමේ වසරේ පළමු ශ්‍රේණියට ළමුන් ඇතුළත් කිරීම ලබන 16 වන දා"], "Time": ["\n02 Jan, 2019\t", "| 7:03 am ", "\n"], "Url": "https://www.newsfirst.lk/sinhala/2019/01/02/%e0%b6%b8%e0%b7%9a-%e0%b7%80%e0%b7%83%e0%b6%bb%e0%b7%9a-%e0%b6%b4%e0%b7%85%e0%b6%b8%e0%b7%94-%e0%b7%81%e0%b7%8a%e2%80%8d%e0%b6%bb%e0%b7%9a%e0%b6%ab%e0%b7%92%e0%b6%ba%e0%b6%a7-%e0%b7%85%e0%b6%b8/", "Content": "COLOMBO (News 1st) – මේ වසරේ පළමු ශ්‍රේණියට ළමුන් ඇතුළත් කිරීම ලබන 16 වන දා සිදු කෙරෙන බව අධ්‍යාපන අමාත්‍යංශය පවසයි. එහි ජ්‍යෙෂ්ඨ නිලධාරියෙකු සඳහන් කළේ, ඒ සඳහා සියලු පාසල්වල විදුහල්පතිවරුන්ට උපදෙස් ඇතුළත් චක්‍රලේඛයක් නිකුත් කර ඇති බව ය. යම් ලෙසකින් පළමු ශ්‍රේණියට සිය දරුවා ඇතුළත් කිරීම සඳහා පාසලක් නොලැබුණ හොත් ඒ පිළිබඳව පළාතේ කලාප අධ්‍යාපන අධ්‍යක්ෂකවරයා හමු වී දැනුවත් කරන ලෙස ද අධ්‍යාපන අමාත්‍යංශය දෙමව්පියන්ගෙන් ඉල්ලීමක් කරයි. මේ අතර පළමු ශ්‍රේණියට ළමුන් ඇතුළත් කිරීම සම්බන්ධයෙන් ඉදිරිපත්ව ඇති අභියාචනා විභාගය මේ වන විට අවසන් කර ඇති බව ද අමාත්‍යංශය පැවසුවේ ය."}