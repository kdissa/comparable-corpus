{"Header": ["\nආහාරවල අඩංගු සීනි, ලුණු සහ මේද ප්‍රමාණය ඇතුළත්ව වර්ණ සංකේතවත් කිරීම අද සිට බලාත්මකයි"], "Time": ["\n01 Jun, 2019\t", "| 7:23 am ", "\n"], "Url": "https://www.newsfirst.lk/sinhala/2019/06/01/%e0%b6%86%e0%b7%84%e0%b7%8f%e0%b6%bb%e0%b7%80%e0%b6%bd-%e0%b6%85%e0%b6%a9%e0%b6%82%e0%b6%9c%e0%b7%94-%e0%b7%83%e0%b7%93%e0%b6%b1%e0%b7%92-%e0%b6%bd%e0%b7%94%e0%b6%ab%e0%b7%94-%e0%b7%83%e0%b7%84/", "Content": "සෞඛ්‍ය අමාත්‍යංශය පැවසුවේ, ඊට අදාළ අතිවිශේෂ ගැසට් නිවේදනය පසුගිය මස 17 වැනි දා නිකුත් කළ බවයි. ඒ අනුව අදින් පසු නිෂ්පාදනය කරනු ලබන ඝන හා අර්ධ ඝන ආහාරවල වර්ණ සංකේතවත් කිරීම නිසි පරිදි සිදුකළ යුතුයි. කුඩා ළමුන් සහ වැඩිහිටියන් බෝ නොවන රෝගවලට ගොදුරුවීම වැලැක්වීමේ අරමුණින් සීනි, ලුණු සහ මේද පාලනය සඳහා මෙම වර්ණ සංකේත ක්‍රමය ක්‍රියත්මක අතර එමගින් අදාළ ආහාරවල අඩංගු සීනි, ලුණු හා මේද ප්‍රමාණයන් අනුව වර්ණයක් අදාළ ආහාරයේ ඇසුරුම් මත සඳහන් කළ යුතු වේ."}