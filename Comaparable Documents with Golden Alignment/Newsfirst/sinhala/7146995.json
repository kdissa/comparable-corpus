{"Header": ["\nමාධ්‍යවේදී සුරංග රාජනායකට එල්ල කළ ප්‍රහාරයට එරෙහිව විරෝධතාවක් (VIDEO)"], "Time": ["\n01 Jan, 2015\t", "| 4:44 pm ", "\n"], "Url": "https://www.newsfirst.lk/sinhala/2015/01/01/%e0%b6%b8%e0%b7%8f%e0%b6%b0%e0%b7%8a%e2%80%8d%e0%b6%ba%e0%b7%80%e0%b7%9a%e0%b6%af%e0%b7%93-%e0%b7%83%e0%b7%94%e0%b6%bb%e0%b6%82%e0%b6%9c-%e0%b6%bb%e0%b7%8f%e0%b6%a2%e0%b6%b1%e0%b7%8f%e0%b6%ba%e0%b6%9a/", "Content": "මාධ්‍යවේදී සුරංග රාජනායක මහතාට එල්ල වූ ප්‍රහාරයට විරෝධය පළ කරමින් ඊයේ මහනුවරදී විරෝධතාවක් පැවැත්විණි. එය සංවිධාන කර තිබුණේ මහනුවර මාධ්‍ය එකමුතුව ඇතුළු මාධ්‍යවේදීන් පිරිසකගේ සහභාගීත්වයෙනි. ගම්පොළ ප්‍රාදේශීය මාධ්‍යවේදි සුරංග රාජනායක මහතා පෙරේදා පහරදීමට ලක්වූයේ ගම්පොළ රෝහල ඉදිරිපිටදී ය. පොලීසිය පැවසුවේ, මධ්‍යම පළාත් සභාවේ ප්‍රජාතන්ත්‍රවාදී පක්ෂයේ මන්ත්‍රී චන්න ගලප්පත්ති මහතාගේ පුත්‍රයා පහර දුන් බවට ඔහු පැමිණිල්ලක් කර ඇති බව ය. පහර කෑ මාධ්‍යවේදී සුරංග රාජනායක මහතා ගම්පොළ රෝහලේ ප්‍රතිකාර ලබයි. මධ්‍යම පළාත් සභා‍වේ ප්‍රජාතන්ත්‍රවාදී පක්ෂයේ මන්ත්‍රී චන්න ගලප්පත්ති මහතා තුවාල ලබා ඇති බවට ලැබුණු තොරතුරකට අනුව එය වාර්තා කිරීමට රෝහලට ගිය අවස්ථාවේදී ඔහුට පහර දී ඇත."}