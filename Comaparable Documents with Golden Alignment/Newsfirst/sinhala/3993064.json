{"Header": ["\nගෙවුණු දවස උණුසුම් කළ පුවත්…"], "Time": ["\n01 Oct, 2018\t", "| 6:39 am ", "\n"], "Url": "https://www.newsfirst.lk/sinhala/2018/10/01/%e0%b6%9c%e0%b7%99%e0%b7%80%e0%b7%94%e0%b6%ab%e0%b7%94-%e0%b6%af%e0%b7%80%e0%b7%83-%e0%b6%8b%e0%b6%ab%e0%b7%94%e0%b7%83%e0%b7%94%e0%b6%b8%e0%b7%8a-%e0%b6%9a%e0%b7%85-%e0%b6%b4%e0%b7%94%e0%b7%80-80/", "Content": "1. කොස්ගොඩදී වෑන් රථයක් වෙළඳසලකට කඩා වදී: කොස්ගොඩ නගරයේ ඊයේ පස්වරුවේ සිදුවූ රිය අනතුරකින් පුද්ගලයින් 09 දෙනෙකු තුවාල ලබා තිබේ.‍කොස්ගොඩ නගරාසන්නයේදී වෑන් රථයක් මාර්ගයෙන් ඉවතට පැන යතුරු පැදියක ගැටීමෙන් අනතුරුව අසල තිබූ වෙළඳසලකට කඩා වැදී ඇතැයි පොලිසිය සඳහන් කළේ ය. 2. පොලිස්පතිගේ ස්කොට්ලන්ත සංචාරය කල් දැමේ : පොලිස්පති පුජිත් ජයසුන්දර මහතාගේ ස්කොට්ලන්ත සංචාරය කල් දැමීමට නීතිය හා සාමය පිළිබඳ අමාත්‍යාංශය පියවර ගෙන තිබේ. 3. පානීය ජල බෝතල් සඳහා උපරිම සිල්ලර මිලක්: පානීය ජල බෝතල් සඳහා උපරිම සිල්ලර මිලක් නියම කරමින් පාරිභෝගික කටයුතු පිළිබඳ අධිකාරිය අතිවිශේෂ ගැසට් නිවේදනයක් නිකුත් කර තිබේ. 4. ජා-ඇල වෙඩි තැබීමෙන් තුවාල ලැබූ කාන්තාව මරුට : ජා-ඇල, වැලිගම්පිටියේදී ඊයේ දහවල් සිදුවූ වෙඩි තැබීමෙන් තුවාල ලබා රෝහල්ගත කර සිටි කාන්තාව ජීවිතක්ෂයට පත්ව තිබේ. 5. අද සිට දුම්රිය ගාස්තු ත් ඉහළට : අ ද සිට ක්‍රියාත්මක වන පරිදි දුම්රිය ගාස්තු 15% කින් ඉහළ යන බව දුම්රිය දෙපාර්තමේන්තුව පවසයි. 6. එජා මහා මණ්ඩල සැසියට ගිය ජනපති යළි දිවයිනට : එක්සත් ජාතීන්ගේ සංවිධානයේ 73 වැනි මහා මණ්ඩල සැසිවාරයට සහභාගීවීම සඳහා අමෙරිකාවේ නිව්යෝර්ක් නුවර බලා ගිය ජනාධිපති මෛත්‍රීපාල සිරිසේන මහතා ඊයේ අලුයම දිවයිනට ළඟා විය. 1. ජපානයේ අභ්‍යන්තර ගුවන් ගමන් 937 ක් අවලංගු වෙයි : ජපානයේ අභ්‍යන්තර ගුවන් ගමන් 937 ක් අවලංගු කර තිබේ. ඒ, ට්‍රමී සුළි කුණාටුවේ බලපෑමත් සමගයි. 1. ඉන්දියාව පරදා විශ්වවිද්‍යාල ක්‍රිකට් ලෝක ශූරතාව ලංකාවට : 6 වැනි විශ්වවිද්‍යාල ක්‍රිකට් ලෝක ශූරතාවලිය හිමිකර ගැනීමට ශ්‍රී ලංකා ව්‍යාපාර කළමනාකරණ පාසල සමත් විය. ඒ අවසන් මහා තරගයේදී ඉන්දියාවේ පූනේ විශ්වවිද්‍යාලය කඩුලු 4 කින් පරාජය කරමිනි."}