{"Header": ["\nJUST IN : ලෝක කුසලානය අවසන් වන තෙක් 20යි 20 නායකත්වය මාලිංගට (VIDEO)"], "Time": ["\n02 Feb, 2016\t", "| 12:54 pm ", "\n"], "Url": "https://www.newsfirst.lk/sinhala/2016/02/02/%e0%b6%bd%e0%b7%9d%e0%b6%9a-%e0%b6%9a%e0%b7%94%e0%b7%83%e0%b6%bd%e0%b7%8f%e0%b6%b1%e0%b6%ba-%e0%b6%85%e0%b7%80%e0%b7%83%e0%b6%b1%e0%b7%8a-%e0%b7%80%e0%b6%b1-%e0%b6%ad%e0%b7%99%e0%b6%9a%e0%b7%8a-20/", "Content": "එළැඹෙන පන්දුවාර 20 යි 20 ලෝක කුසලාන තරගාවලියේ සහ ආසියානු කුසලාන පන්දුවාර 20 යි 20 තරගාවලි දෙකෙහි ශ්‍රී ලංකා කන්ඩායමේ නායකත්වයට ලසිත් මාලිංග පත් කළ බව ශ්‍රී ලංකා ක්‍රිකට් ආයතන සභාපති තිලංග සුමතිපාල මහතා පවසයි. සභාපතිවරයා මේ බව පැවසුවේ, අද ශ්‍රී ලංකා ක්‍රිකට් ආයතනයේ පැවති මාධ්‍ය හමුවට එක් වෙමිනි. ශ්‍රී ලංකා ජාතික ක්‍රිකට් කණ්ඩායමේ නව පුහුණුකරු ග්‍රැහැම් ෆෝඩ් මහතා සිය ධුරය භාර ගැනීමෙන් අනතුරුව පළමු මාධ්‍ය හමුවට අද සහභාගී විය. එහිදී ශ්‍රී ලංකා ක්‍රිකට් ආයතන සභාපති තිලංග සුමතිපාල මහතා වැඩි දුරටත් ප්‍රකාශ කළේ, ඇන්ජෙලෝ මැතිව්ස් එළැඹෙන ආසියානු සහ ලෝක කුසලාන පන්දුවාර 20 යි 20 තරගාවලිවල උප නායකයා ලෙස කටයුතු කරන බව ය. මෙවර ආසියානු කුසලාන ක්‍රිකට් තරගාවලිය පළමු වරට පන්දුවාර 20 යි 20 තරග රටාවට අනුව පැවැත් වේ."}