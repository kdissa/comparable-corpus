{"Header": ["\nලෙහාර් සුළි කුණාටුවට හසු වූ ධීවරයින් තව ම ත් අතුරුදන්"], "Time": ["\n01 Dec, 2013\t", "| 9:25 pm ", "\n"], "Url": "https://www.newsfirst.lk/sinhala/2013/12/01/%e0%b6%bd%e0%b7%99%e0%b7%84%e0%b7%8f%e0%b6%bb%e0%b7%8a-%e0%b7%83%e0%b7%94%e0%b7%85%e0%b7%92-%e0%b6%9a%e0%b7%94%e0%b6%ab%e0%b7%8f%e0%b6%a7%e0%b7%94%e0%b7%80%e0%b6%a7-%e0%b7%84%e0%b7%83%e0%b7%94/", "Content": "බෙංගාල බොක්කේ පැවති ලෙහාර් සුළි කුණාටුවට හසු ව අතුරුදන් වූ ධීවරයින් 8 දෙ‍නා පිළිබඳව තව ම ත් කිසිඳු තොරතුරක් නැතැයි ධීවර දෙපාර්තමේන්තුව පවසයි. ධීවර අමාත්‍ය රාජිත ‍සේනාරත්න මහතා පැවසුවේ අතුරුදන් ධීවරයින් සොයා තව දුරට ත් මෙහෙයුම් ක්‍රියාත්මක බව ය. අතුරුදන් වූ ධීවරයින් පිළිබඳව චෙන්නායිහි අන්තර්ජාතික සමුද්‍රීය බේරාගැනීමේ මධ්‍යස්ථානය මීට දින තුනකට පෙර දැනුම්වත් කළ ද  ඊට මෙතෙක් ප්‍රතිචාරයක් නොලැබුණු බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා පැවසී ය. පසුගිය ඔක්තෝබර් මස 20 වන දා දෙවුන්දර ධීවර වරායෙන් මුහුදු ගිය ප්‍රිය චමී නැමැති බහුදින යාත්‍රාවේ සිට අතුරුදන් ධීවරයින් පිළිබඳව තව ම ත් තොරතුරක් ලැබී නොමැත. ධීවරයින් 06 දෙනෙකු එම යාත්‍රාවේ සිට ඇති අතර ඔවුන් අවසන් වරට ගොඩබිම සමඟ සබඳතා පවත්වා ඇත්තේ පසුගිය 24 වන දා ය. ඉන්දියාවට අයත් මුහුදු කලාපයේදී පසුගිය 28 වන දා අදාළ යාත්‍රාව අනතුරට පත් ව  ඇත්තේ ත්‍රිකුණාමලයට නාවික සැතපුම් 450කට පමණ ඔබ්බෙන් තිබියදී ය. හෙට දිනයේදී අදාළ ධීවරයින්ගේ ඥාතීන් මුණගැසීම සඳහා ධීවර දෙපාර්තමේන්තුවේ නිලධාරියෙකු දෙවුන්දර ප්‍රදේශයට යැවීමට කටයුතු යොදා ඇතැයි ධීවර නියෝජ්‍ය අමාත්‍ය සරත් කුමාර ගුණරත්න මහතා පැවසී ය. මේ අතර දකුණු මුහුදේ දී ආපදාවට ලක් ව බේරාගැණුනු වෙනත් ධීවරයින් අට දෙනෙකු හෙට ගොඩබිමට රැගෙන ඒමට නියමිත බව ද  ඔහු සඳහන් කළේ ය."}