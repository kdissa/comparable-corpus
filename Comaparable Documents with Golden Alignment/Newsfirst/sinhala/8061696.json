{"Header": ["\n“මත්ද්‍රව්‍ය පිළිබඳ යම් තොරතුරු ඇතොත් ඒ පිළිබඳ වහා දැනුම් දෙන්න” – ඇමති ජෝන් අමරතුංග (VIDEO)"], "Time": ["\n01 Jun, 2015\t", "| 1:47 pm ", "\n"], "Url": "https://www.newsfirst.lk/sinhala/2015/06/01/%e0%b6%b8%e0%b6%ad%e0%b7%8a%e0%b6%af%e0%b7%8a%e2%80%8d%e0%b6%bb%e0%b7%80%e0%b7%8a%e2%80%8d%e0%b6%ba-%e0%b6%b4%e0%b7%92%e0%b7%85%e0%b7%92%e0%b6%b6%e0%b6%b3-%e0%b6%ba%e0%b6%b8%e0%b7%8a-%e0%b6%ad/", "Content": "මත්ද්‍රව්‍ය පිළිබඳ යම් තොරතුරු ඇතොත් ඒ පිළිබඳ වහා දැනුම් දිය යුතු බව මහජන සාමය හා ක්‍රිස්තියානි ආගමික කටයුතු අමාත්‍ය ජෝන් අමරතුංග මහතා පවසයි. අමාත්‍යවරයා මේ බව පැවසුවේ, කැළණිය රජමහා විහාරයට පැමිණි අවස්ථාවේදී ය. කැළණිය කොට්ඨාසයේ පාසල් දරුවන් වෙනුවෙන් ආරම්භ කිරීමට බලාපොරොත්තු වන වැඩපිළිවෙළ පිළිබඳව කැළණිය රජමහා විහාරාධිපති මහාචාර්ය පූජ්‍ය කොල්ලුපිටියේ මහින්ද සංඝරක්ඛිත නාහිමියන් දැනුවත් කිරීම සඳහා අමාත්‍යවරයා ඊයේ කැළණිය රජමහා විහාරයට පැමිණියේ ය. එහිදි අමාත්‍යවරයා කැළණිය රජමහා විහාරාධිපති නාහිමියන් සමග සුහද පිළිසඳරක නිරත විය. පසුව ආගමික වතාවන් යෙදුණු අමාත්‍යවරයා මාධ්‍ය වෙත සිය අදහස් පළ කළේ ය."}