{"Header": ["\nසුපිරි බොලිවුඩ් නිළි සෝනම් කපූර්ට සූකර උණ"], "Time": ["\n02 Mar, 2015\t", "| 1:15 pm ", "\n"], "Url": "https://www.newsfirst.lk/sinhala/2015/03/02/%e0%b7%83%e0%b7%94%e0%b6%b4%e0%b7%92%e0%b6%bb%e0%b7%92-%e0%b6%b6%e0%b7%9c%e0%b6%bd%e0%b7%92%e0%b7%80%e0%b7%94%e0%b6%a9%e0%b7%8a-%e0%b6%b1%e0%b7%92%e0%b7%85%e0%b7%92-%e0%b7%83%e0%b7%9d%e0%b6%b1/", "Content": "සුපිරි බොලිවුඩ් නිළි සෝනම් කපූර්ට සූකර උණ වැළඳීම හේතුවෙන් හදිසියේ රෝහල්ගත කර තිබේ. ඉන්දීය මාධ්‍ය වාර්තාවල දැක්වෙන්නේ, ඇයගේ රුධිර සාම්පල පරික්ෂාවේදී සූකර උණ වැළඳී ඇති බව තහවුරු වී ඇති බව ය. ඒ අනුව, ඇය මුම්බායිහි Kokilaben රෝහලට ඇතුළත් කර ඇත. ඇය රෝගී වී ඇත්තේ, Prem Ratan Dhan Payo නමැති චිත්‍රපටය සඳහා සල්මන් ඛාන් සමග රූගත කිරීම්වල නිරතව සිටියදී ය. මේ අතර, සෝනම් කපූර්ගේ ශාරීරික යෝග්‍යතා පුහුණුකරුට ද සූකර උණ වැළඳී ඇතැයි ඉන්දීය මාධ්‍ය වාර්තාවල දැක්වේ."}