{"Header": ["\nගෙවුණු දවස උණුසුම් කළ පුවත්…"], "Time": ["\n01 Feb, 2019\t", "| 6:59 am ", "\n"], "Url": "https://www.newsfirst.lk/sinhala/2019/02/01/%e0%b6%9c%e0%b7%99%e0%b7%80%e0%b7%94%e0%b6%ab%e0%b7%94-%e0%b6%af%e0%b7%80%e0%b7%83-%e0%b6%8b%e0%b6%ab%e0%b7%94%e0%b7%83%e0%b7%94%e0%b6%b8%e0%b7%8a-%e0%b6%9a%e0%b7%85-%e0%b6%b4%e0%b7%94%e0%b7%80-197/", "Content": "COLOMBO (News 1st) දේශීය පුවත් 1. දකින දකින පුද්ගලයින්ට ෆීල්ඩ් මාර්ෂල් ධූරය ලබා දීම විහිලුවට කරුණක් බව ෆීල්ඩ් මාර්ෂල් සරත් ෆොන්සේකා මහතා පවසයි. 2. මේ වසර නව ආණ්ඩුවක් බිහි වන වසරක් බව ජනාධිපති මෛත්‍රීපාල සිරිසේන මහතා ඊයේ පස්වරුවේ කොළඹදී ප්‍රකාශ කළේ ය. 3. ඒකීය රාජ්‍ය පිළිගත නොහැකි බව උතුරු පළාත් හිටපු ප්‍රධාන අමාත්‍ය සී.වී. විග්නේෂ්වරන් මහතා පවසයි. 4. හෙරොයින් ග්‍රෑම් 24.89ක ප්‍රමාණයක් සන්තකයේ තබා ගැනීම සහ ජාවාරම් කිරීම යන අධි චෝදනා දෙකට වරදකරු කරනු ලැබූ විත්තිකරුවෙකුට කොළඹ මහාධිකරණය ඊයේ මරණ දඬුවම නියම කළේ ය. 5. වැලිකඩ බන්ධනාගාරය තුළට හෙරෝයින් රැගෙන යාමට උත්සහ කළ බන්ධනාගාර සැරයන්වරයෙකු අත්අඩංගුවට ගෙන තිබේ. 6. අග්‍රාමාත්‍ය රනිල් වික්‍රමසිංහ මහතාගේ පාර්ලිමේන්තු අසුන අභියෝගයට ලක් කළ පෙත්සම් විභාගයෙන් අභියාචනාධිකරණ වැඩ බලන සභාපති විනිසුරු දීපානි විජේසුන්දර මහත්මිය ඉවත්ව තිබේ. විදෙස් පුවත් 7. කලාතුරකින් අත්විඳීමට සිදු වන දරුණු ශීත කාලගුණ තත්ත්වයක් හේතුවෙන් අමෙරිකාවේ මධ්‍යම බටහිර දිග ප්‍රදේශයේ ජන ජීවිතයට දැඩි බලපෑම් එල්ල වී තිබේ. ක්‍රීඩා පුවත් 8. අන්තර්ජාතික ක්‍රිකට් කවුන්සිලය විසින් ජාත්‍යන්තර තරග බිමේදී පන්දු යැවීම තහනම් කෙරුණු අකිල ධනංජය අද දිනයේදී සිය පන්දු යැවීමේ ඉරියව්ව නැවත පරීක්ෂණය සඳහා ඉන්දියාව බලා පිටත් වන බව ශ්‍රී ලංකා ක්‍රිකට් ආයතනය නිවේදනය කළේ ය."}