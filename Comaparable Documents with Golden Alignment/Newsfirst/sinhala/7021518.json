{"Header": ["\nහෝමාගමදී පාතාල සමාජිකයෙකු STF අත්අඩංගුවට"], "Time": ["\n01 Jan, 2019\t", "| 11:26 am ", "\n"], "Url": "https://www.newsfirst.lk/sinhala/2019/01/01/%e0%b7%84%e0%b7%9d%e0%b6%b8%e0%b7%8f%e0%b6%9c%e0%b6%b8%e0%b6%af%e0%b7%93-%e0%b6%b4%e0%b6%ad%e0%b7%8f%e0%b6%bd-%e0%b7%83%e0%b6%b8%e0%b7%8f%e0%b6%a2%e0%b7%92%e0%b6%9a%e0%b6%ba%e0%b7%99%e0%b6%9a%e0%b7%94/", "Content": "පොලිස් විශේෂ කාර්ය බලකාය සඳහන් කළේ, ප්‍රබල පාතාල කල්ලි සමාජිකයෙකු වන අමල් චමින්ද නොහොත් අංජු නමැත්තාගේ ප්‍රධාන ගෝලයෙකු මෙලෙස අත්අඩංගුවට ගත් බවයි. අත්අඩංගුවට ගෙන ඇත්තේ, ඉහළගමගේ දර්ශන නොහොත් අයි. ඩි. නැමැත්තායි. ඔහු සන්තකයේ තිබි ජීව අත්බෝම්බයක්, මෝටර් රථයක් සහ හෙරොයින් ග්‍රෑම් 60 යි මිලිග්‍රෑම් 550 ක් සිය භාරයට ගත් බව පොලිස් විශේෂ කාර්ය බලකාය පවසයි. අත්අඩංගුවට ගත් පාතාල කල්ලි සමාජිකයා ධනුෂ්ක තොටුවිල නොහොත් සයිමා නැමැති පතාල කල්ලි සමාජිකයාගේ හෙරොයින් ප්‍රවාහනය කර ඇති බව ද අනාවරණය විය. වැඩිදුර විමර්ශන සඳහා පාතාල කල්ලි සමාජිකයා පොලිස් මත්ද්‍රව්‍ය නාශක කාර්යාංශය වෙත භාරදුන් බව පොලිස් විශේෂ කාර්ය බලකාය සඳහන් කළේ ය. අත්අඩංගුවට ගත් පුද්ගලයාට මිනිමැරුම් සම්බන්ධයෙන් සහ තව ත් අපරාධ සම්බන්ධයෙන් නඩු විභාග වෙමින් පවතින බව ද පොලීසිය පවසයි."}