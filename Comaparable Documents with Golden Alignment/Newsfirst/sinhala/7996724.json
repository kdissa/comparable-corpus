{"Header": ["\nඅල්ලස් දීමේ සිද්ධියක් සම්බන්ධයෙන් අධිකරණයට භාර වූ මන්ත්‍රී මයෝන් මුස්තාෆාට ඇප"], "Time": ["\n02 Feb, 2018\t", "| 2:22 pm ", "\n"], "Url": "https://www.newsfirst.lk/sinhala/2018/02/02/%e0%b6%85%e0%b6%bd%e0%b7%8a%e0%b6%bd%e0%b7%83%e0%b7%8a-%e0%b6%af%e0%b7%93%e0%b6%b8%e0%b7%9a-%e0%b7%83%e0%b7%92%e0%b6%af%e0%b7%8a%e0%b6%b0%e0%b7%92%e0%b6%ba%e0%b6%9a%e0%b7%8a-%e0%b7%83%e0%b6%b8/", "Content": "ඒ, රුපියල් 50000ක මුදල් ඇප හා රුපියල් ලක්ෂ 25 බැගින් වූ ශරීර ඇප 2ක් මත ය. විදේශ ගමන් බලපත්‍රය අධිකරණයට භාර දෙන ලෙස නියෝගයක් පැනවූ විනිසුරුවරයා ඔහුගේ විදේශ ගමන් වළක්වමින් නියෝගයක් නිකුත් කළේ ය. වැඩිදුර විභාගය මාර්තු 29 වන දාට කල් තැබූ විනිසුරුවරයා පැමිණිල්ලේ පළමු සාක්ෂිකරු වන මොහොමඩ් මුසම්මිල් මහතාට එදින අධිකරණය හමුවේ පෙනී සිටින ලෙස ද අවවාද කළේ ය. අල්ලස් ලබා දීමේ සිද්ධියක් සම්බන්ධයෙන් හිටපු නියෝජ්‍ය අමාත්‍ය පාර්ලිමේන්තු මන්ත්‍රී මයෝන් මුස්තාෆා මහතා වසර 8කට පසු තම නීතිඥවරුන් මාර්ගයෙන් කොළඹ මහාධිකරණයට භාර වුණේ අද පෙරවරුවේ ය. ඒ, 2010 ජනාධිපතිවරණ සමයේදී ජනාධිපතිවරණයට අපේක්ෂකයෙකු ලෙස ඉදිරිපත් වූ සරත් ෆොන්සේකා මහතාට ඡන්දය ලබා ගැනීමට ජාතික නිදහස් පෙරමුණේ හිටපු මන්ත්‍රී මෙහොමඩ් මුසම්මිල් මහතාට රුපියල් ලක්ෂ 42ක අල්ලස් ලබා දීමේ සිද්ධිය සම්බන්ධයෙන් පවරා ඇති නඩුවට අදාළව ය."}