{"Header": ["\nදිවුලපිටියේ පස් යළි ත් කරළියේ : සංවර්ධන කමිටු රැස්වීමේ ආරවුලෙන් පසු නි. ඇමති රන්ජන් පොලීසි යයි"], "Time": ["\n01 Mar, 2017\t", "| 9:13 pm ", "\n"], "Url": "https://www.newsfirst.lk/sinhala/2017/03/01/%e0%b6%af%e0%b7%92%e0%b7%80%e0%b7%94%e0%b6%bd%e0%b6%b4%e0%b7%92%e0%b6%a7%e0%b7%92%e0%b6%ba%e0%b7%9a-%e0%b6%b4%e0%b7%83%e0%b7%8a-%e0%b6%ba%e0%b7%85%e0%b7%92-%e0%b6%ad%e0%b7%8a-%e0%b6%9a%e0%b6%bb/", "Content": "දිවුලපිටිය ප්‍රාදේශීය සංවර්ධන කමිටු රැස්වීමේදී ඉන්දික අනුරුද්ධ මන්ත්‍රීවරයා සමග ඇතිවූ ආරවුලෙන් පසුව නියෝජ්‍ය අමාත්‍ය රන්ජන් රාමනායක මහතා මිරිහාන පොලීසියට පැමිණිල්ලක් කර තිබේ. ප්‍රදේශයේ පස් කැපීම් සම්බන්ධයෙන් නිලධාරීන්ගෙන් ප්‍රශ්න කිරීමත් සමග නියෝජ්‍ය අමාත්‍ය රන්ජන් රාමනායක හා පාර්ලිමේන්තු මන්ත්‍රී ඉන්දික අනුරුද්ධ යන මහත්වරුන් අතර උණුසුම් තත්ත්වයක් හට ගැනිණ. දිවුලපිටිය, කොටදෙණියාව හා කොච්චිකඩේ පොලිස් ස්ථානවල නිලධාරීන්, ප්‍රාදේශීය මන්ත්‍රීවරු ඇතුළු රාජ්‍ය ආයතන කිහිපයක නිලධාරීහු මෙම කමිටු රැස්වීමට එක්ව සිටියහ. ඊයේ සිදුවීමට අදාළ දර්ශන පහතින්.. පොලීසිය පැවසුවේ, නියෝජ්‍ය අමාත්‍යවරයාගේ පැමිණිල්ලට අදාළව පරීක්ෂණයක් සිදුකරන බව ය. පැමිණිල්ල සිදු කිරීමෙන් පසු සමාජ සවි බලගැන්වීම් හා සුභසාධන නි. අමාත්‍යවරයා මාධ්‍යට මෙලෙස අදහස් පළ කළේ ය. [quote]ඔහු කිව්වා මා මරා දමන බව ඉතින් මේ පස් මාෆියා පිටිපස්සේ 48 දෙනෙක් දැනටම ඝාතනය කරලා තියෙනවා. මීට මාස 8 කට ඉස්සෙල්ලා මේ ඉන්දික අනුරුද්ධ සමග පස් ව්‍යාපාර කරපු පස් නිලන්තව ඝාතනය කළා. ඔළුවට වෙඩි තියලා. ඒ වගේ හින්දා මොහුගේ තර්ජනය මම සුළුකොට තකන්නේ නැහැ[/quote]"}