{"Header": ["\nමහ මැතිවරණය නිදහස්ව හා සාධාරණව පැවැත්වීමට වැඩපිළිවෙලක්"], "Time": ["\n04 Jul, 2015\t", "| 1:48 pm ", "\n"], "Url": "https://www.newsfirst.lk/sinhala/2015/07/04/%e0%b6%b8%e0%b7%84-%e0%b6%b8%e0%b7%90%e0%b6%ad%e0%b7%92%e0%b7%80%e0%b6%bb%e0%b6%ab%e0%b6%ba-%e0%b6%b1%e0%b7%92%e0%b6%af%e0%b7%84%e0%b7%83%e0%b7%8a%e0%b7%80-%e0%b7%84%e0%b7%8f-%e0%b7%83%e0%b7%8f/", "Content": "ඉදිරි මැතිවරණය නිදහස්ව හා සාධාරණව පැවැත්වීම සඳහා විවිධ අංශ පිළිබඳව අවධානය යොමු කරමින් වැඩපිළිවෙලක් සකස් කර ඇතැයි ශ්‍රී ලංකා මානව හිමිකම් කොමිසම පවසයි. එහි නීති ලේකම් නිමල් පුංචිහේවා මහතා පැවසුවේ, මැතිවරණ කොමසාරිස්වරයා සමග සාකච්ඡා කර එම වැඩපිළිවෙල සකස් කර ඇති බව ය. මැතිවරණයේදී අපක්ෂපාතීව ක්‍රියා කළ යුතු ආකාරය පිළිබඳව පොලිස් නිලධාරීන් දැනුවත් කරන ලෙස පොලිස්පතිවරයාගෙන් ඉල්ලා සිටීමට ද තීරණය කර ඇතැයි ඔහු සඳහන් කළේ ය. එසේම මෙවර මැතිවරණයේදී කාන්තා නියෝජනය වැඩි කරන ලෙස දේශපාලන පක්ෂවලින් ඉල්ලා සිටීමට ද පියවර ගෙන ඇතැයි ඔහු සඳහන් කළේ ය."}