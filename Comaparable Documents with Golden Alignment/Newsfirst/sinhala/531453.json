{"Header": ["\nහෙරොයින් 110kg ක් සොයා ගැනීම : තව ත් සැකකරුවෙකු අත්අඩංගුවට"], "Time": ["\n04 Apr, 2016\t", "| 10:21 am ", "\n"], "Url": "https://www.newsfirst.lk/sinhala/2016/04/04/%e0%b7%84%e0%b7%99%e0%b6%bb%e0%b7%9c%e0%b6%ba%e0%b7%92%e0%b6%b1%e0%b7%8a-110kg-%e0%b6%9a%e0%b7%8a-%e0%b7%83%e0%b7%9c%e0%b6%ba%e0%b7%8f-%e0%b6%9c%e0%b7%90%e0%b6%b1%e0%b7%93%e0%b6%b8-%e0%b6%ad/", "Content": "හෙරොයින් ක්‍රිලෝ ග්‍රෑම් 110ක් සොයා ගැනීමේ සිද්ධියට සම්බන්ධ තව ත් සැකකරුවෙකු, කටුනායක ගුවන් තොටුපොළෙදී අද අලුයම අත්අඩංගුවට ගෙන තිබේ. පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේ, මොහු එම මත්ද්‍රව්‍ය තොගය මෙරට තුළ බෙදා හැරීමේ ජාවරමට සම්බන්ධ ප්‍රධාන සැකකරුවෙකු බව ය. අත්අඩංගුවට පත් සැකකරු  කළුබෝවිල, අසීරි මාවතේ පදිංචිකරුවෙකි. අදාළ හෙරොයින් තොගය සොයා ගැනීමත් සමග මෙම සැකකරු ඉන්දියාවට ගොස් ඇති බව පොලිස් මාධ්‍ය ප්‍රකාශකවරයා සඳහන් කළේ ය. පොලිස් මත්ද්‍රව්‍ය නාශක කාර්යංශය මෙම සැකකරු පිලිබඳව ආගමන විගමන දෙපාර්තමේන්තුව දැණුවත් කර තිබිණ. ඒ අනුව, සැකකරු අද අලුයම යළි දිවයිනට පැමිණි අවස්ථාවේදී ආගමන විගමන දෙපාර්තමේන්තුවේ සහය මත, මොහු පොලිස් මත්ද්‍රව්‍ය නාශක කාර්යංශය භාරයට ගැණුනු බව පොලිස් මාධ්‍ය ප්‍රකාශකවරයා සඳහන් කළේ ය."}