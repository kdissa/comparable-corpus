{"Header": ["\nපොදු අපේක්ෂක මෛත්‍රීපාල සිරිසේන අවබෝධතා ගිවිසුමට අත්සන් තබයි (VIDEO)"], "Time": ["\n01 Dec, 2014\t", "| 10:26 am ", "\n"], "Url": "https://www.newsfirst.lk/sinhala/2014/12/01/%e0%b6%b8%e0%b7%9b%e0%b6%ad%e0%b7%8a%e2%80%8d%e0%b6%bb%e0%b7%93%e0%b6%b4%e0%b7%8f%e0%b6%bd-%e0%b7%83%e0%b7%92%e0%b6%bb%e0%b7%92%e0%b7%83%e0%b7%9a%e0%b6%b1-%e0%b6%b4%e0%b6%9a%e0%b7%8a%e0%b7%82/", "Content": "ජනාධිපතිවරණ පොදු අපේක්ෂක මෛත්‍රීපාල සිරිසේන මහතා ඔහුට සහය දෙන පක්ෂ සමග අද ගිවිසුමකට අත්සන් තැබුවේ ය. ගිවිසුමට අත්සන් තැබීමේ උත්සවය පැවැත්වුණේ, විහාරමහා දේවි එළිමහන් රංග පීඨයේදී ය. ගිවිසුමට අත්සන් තැබීමේ උත්සවයට ප්‍රථම උද්‍යානයේ බුද්ධ ප්‍රතිමාව අබියසදී ආගමික වතාවත් සිදු කෙරිණ. මෙම අවස්ථාවට පූජ්‍ය මාදුළුවාවේ සෝභිත හිමි, හිටපු ජනාධිපතිනී චන්ද්‍රිකා බණ්ඩාරනායක කුමාරතුංග මහත්මිය, මෛත්‍රීපාල සිරිසේන, රාජිත සේනාරත්න, ප්‍රජාතන්ත්‍රවාදී පක්ෂයේ නායක සරත් ෆොන්සේකා යන මහත්වරු ඇතුළු විශාල එක්ව සිටියහ. ඉන් අනතුරුව ගිවිසුමට අත්සන් කිරීම සිදු කෙරිණ. මෛත්‍රීපාල සිරිසේන මහතාට සහය පළ කරන විශාල පිරිසක් එම අවස්ථාවට එක්ව සිටිති."}