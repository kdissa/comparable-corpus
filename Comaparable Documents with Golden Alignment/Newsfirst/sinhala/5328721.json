{"Header": ["\nනැගෙනහිර මහ ඇමතිට සහය නොදීමට සන්ධාන මන්ත්‍රීවරු තීරණය කරති"], "Time": ["\n02 Mar, 2015\t", "| 2:22 pm ", "\n"], "Url": "https://www.newsfirst.lk/sinhala/2015/03/02/%e0%b6%b1%e0%b7%90%e0%b6%9c%e0%b7%99%e0%b6%b1%e0%b7%84%e0%b7%92%e0%b6%bb-%e0%b6%b8%e0%b7%84-%e0%b6%87%e0%b6%b8%e0%b6%ad%e0%b7%92%e0%b6%a7-%e0%b7%83%e0%b7%84%e0%b6%ba-%e0%b6%b1%e0%b7%9c%e0%b6%af/", "Content": "නැගෙනහිර පළාත් සභාවේ ප්‍රධාන අමාත්‍ය හාෆිස් නෂීර් අහමඩ් මහතාට සහය පළ නොකිරීමට එක්සත් ජනතා නිදහස් සන්ධානයේ මන්ත්‍රීවරුන් 06 දෙනෙකු තීරණය කර තිබේ. ඒ, හිටපු අමාත්‍යවරුන් වන විමලවීර දිසානායක, උඩුමාන් ලෙබ්බේ සහ එම්.එල්.ඒ. අමීර්, ඩබ්ලිව්.ඩී. වීරසිංහ, ඩී.එම්. ජයසේන, මෙන් ම ජාතික නිදහස් පෙරමුණේ ජයන්ත විජේසේකර යන මහත්වරුන් ය. ප්‍රධාන අමාත්‍යවරයාට සහය පළ කරන බවට මීට පෙර ආණ්ඩුකාරවරයාට ලබා දී තිබූ දිව්රුම් පෙත්සම් ඉල්ලා අස් කර ගන්නා බව ඔවුහු යළි දිවුරුම් පෙත්සම් ඉදිරිපත් කරමින් අද දැනුම් දුන්හ. නැගෙනහිර පළාත් ආණ්ඩුකාර ඔස්ටින් ප්‍රනාන්දු මහතා එම දිවුරුම් ප්‍රකාශ භාර ගත්තේ ය."}