{"Header": ["\nඉංග්‍රීසින් විසින් දේශ ද්‍රෝහීන් ලෙස නම් කළ විරුවන්, ජාතික විරුවන් ලෙස නම් කෙරේ"], "Time": ["\n01 Mar, 2017\t", "| 7:18 am ", "\n"], "Url": "https://www.newsfirst.lk/sinhala/2017/03/01/%e0%b6%89%e0%b6%82%e0%b6%9c%e0%b7%8a%e2%80%8d%e0%b6%bb%e0%b7%93%e0%b7%83%e0%b7%92%e0%b6%b1%e0%b7%8a-%e0%b7%80%e0%b7%92%e0%b7%83%e0%b7%92%e0%b6%b1%e0%b7%8a-%e0%b6%af%e0%b7%9a%e0%b7%81-%e0%b6%af/", "Content": "1818 ඌව වෙල්ලස්ස නිදහස් අරගලයේදී ඉංග්‍රීසි පාලකයින් විසින් දේශ ද්‍රෝහීන් ලෙස නම් කළ විරුවන් 32 දෙනෙකු අද යළි ත් ජාතික විරුවන් ලෙස නම් කෙරේ. අද පස්වරුවේ ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් මහනුවර ඓතිහාසික මගුල් මඩුවේදී මෙය සිදු කිරීමට නියමිත ය. තම දේශයට නිදහස ලබා ගැනීමේ අටියෙන් ඔවුන් කළ මෙහෙය අගයමින් වසර 198කට පසුව යළි ත් එම පිරිස විරුවන් ලෙස නම් කිරීමේ ගැසට් නිවේදනයට ජනාධිපතිවරයා එහිදී අත්සන් තබනු ඇති."}