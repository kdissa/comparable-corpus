{"Header": ["\nඑක්සත් ජාතීන්ගේ සහකාර මහ ලේකම් දිවයිනට"], "Time": ["\n04 Apr, 2015\t", "| 6:42 pm ", "\n"], "Url": "https://www.newsfirst.lk/sinhala/2015/04/04/%e0%b6%91%e0%b6%9a%e0%b7%8a%e0%b7%83%e0%b6%ad%e0%b7%8a-%e0%b6%a2%e0%b7%8f%e0%b6%ad%e0%b7%93%e0%b6%b1%e0%b7%8a%e0%b6%9c%e0%b7%9a-%e0%b7%83%e0%b7%84%e0%b6%9a%e0%b7%8f%e0%b6%bb-%e0%b6%b8%e0%b7%84/", "Content": "එක්සත් ජාතීන්ගේ සහකාර මහ ලේකම් හවුලි යැං සූ මහතා සංචාරයක් සඳහා අද පස්වරුවේ  දිවයිනට පැමිණියේය. එක්සත් ජාතීන්ගේ කොළඹ කාර්යාලය පැවසුවේ ඔහු ලබන 10 වන දා දක්වා මෙරට රැඳී සිටීමට නියමිත බව ය. මෙරට රැඳී සිටින කාලය තුළ ඒ මහතා නව දේශපාලන වාතාවරණය තුළ ශ්‍රී ලංකාව තුළ පැන නැගෙමින් පවතින නව සංවර්ධන අවශ්‍යතා හඳුනා ගැනීම සඳහා ඉහළ පෙළේ රජයේ නිලධාරීන්, සංවර්ධන හවුල්කරුවන් සහ සිවිල් සමාජය හමු වී අදහස් හුවමාරු කර ගැනීමට නියමිතව තිබේ. එක්සත් ජාතීන්ගේ සහකාර මහලේකම් හවුලි යැං සූ මහතා උතුරු මැද හා උතුරු පළාත්වල සංචාරය කිරීමට ද නියමිත ය. එහිදී ඔහු රජයේ නිලධාරීන්, ප්‍රජා මූල සංවිධානවල නියෝජිතයින් සහ සංවර්ධන වැඩසටහන්වල ප්‍රතිලාභින් හමු වී සාකච්ඡා කිරීමට නියමිත බව එක්සත් ජාතීන්ගේ කොළඹ කාර්යාලය පැවසීය."}