{"Header": ["\nවිසිතුරු මත්ස්‍ය වගාව දිරි ගැන්වීමට පියවර"], "Time": ["\n01 May, 2018\t", "| 2:02 pm ", "\n"], "Url": "https://www.newsfirst.lk/sinhala/2018/05/01/%e0%b7%80%e0%b7%92%e0%b7%83%e0%b7%92%e0%b6%ad%e0%b7%94%e0%b6%bb%e0%b7%94-%e0%b6%b8%e0%b6%ad%e0%b7%8a%e0%b7%83%e0%b7%8a%e2%80%8d%e0%b6%ba-%e0%b7%80%e0%b6%9c%e0%b7%8f%e0%b7%80-%e0%b6%af%e0%b7%92/", "Content": "COLOMBO (News 1st) – විසිතුරු මත්ස්‍ය වගාව දිරි ගැන්වීමට ජාතික ජල ජීවී වගා සංවර්ධන අධිකාරිය සැලසුම් කර තිබේ. එම අධිකාරිය සඳහන් කළේ, දිවයින පුරා සුළු, මධ්‍යම සහ වාණිජ මට්ටමින් විසිතුරු මත්ස්‍ය වගාව දිරි ගැන්වීමට පියවර ගෙන ඇති බව ය. මෙම වසර තුළදී විසිතුරු මත්ස්‍ය අපනයනයෙන් රුපියල් මිලියන 2500ක ආදායමක් අපේක්ෂා කරන බව ද අධිකාරිය සඳහන් කළේ ය. විසිතුරු මත්ස්‍ය වගාව සඳහා තරුණ තරුණියන් දිරි ගැන්වීම හා ගොවිපොළ හිමියන් වාණිජ වගාව සඳහා දිරි ගැන්වීමට ද ජාතික ජල ජීවී වගා සංවර්ධන අධිකාරිය සැලසුම් කර තිබේ."}