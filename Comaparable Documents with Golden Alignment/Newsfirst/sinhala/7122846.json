{"Header": ["\nනවදිල්ලියේ කර්මාන්ත ශාලාවක පිපිරීමකින් 6 දෙනෙකු ජීවිතක්ෂයට"], "Time": ["\n04 Jan, 2019\t", "| 7:48 am ", "\n"], "Url": "https://www.newsfirst.lk/sinhala/2019/01/04/%e0%b6%b1%e0%b7%80%e0%b6%af%e0%b7%92%e0%b6%bd%e0%b7%8a%e0%b6%bd%e0%b7%92%e0%b6%ba%e0%b7%9a-%e0%b6%9a%e0%b6%bb%e0%b7%8a%e0%b6%b8%e0%b7%8f%e0%b6%b1%e0%b7%8a%e0%b6%ad-%e0%b7%81%e0%b7%8f%e0%b6%bd%e0%b7%8f/", "Content": "විදෙස් මාධ්‍ය වාර්තා කළේ, නැගෙනහිර නවදිල්ලි නුවර මොටි නගර්හි පිහිටි කර්මාන්ත ශාලාවක මෙම පිපිරීම සිදු ව ඇති බවයි. කර්මාන්ත ශාලාවේ සිදු වූ ගෑස් කාන්දුවක් හේතුවෙන් මෙම පිපිරීම සිදුවන්නට ඇති බවට සැකකරන බව එරට මාධ්‍ය උපුටා දක්වමින් විදෙස් මාධ්‍ය වාර්තා කරයි. සිදු වූ අනතුරින් පුද්ගලයින් 8 දෙනෙකු තුවාල ලබා රෝහල්ගත කර ඇති අතර සුන්බුන් තුළ තව ත් පිරිස් සිරවී ඇත්දැයි සොයා බැලීමට විශේෂ කාණ්ඩායමක් යොමුකර තිබේ. අනතුර සම්බන්ධයෙන් අදාළ කර්මාන්ත ශාලාවේ හිමිකරු අත්අඩංගුවට ගෙන ඇති බව විදෙස් මාධ්‍ය වාර්තා ක‍ළේ ය."}