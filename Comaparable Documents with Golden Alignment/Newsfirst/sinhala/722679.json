{"Header": ["\nඋතුරු මුහුදේදී පුද්ගලයින් 7 ක් සමග ඩිංගි යාත්‍රාවක් අත්අඩංගුවට"], "Time": ["\n04 Jun, 2018\t", "| 6:36 am ", "\n"], "Url": "https://www.newsfirst.lk/sinhala/2018/06/04/%e0%b6%8b%e0%b6%ad%e0%b7%94%e0%b6%bb%e0%b7%94-%e0%b6%b8%e0%b7%94%e0%b7%84%e0%b7%94%e0%b6%af%e0%b7%9a%e0%b6%af%e0%b7%93-%e0%b6%b4%e0%b7%94%e0%b6%af%e0%b7%8a%e0%b6%9c%e0%b6%bd%e0%b6%ba%e0%b7%92%e0%b6%b1/", "Content": "COLOMBO (News 1st ) : සැක කටයුතු ලෙස උතුරු මුහුදේ යාත්‍රා කරමින් තිබූ ඩිංගි යාත්‍රාවක් සමග පුද්ගලයින් 7 දෙනෙකු නාවික හමුදා භාරයට තිබේ. නාවික හමුදාව පැවසුවේ, කන්කසන්තුරයට උතුරු දෙසින් වූ මුහුදු ප්‍රදේශයේ සැකකටයුතු ඩිංගි යාත්‍රාවක් යාත්‍රා කරන බව නාවික හමුදාව නිරීක්ෂණය කර ඒ දෙසට නාවික හමුදා වේග ප්‍රහාරක යාත්‍රාවක් පිටත් කර යැවිමට කටයුතු කළ බවයි. ඒ අනුව කළ වැටලීමේදී නිති විරෝධී ලෙස මුහුදු මාර්ග ඔස්සේ ඉන්දියාවේ සිට මෙරටට පුද්ගලයින් ප්‍රවාහනය කරමින් සිටි පුද්ගලයින් දෙදෙනෙකු හා එහි ගමන් කරමින් සිටි පුද්ගලයින් 5 දෙනෙකු අත්අඩංගුවට ගත් බව නාවික හමුදාව සඳහන් කළේ ය. නාවික හමුදාව පැවසුවේ, අදාළ පුද්ගලයින් සහ ඩිංගි යාත්‍රාව ඉදිරි පරීක්ෂණ සඳහා කන්කසන්තුරේ පොලීසිය වෙත භාර දුන් බවයි."}