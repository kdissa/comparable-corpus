{"Header": ["\nඉන්දුනීසියාවේදී අනතුරට පත් යාත්‍රාවේ සිටි ලාංකිකයින් 54 දෙනා බේරා ගැනේ"], "Time": ["\n02 Jun, 2015\t", "| 4:06 pm ", "\n"], "Url": "https://www.newsfirst.lk/sinhala/2015/06/02/%e0%b6%89%e0%b6%b1%e0%b7%8a%e0%b6%af%e0%b7%94%e0%b6%b1%e0%b7%93%e0%b7%83%e0%b7%92%e0%b6%ba%e0%b7%8f%e0%b7%80%e0%b7%9a%e0%b6%af%e0%b7%93-%e0%b6%85%e0%b6%b1%e0%b6%ad%e0%b7%94%e0%b6%bb%e0%b6%a7-%e0%b6%b4/", "Content": "ඕස්ට්‍රේලියාව බලා යාත්‍රා කරමින් තිබූ යාත්‍රාවක් ඉන්දුනීසියාවට අයත් නුසා ටෙන්ගාර පළාතට ඔබ්බෙන් වූ මුහුදු ප්‍රදේශයේදී අනතුරට ලක්ව තිබේ. අනතුරට ලක් වූ මෙම බෝට්ටුවේ සිටි ශ්‍රී ලාංකිකයින් ඇතුළු සංක්‍රමණිකයින් 65 දෙනෙකු ඉන්දුනීසියානු ආරක්ෂක අංශ විසින් බේරා ගනු ලැබ තිබේ. රොයිටර් පුවත් සේවය සඳහන් කළේ, එම සංක්‍රමණිකයින් අතර, ශ්‍රී ලාංකිකයින් 54 දෙනෙකු බංග්ලාදේශ ජාතිකයින් 10 දෙනෙකු, හා මියන්මාර ජාතිකයෙකු ද වන බව ය. මෙම සංක්‍රමණියින් රැගත් බෝට්ටුව ඇෂ්මෝර් කොරල් තීරය හරහා ඕස්ට්‍රේලියානු මුහුදු සීමාවට ඇතුළු වීමට තැත්කර ඇති බව ඉන්දුනීසියානු බලධාරීන් ප්‍රකාශ කළේ ය. මේ අතර ඕස්ට්‍රේලියානු හරිත පක්ෂය සඳහන් කළේ, මෙම යාත්‍රාව ඕස්ට්‍රේලියානු නාවික හමුදාව මගින් හරවා යැවීමෙන් පසු, එය කොරල් පරයක ගැටී මෙලෙස අනතුරට ලක්ව ඇති බව ය."}