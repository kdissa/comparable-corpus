{"Header": ["\nනව අවුරුදු උදාවත් සමග ඉස්ථාන්බුල් නුවරට ත්‍රස්ත ප්‍රහාරයක්"], "Time": ["\n01 Jan, 2017\t", "| 6:27 am ", "\n"], "Url": "https://www.newsfirst.lk/sinhala/2017/01/01/%e0%b6%b1%e0%b7%80-%e0%b6%85%e0%b7%80%e0%b7%94%e0%b6%bb%e0%b7%94%e0%b6%af%e0%b7%94-%e0%b6%8b%e0%b6%af%e0%b7%8f%e0%b7%80%e0%b6%ad%e0%b7%8a-%e0%b7%83%e0%b6%b8%e0%b6%9c-%e0%b6%89%e0%b7%83%e0%b7%8a/", "Content": "තුර්කියේ ඉස්ථානබුල් නුවර රාත්‍රී සාමාජ ශාලාවකට ත්‍රස්ත ප්‍රහාරයක් එල්ල වී තිබේ. ප්‍රහාරයෙන් මියගිය පිරිස අතර විදේශිකයින් 16 දෙනෙකු ද වන බව වාර්තා වේ. එරට මාධ්‍ය වාර්තා කරන්නේ, ප්‍රහාරයෙන් පුද්ගලයින් 39 දෙනෙකු ජීවිතක්ෂයට පත්ව තවත් 40 දෙනෙකු පමණ තුවාල ලබා ඇති බව ය. එරට වේලාවෙන් අලුයම 1.30ට පමණ මෙම ප්‍රහාරය එල්ල වී ඇති අතර ප්‍රහාරකයා සැන්ටා ඇඳුම් ආයිත්තම්වලින් සැරසී සිට ඇති බව ඉස්තාන්බුල් ආණ්ඩුකාරවරයා විදෙස් මාධ්‍යට පවා තිබේ. ප්‍රහාරය ත් සමග ඉස්තාන්බුල් නුවර ආරක්ෂාව තර කර ඇති අතර නගරයේ ආරක්ෂාව සඳහා පොලිස් නිලධාරීන් 17,000ක් යොදවා ඇතැයි, පැවසේ. ප්‍රහාරය එල්ල වන අවස්ථාවේ සාමාජ ශාලාව තුළ පුද්ගලයින් විශාල පිරිසක් සිට ඇති බව ද වාර්තා වේ. තුර්කිය පසුගිය වසරේ බරපතළ ගනයේ ත්‍රස්ත ප්‍රහාර රැසකට ගොදුරු වූ අතර එම ප්‍රහාර බොහොමයක් සිදු කරනු ලැබුවේ අයි.එස්. සටන්කාමීන් සහ කුර්දි කැරලිකරුවන් විසිනි. මීට දෙසතියකට ඉහතදී එරට පොලිස් නිලධාරියෙකු විසින් තුර්කියේ රුසියානු තානාපතිවරයා වෙඩි තබා ඝාතනය කරනු ලැබූ අතර වෙඩි තැබීමෙන් පසු ඔහු පැවසුවේ, සිරියාවේ ඇලැප්පෝ නගරයේ ප්‍රහාර සඳහා රුසියාවේ සහය වී සිටීමට පළි ගැනීමක් ලෙස තනාපතිවරයහා වෙඩි තබා ඝාතනය කළ බව ය. දෙසැම්බර් 10 : ඉස්ථාන්බුල් නුවර පාපාන්දු ක්‍රීඩාංගණයක් අසලට එල්ල වූ බෝම්බ ප්‍රහාරයකින් පුද්ගලයින් 44ක් ජීවිතක්ෂයට ජුනි 28 : තුවක්කුකරුවෙක් ඉස්තාන්බුල්හි ආටටර්ක් ගුවන්තොටුපොළට එල්ල කළ බෝම්බ සහ වෙඩි ප්‍රහාරයකින් පුද්ගලයින් 41ක් මරුට මාර්තු 13 : ඇන්කරා නුවරට එල්ල කළ මරාගෙන මැරෙන බෝම්බ ප්‍රහාරයකින් පුද්ගලයින් 37ක් මරුට පෙබරවාරි 17 : ඇන්කරාහි හමුදා භාණ්ඩ රැගත් රථ පෙළකට එල්ල වූ ප්‍රහාරයකින් 28ක් මරුට අගෝස්තු 20 : ගෑසියන්ටෙප්හි විවාහ මංගල්‍ය උත්සවයකට එල්ල වූ බෝම්බ ප්‍රහාරයකින් පුද්ගලයින් 30 දෙනෙකු මරුට"}