{"Header": ["\n2016 උසස් පෙළ විභාගය සඳහා අයදුම්පත් භාරගැනීම අද සිට"], "Time": ["\n01 Feb, 2016\t", "| 9:01 am ", "\n"], "Url": "https://www.newsfirst.lk/sinhala/2016/02/01/2016-%e0%b6%8b%e0%b7%83%e0%b7%83%e0%b7%8a-%e0%b6%b4%e0%b7%99%e0%b7%85-%e0%b7%80%e0%b7%92%e0%b6%b7%e0%b7%8f%e0%b6%9c%e0%b6%ba-%e0%b7%83%e0%b6%b3%e0%b7%84%e0%b7%8f-%e0%b6%85%e0%b6%ba%e0%b6%af%e0%b7%94-2/", "Content": "2016 අධ්‍යන පොදු සහතික පත්‍ර උසස් පෙළ විභාගය සඳහා අයදුම්පත් භාරගැනීම අද සිට ආරම්භ වන බව විභාග දෙපාර්තමේන්තුව පවසයි. විභාග කොමසාරිස් ජනරාල් ඩබ්ලිව්.එම්.එන්.ජේ.පුෂ්පකුමාර මහතා පැවසුවේ, අද සිට 29 වන දා දක්වා අයදුම්පත්‍ර භාරගන්නා බව ය. පාසල් අයදුම්කරුවන් සඳහා වන අයදුම්පත් සහ උපදෙස් විදුහල්පතිවරුන් වෙත තැපැල්කර යවා ඇති බව විභාග කොමසාරිස් ජනරාල් ඩබ්ලිව්.එම්.එන්.ජේ.පුෂ්පකුමාර මහතා සඳහන් කළේ ය. ඔහු පැවසුවේ, පෞද්ගලික අයදුම්කරුවන් සඳහා වන ආදර්ශ අයදුම්පත සහ උපදෙස් www.doenets.lk වෙබ් අඩවියෙන් ද භාගත කළ හැකි බව ය. ඒ අනුව, පාසල් අයදුම්කරුවන්ගේ අයදුම්පත් විදුහල්පතිවරයා ද, පෞද්ගලික අයදුම්පත් අදාළ අයදුම්කරුද 2016 පෙබරවාරි 29 දිනට හෝ ඊට පෙර විභාග දෙපාර්තමේන්තුවට ලැබෙන සේ යොමුකළ යුතු බව ද විභාග දෙපාර්තමේන්තුව සඳහන් කළේ ය."}