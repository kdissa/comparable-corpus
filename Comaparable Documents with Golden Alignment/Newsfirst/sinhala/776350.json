{"Header": ["\nසිරස වෙසක් කලාපයට වැඩම කෙරෙන ධාතූන් වහන්සේ රැගත් රිය පෙරහැර කැලණියට (Video)"], "Time": ["\n02 May, 2015\t", "| 9:15 pm ", "\n"], "Url": "https://www.newsfirst.lk/sinhala/2015/05/02/%e0%b7%83%e0%b7%92%e0%b6%bb%e0%b7%83-%e0%b7%80%e0%b7%99%e0%b7%83%e0%b6%9a%e0%b7%8a-%e0%b6%9a%e0%b6%bd%e0%b7%8f%e0%b6%b4%e0%b6%ba%e0%b6%a7-%e0%b7%80%e0%b7%90%e0%b6%a9%e0%b6%b8-%e0%b6%9a%e0%b7%99-3/", "Content": "සිරස – ජෝන් කීල්ස් වෙසක් කලාපයට වැඩම කෙරෙන ධාතූන් වහන්සේ රැගත් රිය පෙරහැර සැදැහැවතුන්ගේ වන්දනාමාන මැද කැලණිය පූජාභූමිය වෙත ළගා වෙමින් තිබේ. මෙවර සිරස වෙසක් කලාපය සංවිධාන කරන්නේ සීමාසහිත කැපිටල් මහාරාජා සංවිධානය සහ ජෝන් කීල්ස් සමූහ ආයතය එක්වයි. සම්බුදු තෙමඟුල වෙනුවෙන් සර්වඥ ධාතූන් වහන්සේ ප්‍රමුඛ මහාරහත් ධාතූන් වහන්සේ සිරස වෙසක් කලාපය වෙත වැඩම කරවීම ආරම්භ කෙරුණේ ශ්‍රී දළදා පහස ලැබූ මහනුවර පුරවරයේ සිටයි. නෙල්ලිගල ජාත්‍යන්තර බෞද්ධ මධ්‍යස්ථානයේ පැවැති තේවාවලින් අනතුරුව දින 4 ක් පුරා කිලෝමීටර් 204 ක දුරක් ගෙවමින් රිය පෙරහැර බුදුහිමියන්ගේ පා පහස ලැබූ කැලණිය පුදබිමට ළගාවේ. දින 4 ක් පුරා පසුකළ සියලු ගම් දනව්වල සැදැහැවතුන් ධාතූන් වහන්සේ වැද පුදා ගැනීමට පැය ගණන් මහ මග පෙළ ගැසී සිටීම වි‍ශේෂත්වයකි බොදු හැඟුම් පුබුදුවන ධාතූන් වහන්සේ රැගත් රිය පෙරහැර කඩවත නගරයට ළගා වන විට ධාතූන් වහන්සේ වැඩම කළ මගට ගුවනේ සිට මල් ඉසිනු ලැබිණි. එය මෙවරත් සංවිධානය කර තිබුණේ කඩවත එක්සත් වෙළෙඳ සංගමයයි."}