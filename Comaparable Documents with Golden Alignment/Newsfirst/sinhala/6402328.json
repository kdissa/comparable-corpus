{"Header": ["\nගොවීන් ලෝක අමාරුවක වැටුණු නොච්චියාගම අමුමිරිස් වගාබිම (Special Report)"], "Time": ["\n02 Jan, 2016\t", "| 7:08 pm ", "\n"], "Url": "https://www.newsfirst.lk/sinhala/2016/01/02/%e0%b6%9c%e0%b7%9c%e0%b7%80%e0%b7%93%e0%b6%b1%e0%b7%8a-%e0%b6%bd%e0%b7%9d%e0%b6%9a-%e0%b6%85%e0%b6%b8%e0%b7%8f%e0%b6%bb%e0%b7%94%e0%b7%80%e0%b6%9a-%e0%b7%80%e0%b7%90%e0%b6%a7%e0%b7%94%e0%b6%ab/", "Content": "වෙළදපොලේ අමුමිරිස් කිලෝවක් තමත් රුපියල් 950ත් 1000ත් අතර මිලක පවතී. ඊට හේතුව ලෙස දැක්වෙන්නේ අයහපත් කාලගුණය හා අපේක්ෂිත ඵලදාව වෙළඳපොළට නොලැබීමයි. අක්කර ගණනක මිරිස් වගා කළ ද එකම එක කරලක් වත් නොපීදුනු වගාබිමක් පිළිබඳව නොච්චියාගමින් වාර්තා වේ. එහි ගොවීන්ට බීජ සපයනු ලැබුවේ කෘෂිකර්ම දෙපාර්තමේන්තුව විසින් පත් කළ පෞද්ගලික ආයතනයකින් ය. වගාකොට මාස 02න් ඵලදාව ලබා ගන්නා ගොවීන් සාමාන්‍යයෙන් කන්නයකට අමුමිරිස් කිලෝ 20,000ක් වෙළඳපොළට සපයනු ලැබේ. මෙවර මාස 05ක් ගතවී ඇතත් අක්කර 150කට වැඩි වගාබිමේ ගස් මිස කරල් පීදී නොමැත. ඵල රහිත බීජ බෙදා හැරීම සිදුකළ සමාගමේ කිසිඳු නියෝජිතයෙක් මෙතෙක් තමන් හමුවීමට නොපැමිණි බවට ගොවීන් චෝදනා කරති."}