{"Header": ["\nබලවතුන් ඉදිරියේ රුසියාව සහ චීනය යළි ත් සිය මිතුරා වෙනුවෙන් පෙනී සිටී"], "Time": ["\n01 Mar, 2017\t", "| 4:59 pm ", "\n"], "Url": "https://www.newsfirst.lk/sinhala/2017/03/01/%e0%b6%bd%e0%b7%9d%e0%b6%9a-%e0%b6%b6%e0%b6%bd%e0%b7%80%e0%b6%ad%e0%b7%94%e0%b6%b1%e0%b7%8a-%e0%b6%89%e0%b6%af%e0%b7%92%e0%b6%bb%e0%b7%92%e0%b6%ba%e0%b7%9a-%e0%b6%bb%e0%b7%94%e0%b7%83%e0%b7%92/", "Content": "රසායනික අවි භාවිත කිරීම සම්බන්ධයෙන් සිරියාවට සම්බාධක පැනවීම සඳහා සම්මත කර ගැනීමට නියමිතව පැවති එක්සත් ජාතීන්ගේ යෝජනාව රුසියාව සහ චීනය සිය නි‍ශේධ බලය භාවිත කරමින් පරාජයට පත් කළේ ය. සිරියාවට එරෙහිව එක්සත් ජාතීන්ගේ ආරක්ෂක කවුන්සිලය ගෙන ආ යෝජනාව  මීට පෙර අවස්ථා 4කදී රුසියාව විසින් පරාජයට පත් කරනු ලැබ තිබේ. මේ අතර එම යෝජනාවට විරුද්ධව චීනය සිය ඡන්දය භාවිත කළ 6වන අවස්ථාව මෙය බව විදෙස් වාර්තා සඳහන් කළේ ය. රසායනික අවි භාවිත කිරීමට සම්බන්ධ වූ බව කියන සිරියානුවන් 21දෙනෙකු සහ ආයතන සහ සංවිධාන කිහිපයට එරෙහිව මෙලෙස  සම්බාධක පැනවීමට යෝජනා වී තිබිණ. සිරියාවේ රසායනික අවි භාවිත කිරීම වළක්වන බවට රුසියාව සහ අමෙරිකාව මීට පෙර ගිවිසුමක ද එළඹි අතර රසායනික අවි විනාශ කර දමන බවට 2013 වසරේදී සිරියාව ද එකඟතාවය පළ කළ සිටියේ ය."}