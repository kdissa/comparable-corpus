{"Header": ["\nඌරගස්මංසන්ධියේ ද්විත්ව ඝාතනයක්"], "Time": ["\n01 Oct, 2018\t", "| 7:55 am ", "\n"], "Url": "https://www.newsfirst.lk/sinhala/2018/10/01/%e0%b6%8c%e0%b6%bb%e0%b6%9c%e0%b7%83%e0%b7%8a%e0%b6%b8%e0%b6%82%e0%b7%83%e0%b6%b1%e0%b7%8a%e0%b6%b0%e0%b7%92%e0%b6%ba%e0%b7%9a-%e0%b6%af%e0%b7%8a%e0%b7%80%e0%b7%92%e0%b6%ad%e0%b7%8a%e0%b7%80-%e0%b6%9d/", "Content": "COLOMBO (News 1st): ඌරුගස්මංසන්ධිය, රත්තොටවිල ප්‍රදේශයේ නිවසක් තුළ පුද්ගලයින් දෙදෙනෙකු වෙඩි තබා ඝාතනය කර තිබේ. පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේ ,ඌරගස්මන් හංදිය රත්තොටුවිල ප්‍රදේශයේ ඊයේ රාත්‍රී 8. 30 පමණ මෙම ඝාතන සිදු වී ඇති බවයි. මින් එක් පුද්ගලයෙකුගේ හිස කපා රැගෙන ගොස් මාර්ගය අසල දමා තිබියදී හමුවී තිබේ. මියගොස් ඇත්තේ වයස අවුරුදු 37 සහ 27 යන වයස්වල පසුවන දෙදෙනෙකු බව ද ඔහු සඳහන් කළේ ය. සැකකරුවන් හඳුනා ගෙන නොමැති අතර සිද්ධිය සම්බන්ධයෙන් පොලිස් පරීක්ෂණ ක්‍රියාත්මකයි."}