{"Header": ["\nඩුබායි ගුවන් තොටුපොළට ගොඩ බැස්ස වූ යානයක ගින්නක්"], "Time": ["\n03 Aug, 2016\t", "| 5:54 pm ", "\n"], "Url": "https://www.newsfirst.lk/sinhala/2016/08/03/%e0%b6%a9%e0%b7%94%e0%b6%b6%e0%b7%8f%e0%b6%ba%e0%b7%92-%e0%b6%9c%e0%b7%94%e0%b7%80%e0%b6%b1%e0%b7%8a-%e0%b6%ad%e0%b7%9c%e0%b6%a7%e0%b7%94%e0%b6%b4%e0%b7%9c%e0%b7%85%e0%b6%a7-%e0%b6%9c%e0%b7%9c/", "Content": "එමිරේටිස් ගුවන් සමාගම‍ට අයත් ගුවන් යානයක් ඩුබායි ජාත්‍යන්තර ගුවන් තොටුපොළට ගොඩ බැස්වීමට යාමේදී ගින්නක් හට ගෙන තිබේ. මෙලෙස අනතුරට ලක්ව ඇත්තේ, ඉන්දියාවේ සිට ඩුබායි වෙත පියාසර කළ ‍එමිරේට්ස් ගුවන් සමාගමට අයත් බොයීං 777 යානයයි. යානය අනතුරට පත් වන අවස්ථාවේදී මගීන් සහ කාර්යය මණ්ඩලයේ 300 දෙනෙකු එහි සිට ඇත. ඩුබායි රාජ්‍ය මාධ්‍ය ආයතනය තම ට්විටර් ගිණුම ඔස්සේ ප්‍ර‍කාශ කර ඇත්තේ ගින්නෙන් කිසිදු මගියෙකුට අනතුරක් සිදුව නොමැති බව ය. ඔවුන් සියලු දෙනා ආරක්ෂිතව ගුවන් යානයෙන් ඉවත් කර ඇති බව ද වාර්තා කර තිබේ. ඩුබායි ජාත්‍යන්තර ගුවන් තොටුපොළට යානා ගොඩ බැස්වීම සහ ගුවන්ගත කිරීම් නැවත දැනුම් දෙන තුරු අත්අහිටුවා තිබේ."}