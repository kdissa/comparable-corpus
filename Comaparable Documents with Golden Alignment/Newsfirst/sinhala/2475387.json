{"Header": ["\nගෙවුණු දවස උණුසුම් කළ පුවත්…"], "Time": ["\n02 Jul, 2019\t", "| 6:55 am ", "\n"], "Url": "https://www.newsfirst.lk/sinhala/2019/07/02/%e0%b6%9c%e0%b7%99%e0%b7%80%e0%b7%94%e0%b6%ab%e0%b7%94-%e0%b6%af%e0%b7%80%e0%b7%83-%e0%b6%8b%e0%b6%ab%e0%b7%94%e0%b7%83%e0%b7%94%e0%b6%b8%e0%b7%8a-%e0%b6%9a%e0%b7%85-%e0%b6%b4%e0%b7%94%e0%b7%80-316/", "Content": "COLOMBO (News 1st) දේශීය පුවත්… 1. ඇමති අකිල විරාජ් ජනපති කොමිසමේ පොලිස් ඒකකය හමුවට : අධ්‍යාපන අමාත්‍ය අකිල විරාජ් කාරියවසම් මහතා ඊයේ පසුගිය වසර 4 තුළ රාජ්‍ය ආයතනවල දූෂණ වංචා පිළිබඳ විමර්ශනයට පත්කල ජනපති කොමිසමේ පොලිස් ඒකකය හමුවට පැමිණියේ ය. 2. මරණ දඬුවම ක්‍රියාත්මක කළොත් GSP සහනය අත්හිටුවන බවට යුරෝපා සංගමයෙන් බලපෑම් – ජනපති : මත්ද්‍රව්‍ය නිවාරණ සතියේ බස්නාහිර පළාත් සමුළුව ඊයේ පෙරවරුවේ කොළඹදී පැවැත් විය. 3. පොලිස්පති හා හේමසිරි ප්‍රනාන්දු සම්බන්ධයෙන් වැඩබලන පොලිස්පතිට සිහි කැඳවීමක්… : අනිවාර්ය නිවාඩු යවා සිටින පොලිස්පති පූජිත් ජයසුන්දර සහ හිටපු ආරක්ෂක ලේකම් හේමසිරි ප්‍රනාන්දු යන මහත්වරුන් සම්බන්ධයෙන් දුන් උපදෙස් ක්‍රියාත්මක නොකිරීම පිළිබඳව නීතිපතිවරයා වැඩබලන පොලිස්පතිවරයාට සිහි කැඳවීමක් කර තිබේ. 4. අකුරැස්සේ මූල්‍ය ආයතනයක් කොල්ල කෑ සැකකරුවන් පොලිස් දැලේ : අකුරැස්ස නගරයට ආසන්න මූල්‍ය ආයතනයකින් රුපියල් ලක්ෂ 29 ක මුදලක් කොල්ල කා පළා යමින් සිටි සැකකරුවන් දෙදෙනෙකු ඊයේ පස්වරුවේ අත්අඩංගුවට ගෙන තිබේ. 5. මරණ දඬුවමට එරෙහිව ශ්‍රේෂ්ඨාධිකරණයට පෙත්සම් 12 ක් : මරණ දඬුවම ක්‍රියාත්මක කිරීමට එරෙහිව ශ්‍රේෂ්ඨාධිකරණයට මූලික අයිතිවාසිකම් පෙත්සම් 12 ක් ඉදිරිපත්ව තිබේ. 6. මන්ත්‍රී ශාන්ත අබේසේකරගේ පුත් ඉෂාර චතුරංග අබේසේකර රිමාන්ඩ් : ඇමති ආරක්ෂක අංශයට අනියුක්ත පොලිස් නිලධාරියෙකුට පහරදීමේ සිද්ධියක් සම්බන්ධයෙන් සැකපිට අත්අඩංගුවට ගත් පාර්ලිමේන්තු මන්ත්‍රී ශාන්ත සිසිර කුමාර අබේසේකර මහතාගේ පුත් ඉෂාර චතුරංග අබේසේකර ලබන 04 වැනි දා දක්වා රක්ෂිත බන්ධනාගාරගත කර තිබේ. විදෙස් පුවත්…. 1. හමුදා පාලනයට එරෙහිව සූඩාන වැසියෝ දහස් ගණනක් වීදි බසිති : හමුදා පාලනයට එරෙහිව සූඩාන වැසියන් දහස් ගණනක් වීදි බැස විරෝධතාවල නිරතව සිටිති."}