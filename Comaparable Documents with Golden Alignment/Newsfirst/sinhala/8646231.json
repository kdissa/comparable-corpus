{"Header": ["\n‘අයිස්’ මත්ද්‍රව්‍ය සමග සැකකරුවෙක් දැලේ"], "Time": ["\n01 Oct, 2018\t", "| 10:02 am ", "\n"], "Url": "https://www.newsfirst.lk/sinhala/2018/10/01/%e0%b6%85%e0%b6%ba%e0%b7%92%e0%b7%83%e0%b7%8a-%e0%b6%b8%e0%b6%ad%e0%b7%8a%e0%b6%af%e0%b7%8a%e2%80%8d%e0%b6%bb%e0%b7%80%e0%b7%8a%e2%80%8d%e0%b6%ba-%e0%b7%83%e0%b6%b8%e0%b6%9c-%e0%b7%83%e0%b7%90/", "Content": "COLOMBO (News 1st) : රුපියල් ලක්ෂ 58 ක වටිනාකමකින් යුත් අයිස් මත්ද්‍රව්‍ය ග්‍රෑම් 500 ක් සමග සැකකරුවෙකු පොලිස් මත්ද්‍රව්‍ය කාර්යාංශයේ කටුනායක ගුවන් තොටුපොළ ඒකකය විසින් අත්අඩංගුවට ගනු ලැබ තිබේ. එලෙස අත්අඩංගුවට ගෙන ඇත්තේ චෙන්නායි සිට මෙරටට පැමිණි 22 හැවිරිදි ඉන්දීය ජාතිකයෙකි. ඔහු සිය ගමන් මල්ලක සූක්ෂම ලෙස සඟවා එම අයිස් මත්ද්‍රව්‍ය තොගය මෙරටට රැගෙන විත් තිබේ. සැකකරු අද දිනයේ මිගමුව මහේස්ත්‍රාත් අධිකරණයට ඉදිරිපත් කර රැඳවුම් නියෝග ලබා වැඩිදුර විමර්ශන සඳහා කොළඹ පොලිස් මත්ද්‍රව්‍ය නාශක කාර්යාංශය වෙත ඉදිරිපත් කිරීමට නියමිතයි."}