{"Header": ["\nපෞද්ගලික අංශ සේවකයින්ගේ අවම මාසික මූලික වැටුප ඉහළ නැංවීමට කැබිනට් අනුමැතිය"], "Time": ["\n01 May, 2019\t", "| 11:07 am ", "\n"], "Url": "https://www.newsfirst.lk/sinhala/2019/05/01/%e0%b6%b4%e0%b7%9e%e0%b6%af%e0%b7%8a%e0%b6%9c%e0%b6%bd%e0%b7%92%e0%b6%9a-%e0%b6%85%e0%b6%82%e0%b7%81-%e0%b7%83%e0%b7%9a%e0%b7%80%e0%b6%9a%e0%b6%ba%e0%b7%92%e0%b6%b1%e0%b7%8a%e0%b6%9c%e0%b7%9a/", "Content": "COLOMBO (News 1st) – පෞද්ගලික අංශයේ සේවකයින්ගේ අවම මාසික මූලික වැටුප රුපියල් 10000 සිට රුපියල් 12500ක් දක්වා ඉහළ නැංවීමට කැබිනට් අනුමැතිය හිමි වී තිබේ. කම්කරු හා වෘත්තීය සබඳතා කැබිනට් නොවන අමාත්‍ය රවින්ද්‍ර සමරවීර මහතා සඳහන් කළේ, මේ යටතේ පෞද්ගලික අංශයේ දෛනික මූලික වැටුප රුපියල් 400 සිට රුපියල් 500 දක්වාත් ඉහළ නැංවීමට අවශ්‍ය නීතිමය ප්‍රතිපාදන සකස් කරන බව ය. මේ සම්බන්ධ පනත ලබන සතියේ පාර්ලිමේන්තු අනුමැතිය සඳහා යොමු කරන බව ද අමාත්‍යවරයා සඳහන් කළේ ය."}