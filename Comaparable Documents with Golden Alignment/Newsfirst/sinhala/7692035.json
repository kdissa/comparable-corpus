{"Header": ["\nකොළොන්නාවේ ගොඩ ගැසී තිබූ කසළ ටොන් 2500ක් ඉවත් කෙරේ (VIDEO)"], "Time": ["\n02 Jun, 2016\t", "| 7:42 pm ", "\n"], "Url": "https://www.newsfirst.lk/sinhala/2016/06/02/%e0%b6%9a%e0%b7%9c%e0%b7%85%e0%b7%9c%e0%b6%b1%e0%b7%8a%e0%b6%b1%e0%b7%8f%e0%b7%80%e0%b7%9a-%e0%b6%9c%e0%b7%9c%e0%b6%a9-%e0%b6%9c%e0%b7%90%e0%b7%83%e0%b7%93-%e0%b6%ad%e0%b7%92%e0%b6%b6%e0%b7%96/", "Content": "බස්නාහිර, වයඹ, දකුණ, මධ්‍යම සහ සබරගමුව පළාත්වල අද ත් විටින් විට වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි.‍ එම දෙපාර්තමේන්තුව පෙන්වා දෙන්නේ, මන්නාරම දිස්ත්‍රික්කයේ ස්ථාන කිහිපයක ද වැසි ඇති විය හැකි බව ය. ගිං ගඟේ ජල මට්ටම ඉහළ යාම හේතුවෙන් ඒ අවට ගම්මාන කිහිපයක පහත් බිම් අද ත් ජලයෙන් යට වී තිබිණි.‍ අද උදෑසන වන විට ගිං ගඟේ ජල මාපකයේ ජල මට්ටම සටහන්ව තිබුණේ, මීටර 3.95ක් ලෙසිනි. එය සුළු ගං වතුර තත්ත්වයකි. මේ අතර කොළොන්නාව ප්‍රාදේශීය ලේකම් කොට්ඨාසයේ ගොඩ ගැසී තිබූ කසළ ටොන් 2500ක් පමණ අද පස්වරුව වන විට ඉවත් කළ බව පළාත් සභා සහ පළාත් පාලන අමාත්‍යංශය පැවසී ය. කසළ ඉවත් කිරීම සඳහා දිවයිනේ සියලු පළාත් පාලන ආයතන සතු රථ 500කට වැඩි ප්‍රමාණයක් කොළොන්නාවට ගෙන්වා තිබේ. ඉන් කොළොන්නාවේ ග්‍රාමසේවා වසම් 38ක නිවාස 35000කට අධික ප්‍රමාණයක කසළ ඉවත් කෙරෙණු ඇති."}