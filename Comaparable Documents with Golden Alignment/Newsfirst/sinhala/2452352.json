{"Header": ["\nගාල්ල ප්‍රදේශයේ දී සිදු වූ රිය අනතුරකින් අඹු-සැමි යුවලක් තුවාල ලබයි"], "Time": ["\n04 Jan, 2017\t", "| 9:49 am ", "\n"], "Url": "https://www.newsfirst.lk/sinhala/2017/01/04/%e0%b6%9c%e0%b7%8f%e0%b6%bd%e0%b7%8a%e0%b6%bd-%e0%b6%b4%e0%b7%8a%e2%80%8d%e0%b6%bb%e0%b6%af%e0%b7%9a%e0%b7%81%e0%b6%ba%e0%b7%9a-%e0%b6%af%e0%b7%93-%e0%b7%83%e0%b7%92%e0%b6%af%e0%b7%94-%e0%b7%80/", "Content": "ගාල්ල, දොඩන්දූව ප්‍රදේශයේ සිදු වූ රිය අනතුරකින් අඹු-සැමි යුවලක් තුවාල ලබා තිබේ. ගාල්ල – කොළඹ ප්‍රධාන මාර්ගයේ දොඩන්දූව පාලම අසළ දී ත්‍රීරෝද රථයක් සහ ලොරි රථයක් මුහුණට මුහුණ ගැටීමෙන් මෙම අනතුර සිදු විය. සිද්ධියෙන් ත්‍රීරෝද රථයේ ගමන් ගත් අඹුසැමි යුවළ තුවාල ලබා රත්ගම ග්‍රාමීය රෝහලට ඇතුළත් කිරීමෙන් අනතුරුව කරාපිටිය ශික්ෂණ රෝහලට මාරු කර යවා තිබේ. අප වාර්තාකරු සඳහන් කළේ, ඔවුන් දොඩන්දූව ප්‍රදේශයේම පදිංචිකරුවන් බව ය. සිද්ධිය සම්බන්ධයෙන් ලොරි රථයේ රියැදුරු හික්කඩුව පොලීසිය විසින් අත්අඩංගුවට ගෙන තිබේ."}