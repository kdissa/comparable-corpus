{"Header": ["\nඋදයංග වීරතුංග යුක්රේන කැරළිකරුවන්ට අලෙවි කළේ එල්.ටී.ටී.ඊ. ය සතුව තිබූ අවි බවට සැකයක් – ඇමති රාජිත (VIDEO)"], "Time": ["\n03 Apr, 2015\t", "| 9:23 pm ", "\n"], "Url": "https://www.newsfirst.lk/sinhala/2015/04/03/%e0%b6%8b%e0%b6%af%e0%b6%ba%e0%b6%82%e0%b6%9c-%e0%b7%80%e0%b7%93%e0%b6%bb%e0%b6%ad%e0%b7%94%e0%b6%82%e0%b6%9c-%e0%b6%ba%e0%b7%94%e0%b6%9a%e0%b7%8a%e0%b6%bb%e0%b7%9a%e0%b6%b1-%e0%b6%9a%e0%b7%90/", "Content": "රුසියාවේ හිටපු ශ්‍රී ලංකා තානාපති උදයංග වීරතුංග මහතා යුක්රේන කැරළිකරුවන්ට අලෙවි කළ බවට චෝදනා නැගෙන අවි එල්.ටී.ටී.ඊ. ය සතුව තිබූ එවාදැයි සැකයක් මතුවන බව කැබිනට් ප්‍රකාශක අමාත්‍ය රාජිත සේනාරත්න මහතා පවසයි. අමාත්‍යවරයා‍ සඳහන් කළේ, මෙම පැමිණිල්ලට අදාළව පරීක්ෂණයක් ක්‍රියාත්මක වන බව ය. රුසියාවේ හිටපු ශ්‍රී ලංකා තානාපති උදයංග වීරතුංග මහතා යුක්රේන කැරළිකරුවන් සමග අවි ගනුදෙනු කළ බවට පැමිණිල්ලක් ඇතැයි විදේශ කටයුතු අමාත්‍යාංශය පසුගියදා අනාවරණ කළේ ය. විදේශ කටයුතු අමාත්‍යංශය සඳහන් කළේ, යුක්රේන රජයෙන් මෙම පැමිණිල්ල ලැබී ඇති බව ය. මේ අතර උදයංග වීරතුංග මහතා යටතේ සේවය කරමින් සිටියදී මිය ගිය තානාපති කාර්යාල සේවකයාගේ සිරුර ඊයේ යළි ගොඩගත්තේ මරණය සැක සහිත බවට ඥාතීන් කළ පැමිණිල්ලක් අනුව ය."}