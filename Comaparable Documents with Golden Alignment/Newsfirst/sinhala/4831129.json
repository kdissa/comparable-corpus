{"Header": ["\nකොළඹට පැය 36ක ජල කප්පාදුවක් (ජල සැපයුම අත්හිටුන ප්‍රදේශ)"], "Time": ["\n01 Aug, 2014\t", "| 3:31 pm ", "\n"], "Url": "https://www.newsfirst.lk/sinhala/2014/08/01/%e0%b6%9a%e0%b7%9c%e0%b7%85%e0%b6%b9%e0%b6%a7-%e0%b6%b4%e0%b7%90%e0%b6%ba-36%e0%b6%9a-%e0%b6%a2%e0%b6%bd-%e0%b6%9a%e0%b6%b4%e0%b7%8a%e0%b6%b4%e0%b7%8f%e0%b6%af%e0%b7%94%e0%b7%80%e0%b6%9a%e0%b7%8a/", "Content": "හෙට පෙරවරු 9 සිට අනිද්දා රාත්‍රී 9 දක්වා කොළඹ ප්‍රදේශ රැසකට පැය 36ක් ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය පවසයි. නිවේදනයක් නිකුත් කරන ජාතික ජලසම්පාදන හා ජලාපවහන මණ්ඩලය පවසන්නේ කෝට්ටේ මහ නගර සභා බල ප්‍රදේශයට, බත්තරමුල්ල, මාලඹේ, තලංගම, කොස්වත්ත, කලපළුවාව, හල්බරාව, තලවතුගොඩ, කලල්ගොඩ, හෝකන්දර, ජයවඩනගම හා ඒ අවට ප්‍රදේශවලට ජල සැපයුම අතිහිටුවන බව ය. මහරගම, බොරලැස්ගමුව සහ කැස්බෑව නගර සභා බල ප්‍රදේශයට ද ජල සැපයුම අත්හි‍ටුවීමට නියමිත බව ජාතික ජලසම්පාදන හා ජලාපවහන මණ්ඩලය පවසයි. මීට අමතරව කොළඹ 05 ප්‍රදේශය, හයිලෙවල් පාරේ දුම්රියපොළ හන්දියේ සිට කිරුළපන දක්වා ප්‍රධාන හා අතුරු මාර්ග, බේස්ලයින් පාරේ කිරුළපන සිට බොරැල්ල දක්වා ප්‍රධාන මාර්ග සහ අතුරු මාර්ගවල ත් ජල සැපයුම අත්හිටුවනු ඇති. ජාතික ජලසම්පාදන හා ජලාපවහන මණ්ඩලය සඳහන් කළේ, කින්සි පාර, කොටා පාර, කාසල් වීදිය ප්‍රදේශවලට ත් ජල සැපුයම අත්හිටුවන බව ය. ඊට අමතර කොළඹ 06 ප්‍රදේශයට අඩු පීඩනයක් යටතේ ජලය සැපයෙන බව ද එම නිවේදනයක දැ‍ක්වේ. බත්තරමුල්ල, පොල්දූව , නව පාලම ඉදිකරන ස්ථානයේ අලුතින් එලන ලද ජල නලය අඹතලේ සිට කෝට්ටේ පොම්පාගාරය දක්වා සම්බන්ධ කිරීම මීට හේතු වී ඇති බව ජාතික ජලසම්පාදන හා ජලපවාහන මණ්ඩලය පවසයි."}