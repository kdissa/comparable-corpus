{"Header": ["\nගෙවුණු දවස උණුසුම් කළ පුවත්…"], "Time": ["\n03 Aug, 2019\t", "| 9:51 am ", "\n"], "Url": "https://www.newsfirst.lk/sinhala/2019/08/03/%e0%b6%9c%e0%b7%99%e0%b7%80%e0%b7%94%e0%b6%ab%e0%b7%94-%e0%b6%af%e0%b7%80%e0%b7%83-%e0%b6%8b%e0%b6%ab%e0%b7%94%e0%b7%83%e0%b7%94%e0%b6%b8%e0%b7%8a-%e0%b6%9a%e0%b7%85-%e0%b6%b4%e0%b7%94%e0%b7%80-340/", "Content": "COLOMBO (News 1st) දේශීය පුවත් 1. මනුෂ්‍ය ඝාතනයක් සිදු කළ පුද්ගලයින් තිදෙනෙකුට මරණ දඬුවම : මනුෂ්‍ය ඝාතනයකට සහ පුද්ගලයකුට තුවාල කිරීම ඇතුළු චෝදනා දෙකකට වරදකරුවන් වූ පුද්ගලයින් තිදෙනෙකුට කුරුණෑගල මහාධිකරණ විනිසුරු මේනකා විජේසුන්දර මහත්මිය අද මරණ දඬුවම නියම කර තිබේ. 2. සහරාන්ගේ මිතුරන් දෙදෙනෙකු රඳවා තබා ප්‍රශ්න කෙරේ : මොහොමඩ් සහරාන් නැමති ත්‍රස්තවාදියා සමග සමීපව කටයුතු කළ තවත් සැකකරුවන් දෙදෙනෙකු ත්‍රස්ත විමර්ශන කොට්ඨාසයේ රඳවා තබාගෙන ප්‍රශ්න කිරීම් ආරම්භ කර තිබේ. 3. ඇවන්ගාඩ් නඩුව සම්බන්ධයෙන් පාලිත ප්‍රනාන්දු සහ නිශ්ශංක සේනාධිපති අත්අඩංගුවට ගන්නැයි නියෝග : විශ්‍රාමික මේජර් ජෙනරාල් පාලිත ප්‍රනාන්දු සහ නිශ්ශංක සේනාධිපති යන දෙදෙනා අත්අඩංගුවට ගෙන අධිකරණයට ඉදිරිපත් කරන්නැයි කොළඹ මහාධිකරණ විනිසුරු ශෂී මහේන්ද්‍රන් මහතා අද නියෝග කළේ ය. 4. හම්බන්තොට නගරාධිපති එරාජ් ප්‍රනාන්දුට වසර 6ක සිර දඬුවම් : හම්බන්තොට නගරාධිපති එරාජ් රවීන්ද්‍ර ප්‍රනාන්දු සහ තවත් විත්තිකරුවෙකුට වසර 6 බැගින් මීට ටික වේලාවකට පෙර හම්බන්තොට පළාත්බද මහාධිකරණය විසින් සිර දඬුවම් නියම කරනු ලැබී ය. 5. මරදානේ වෙඩි තැබීමක්: පුද්ගලයෙකුට තුවාල : මරදාන මාලිගාකන්ද පාර ප්‍රදේශයේදී සිදු වූ වෙඩි තැබීමකින් පුද්ගලයෙකු තුවාල ලබා තිබේ. විදෙස් පුවත්…. 1. ඉන්දුනීසියාවේ මැග්නිටියුඩ් 7.0 ක භූ චලනයක්. .: ඉන්දුනිසියාවේ සුමාත්‍රා දුපත් ආසන්යේ මැග්නිටියුට් එකක7.0ක භූ කම්පනයක් සිදුව තිබේ. ක්‍රීඩා පුවත්…. 1. ශ්‍රී ලංකා – නවසීලන්ත ක්‍රිකට් තරගාවලියේ වෙනසක් : නවසීලන්ත කණ්ඩායමේ ශ්‍රී ලංකා සංචාරයට ඇතුළත්ව තිබූ පන්දුවාර විස්ස විස්ස තරගාවලියට අයත් තරග 3ම මහනුවර පල්ලේකැළේ ක්‍රිකට් ක්‍රීඩාංගණයේදී පැවැත්වීමට ශ්‍රී ලංකා ක්‍රිකට් ආයතනය තීරණය කර තිබේ."}