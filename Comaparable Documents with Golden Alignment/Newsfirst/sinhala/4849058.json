{"Header": ["\nබේරුවල හිටපු ප්‍රා. සභා මන්ත්‍රීවරයෙක් අත්අඩංගුවට"], "Time": ["\n02 Feb, 2016\t", "| 12:25 pm ", "\n"], "Url": "https://www.newsfirst.lk/sinhala/2016/02/02/%e0%b6%b6%e0%b7%9a%e0%b6%bb%e0%b7%94%e0%b7%80%e0%b6%bd-%e0%b7%84%e0%b7%92%e0%b6%a7%e0%b6%b4%e0%b7%94-%e0%b6%b4%e0%b7%8a%e2%80%8d%e0%b6%bb%e0%b7%8f-%e0%b7%83%e0%b6%b7%e0%b7%8f-%e0%b6%b8%e0%b6%b1/", "Content": "බේරුවල ප්‍රාදේශීය සභාවේ හිටපු මන්ත්‍රීවරයෙකු අත්ඩංගුවට ගෙන තිබේ. පොලීසිය පැවසුවේ, පයාගල ප්‍රදේශයේදී විශේෂ කාර්ය බලකායේ පොලිස් කොස්තාපල් රියැදුරෙකුට පහර දීම හේතුවෙන් හිටපු ප්‍රාදේශීය සභා මන්ත්‍රීවරයා එලෙස අත්අඩංගුවට ගෙන ඇති බව ය. පයාගල, මංගල උත්සවයකදී දෙපිරිසක් අතර ඇති වූ බස්වීමකින් අනතුරුව පයාගල රේල් ගේට්ටුව ආසන්නයේදී ඊයේ මෙම පහරදීම සිදුව තිබේ. පහර දීමට ලක්වූ විශේෂ කාර්ය බලකායේ පොලිස් කොස්තාපල් රියදුරුවරයා මේ වන විට රෝහල්ගත කර ඇති බව ද පොලීසිය සඳහන් කළේ ය. පොලීසිය පැවසුවේ, සිද්ධිය සම්බන්ධයෙන් සැකපිට අත්අඩංගුවට ගත් සැකකරු අද මහේස්ත්‍රාත් අධිකරණයට ඉදිරිපත් කිරීමට නියමිත බව ය. ඒ සම්බන්ධයෙන් තවත් කිහිප දෙනෙකු අත්අඩංගුවට ගැනීමට නියමිතව ඇතැයි, ද පොලීසිය සඳහන් කළේ ය."}