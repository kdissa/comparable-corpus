{"Header": ["\nසවුදියට එරෙහිව විවිධ රටවලින් විරෝධතා: රජ පවුල දැඩි දෝෂ දර්ශනයට"], "Time": ["\n04 Jan, 2016\t", "| 10:22 am ", "\n"], "Url": "https://www.newsfirst.lk/sinhala/2016/01/04/%e0%b7%83%e0%b7%80%e0%b7%94%e0%b6%af%e0%b7%92%e0%b6%ba%e0%b6%a7-%e0%b6%91%e0%b6%bb%e0%b7%99%e0%b7%84%e0%b7%92%e0%b7%80-%e0%b7%80%e0%b7%92%e0%b7%80%e0%b7%92%e0%b6%b0-%e0%b6%bb%e0%b6%a7%e0%b7%80/", "Content": "ෂියා නිකායික පූජකවරයෙකු එල්ලා මරා දැමීම හේතුවෙන් සෞදි අරාබියට එරෙහි විරෝධතා මැදපෙරදිගින් එපිට රාජ්‍යයන් කරා ද ව්‍යාප්ත වෙමින් පවතින බව වාර්තා වේ. ෂියා මුස්ලිම් පූජක ෂෙයික් නිමර් අල්-නිමර් මරා දැමීමට එරෙහිව පකිස්තානයේ කරච්චි නුවර ද විරෝධතා පැවැත්විණි. විදෙස් වාර්තා සඳහන් කළේ, විරෝධතාකරුවන් සෞදි රජ පවුලට බැණ වදිමින් පුවරු ප්‍රදර්ශනය කළ බව ය. මේ අතර බහරේනයේදී ද ෂියා නිකායික පූජක ෂෙයික් නිමර් අල්-නිමර් මරා දැමීමට විරෝධය පළ කරමින් විරෝධතා පැවැත්විණි. විදෙස් වාර්තා සඳහන් කළේ, සිය ගණනක් වූ පිරිස ඊට එක්වූ බව ය."}