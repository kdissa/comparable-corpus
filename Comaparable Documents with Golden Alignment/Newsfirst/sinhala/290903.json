{"Header": ["\nගෙවුණු දවස උණුසුම් කළ පුවත්…"], "Time": ["\n01 Jul, 2019\t", "| 7:52 am ", "\n"], "Url": "https://www.newsfirst.lk/sinhala/2019/07/01/%e0%b6%9c%e0%b7%99%e0%b7%80%e0%b7%94%e0%b6%ab%e0%b7%94-%e0%b6%af%e0%b7%80%e0%b7%83-%e0%b6%8b%e0%b6%ab%e0%b7%94%e0%b7%83%e0%b7%94%e0%b6%b8%e0%b7%8a-%e0%b6%9a%e0%b7%85-%e0%b6%b4%e0%b7%94%e0%b7%80-315/", "Content": "1. තලාවේ මාරක අනතුරක් : ගැබිණි මවක් ඇතුළු තිදෙනක් මරුට : අනුරාධපුර – කුරුණෑගල මාර්ගයේ තලාව , මොරගොඩ ප්‍රදේශයේදී ඊයේ අලුයම සිදුවූ රිය අනතුරකින් ගැබිණි කාන්තාවක් ඇතුළු කාන්තාවන් තිදෙනෙකු ජීවිතක්ෂයට පත්ව තිබේ. 2. කිරින්ද මුහුදේ ඛේදවාචකයෙන් අසාද්‍ය තත්ත්වයේ පසු වූ මවත් මියයයි : කිරින්ද වෙරළ තීරයේදී රළ පහරකට හසුවී කොළඹ පෞද්ගලික රෝහලක ප්‍රතිකාර ලබමින් සිටි දෙදරු මව ඊයේ (29) රාත්‍රීයේ මියගොස් තිබේ. 3. රාජ්‍ය සේවක වැටුප් සහ දීමනා ඉහළ නැංවීම හෙට සිට ක්‍රියාත්මකයි : අයවැය මගින් යෝජිත රාජ්‍ය සේවක වැටුප් සහ දීමනා ඉහළ නැංවීම හෙට සිට ක්‍රියාත්මක බව මුදල් අමාත්‍යාංශය පවසයි. 4. ඛනිජ තෙල් වෘත්තිය සමිතිවලින් ඇමති රවීට අනතුරු ඇඟවීමක්… : ඊයේ මධ්‍යම රාත්‍රීයේ සිට විදුලි බල මණ්ඩලය සඳහා ඉන්ධන නිකුත් කිරීම අත්හිටුවන බව ඛනිජ තෙල් වෘත්තිය සමිති පවසයි. 5. මන්ත්‍රී සිසිර කුමාරගේ පුත්‍රයා කළ පහරදීමකින් තුවාල ලැබූ කොස්තාපල් රෝහලේ : පුත්තලම දිස්ත්‍රික් පාර්ලිමේන්තු මන්ත්‍රි ශාන්ත සිසිර කුමාර අබේසේකර මහතාගේ පුත්‍රයා කළ පහරදීමකින් තුවාල ලැබූ පොලිස් නිලධාරියෙකු රෝහල්ගත කර තිබේ. 6. නාරම්මල ප්‍රා. සභාවේ උප සභාපති රක්ෂිත බන්ධනාගාරයට : පොලිස් නිලධාරියෙකුට පහරදීමේ සිද්ධියක් සම්බන්ධයෙන් නාරම්මල ප්‍රාදේශිය සභාවේ උප සභාපති මංජුල පොල්ගම්පල මහතා ලබන මස 3 වනදා දක්වා රක්ෂිත බන්ධනාගාරගත කර තිබේ. විදෙස් පුවත්… 1. ට්‍රම්ප් කොරියානු දේශසීමාවේදී උ. කොරියානු නායකයා හමුවෙයි : අමෙරිකානු ජනාධිපති ඩොන්ලඩ් ට්‍රම්ප් කොරියානු දේශසීමාවේ පිහිටි සාම ගම්මානයේදී උතුරු කොරියානු නායක කිම් ජොන්ග් උන් හමුවිය."}