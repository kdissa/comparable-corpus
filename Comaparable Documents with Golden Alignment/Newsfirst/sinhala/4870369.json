{"Header": ["\nචෙන්නයි ගුවන්තොටුපොළ සියලු ගුවන් ගමන් අවලංගු කරයි (PHOTOS)"], "Time": ["\n02 Dec, 2015\t", "| 11:22 am ", "\n"], "Url": "https://www.newsfirst.lk/sinhala/2015/12/02/%e0%b6%a0%e0%b7%99%e0%b6%b1%e0%b7%8a%e0%b6%b1%e0%b6%ba%e0%b7%92-%e0%b6%9c%e0%b7%94%e0%b7%80%e0%b6%b1%e0%b7%8a%e0%b6%ad%e0%b7%9c%e0%b6%a7%e0%b7%94%e0%b6%b4%e0%b7%9c%e0%b7%85-%e0%b7%83%e0%b7%92%e0%b6%ba/", "Content": "ඉන්දියාවට ඇද හැලෙන අධික වර්ෂාවත් සමග චෙන්නයි ගුවන්තොටුපොළ මේ වන විට සියලු ම ගුවන් ගමන් අවලංගු කර තිබේ. ඒ, අධික වර්ෂාවත් සමග ගුවන් පථය ජලයෙන් යට වී තිබීම හේතුවෙනි. හෙට පෙරවරු 6.00 දක්වා මෙලෙස සියලු ගුවන් ගමන් අවලංගු කර තිබේ. මේ හේතුවෙන් චෙන්නයි – කොළඹ අතර ගුවන් ගමන් 7ක් ද අවලංගු කර ඇති අතර විදෙස් මාධ්‍ය සඳහන් කරන්නේ, ඊයේ රාත්‍රී 8.00 සිට මේ දක්වා කිසිදු ගුවන් යානයක් චෙන්නායි ගුවන්තොටුපොළට ගොඩබස්සවා නොමැති බව ය. චෙන්නායි ගුවන්තොටුපොළ අධ්‍යක්ෂ දීපා ශාස්ත්‍රී ඉන්දීය මාධ්‍යට පවසා ඇත්තේ චෙන්නායි ගුවන් පථයේ ජල මට්ටම තවදුරටත් ඉහළ යමින් පවතින බව ය. මේ අතර චෙන්නායි ප්‍රදේශයේ දුම්රිය ගමන් වාර 19ක් ද අවලංගු කර තිබේ. ඉන්දියාවට ඇද හැලෙන අධික වර්ෂාවත් සමග චෙන්නයි ප්‍රදේශ රැසකට මේ වන විට ගං වතුර තත්ත්වයක් ඇතිව තිබේ. මේ හේතුවෙන් එම ප්‍රදේශයේ ජන ජීවිතයට දැඩි බලපෑම් එල්ල වී ඇති අතර හමුදාව, නාවික හමුදාව හා සහන සේවා කණ්ඩායම් විපතට පත් ජනතාව බේරා ගැනීම සඳහා කටයුතු කරමින් සිටිති. මෙවැනි තත්ත්වයක් චෙන්නයි ප්‍රදේශයට වාර්තා වී ඇත්තේ, අවරුදු සියයකට පමණ පසුව ය. ඉන්දීය කාලගුණ විද්‍යා දෙපාර්තමේන්තුව පවසන්නේ, මෙම වැසි තත්ත්වය දින 4ක් පුරාවට බලපැවැත්වෙන බව ය. [image_sliders] [image_slider link=”http://newsfirst.lk/sinhala/wp-content/uploads/2015/12/1.jpg” source=”http://newsfirst.lk/sinhala/wp-content/uploads/2015/12/1.jpg”] [/image_slider] [image_slider link=”http://newsfirst.lk/sinhala/wp-content/uploads/2015/12/2.jpg” source=”http://newsfirst.lk/sinhala/wp-content/uploads/2015/12/2.jpg”] [/image_slider] [image_slider link=”http://newsfirst.lk/sinhala/wp-content/uploads/2015/12/3.jpg” source=”http://newsfirst.lk/sinhala/wp-content/uploads/2015/12/3.jpg”] [/image_slider] [image_slider link=”http://newsfirst.lk/sinhala/wp-content/uploads/2015/12/4.jpg” source=”http://newsfirst.lk/sinhala/wp-content/uploads/2015/12/4.jpg”] [/image_slider] [image_slider link=”http://newsfirst.lk/sinhala/wp-content/uploads/2015/12/5.jpg” source=”http://newsfirst.lk/sinhala/wp-content/uploads/2015/12/5.jpg”] [/image_slider] [image_slider link=”http://newsfirst.lk/sinhala/wp-content/uploads/2015/12/6.jpg” source=”http://newsfirst.lk/sinhala/wp-content/uploads/2015/12/6.jpg”] [/image_slider] [image_slider link=”http://newsfirst.lk/sinhala/wp-content/uploads/2015/12/7.jpg” source=”http://newsfirst.lk/sinhala/wp-content/uploads/2015/12/7.jpg”] [/image_slider] [/image_sliders]"}