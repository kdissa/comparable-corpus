{"Header": ["\nරු. ලක්ෂ ගණනක් වංචා කළ කාන්තාවක් පොලිස් දැලේ"], "Time": ["\n01 May, 2019\t", "| 4:37 pm ", "\n"], "Url": "https://www.newsfirst.lk/sinhala/2019/05/01/%e0%b6%bb%e0%b7%94-%e0%b6%bd%e0%b6%9a%e0%b7%8a%e0%b7%82-%e0%b6%9c%e0%b6%ab%e0%b6%b1%e0%b6%9a%e0%b7%8a-%e0%b7%80%e0%b6%82%e0%b6%a0%e0%b7%8f-%e0%b6%9a%e0%b7%85-%e0%b6%9a%e0%b7%8f%e0%b6%b1%e0%b7%8a/", "Content": "COLOMBO (News 1st) : විදේශ ගමන් බලපත්‍ර 79ක් සහ ජාත්‍යන්තර රියැදුරු බලපත්‍ර 5ක් සමග කාන්තාවක කෑගල්ල ප්‍රදේශයේදී අත්අඩංගුවට ගෙන තිබේ. පොලීසිය සඳහන් කළේ, ඇහැළියගොඩ ප්‍රදේශයේ සැඟව සිටියදී ලද තොරතුරක් මත සැකකාරිය අත්අඩංගුවට ගත් බවයි. සැකකාර කාන්තාව විදේශ රැකියා ලබාදෙන බව පවසමින් විවිධ ප්‍රදේශවල පුද්ගලයින්ගෙන් රුපියල් ලක්ෂ ගණනක් වංචා කර ඇති බව මූලික පරීක්ෂණවලදී හෙළි වී තිබේ. ඇයට එරෙහිව අධිකරණ කිහිපයක නඩු පවරා ඇති අතර අද ඇය කෑගල්ල මහේස්ත්‍රාත්වරයා හමුවට ඉදිරිපත් කිරීමට නියිමිතයි."}