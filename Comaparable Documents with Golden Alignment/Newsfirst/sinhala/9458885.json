{"Header": ["\nගෙවුණු දවස උණුසුම් කළ පුවත්…"], "Time": ["\n01 Nov, 2019\t", "| 7:09 am ", "\n"], "Url": "https://www.newsfirst.lk/sinhala/2019/11/01/%e0%b6%9c%e0%b7%99%e0%b7%80%e0%b7%94%e0%b6%ab%e0%b7%94-%e0%b6%af%e0%b7%80%e0%b7%83-%e0%b6%8b%e0%b6%ab%e0%b7%94%e0%b7%83%e0%b7%94%e0%b6%b8%e0%b7%8a-%e0%b6%9a%e0%b7%85-%e0%b6%b4%e0%b7%94%e0%b7%80-409/", "Content": "දේශීය පුවත් 1 . වසීම් තාජුඩීන් ඝාතනයේ තුන්වන සැකකරු අධිකරණයට ඉදිරිපත් කරන්නැයි නියෝග : රගර් ක්‍රීඩක වසීම් තාජුඩීන් ඝාතනය සම්බන්ධයෙන් පවරා ඇති නඩුවේ තුන්වන සැකකාර කොළඹ හිටපු ප්‍රධාන අධිකරණ වෛද්‍ය නිලධාරී මහාචාර්ය ආනන්ද සමරසේකර මහතා අත්අඩංගුවට ගෙන අධිකරණයට ඉදිරිපත් කිරීමට කොළඹ අතිරේක මහේස්ත්‍රාත් ෂලනි පෙරේරා මහත්මිය වරෙන්තු නිකුත් කළා ය. 2. තැපැල් ඡන්දය ප්‍රකාශ කිරීම සාමකාමියි – මැතිවරණ කොමිසම: ජනාධිපතිවරණයේ තැපැල් ඡන්ද සලකුණු කිරීම ඊයේ දිනයේ සාමකාමීව සිදු වූ බව මැතිවරණ කොමිෂන් සභාව පවසයි. 3. ශ්‍රී ලංකා නිදහස් පොදුජන සන්ධානය පිහිටුවීමේ ගිවිසුමට එළඹෙයි : ශ්‍රී ලංකා නිදහස් පක්ෂය සහ ශ්‍රී ලංකා පොදුජන පෙරමුණ ඇතුළු පක්ෂ 15 ක් එක්ව පිහිටුවනු ලබන, ශ්‍රී ලංකා නිදහස් පොදුජන සන්ධානය සඳහා වන ගිවිසුමට ඊයේ අත්සන් තැබී ය. 4. ‘සජිත් සමාජ විප්ලවය’ ප්‍රතිපත්ති ප්‍රකාශය එළිදැක්වී ම මහනුවරදී: නව ප්‍රජාතන්ත්‍රවාදී පෙරමුණේ ප්‍රතිපත්ති ප්‍රකාශය ඊයේ එළි දැක්වුණි. විදෙස් පුවත් 1. දේශපාලන ප්‍රචාරණ දැන්වීම්වලට ටිව්ටර් තහනමක් : සිය වෙබ් අඩවිය හරහා සිදුවන සියලු දේශපාලන ප්‍රචාරණ කටයුතු නතර කිරීමට ට්විටර් සමාගම පියවර ගෙන තිබේ. ක්‍රීඩා පුවත් 1. උස පැනීමේ ශූර මංජුල කුමාර තරග බිමෙන් සමුගනී : උස පැනීමේ ශූර මංජුල කුමාර තරග බිමෙන් සමු ගන්නා බව නිල වශයෙන් නිවේදනය කළේ ය."}