{"Header": ["\nවිපතට පත්වූවන්ට ආධාර රැගත් තව ත් ගුවන් යානයක් කත්මන්ඩු බලා පිටත්ව යයි"], "Time": ["\n02 May, 2015\t", "| 2:36 pm ", "\n"], "Url": "https://www.newsfirst.lk/sinhala/2015/05/02/%e0%b7%80%e0%b7%92%e0%b6%b4%e0%b6%ad%e0%b6%a7-%e0%b6%b4%e0%b6%ad%e0%b7%8a%e0%b7%80%e0%b7%96%e0%b7%80%e0%b6%b1%e0%b7%8a%e0%b6%a7-%e0%b6%86%e0%b6%b0%e0%b7%8f%e0%b6%bb-%e0%b6%bb%e0%b7%90%e0%b6%9c/", "Content": "නේපාල භූ චලනයෙන් විපතට පත්වූවන්ට ආධාර රැගත් තව ත් ගුවන් හමුදා යානයක් අද පෙරවරුවේ නේපාලය බලා පිටත්ව ගියේ ය. ගුවන් හමුදා ප්‍රකාශ, වින්ග් කමාන්ඩර් ගිහාන් සෙනෙවිරත්න මහතා සඳහන් කළේ, ජල බෝතල්, ආහාර ද්‍රව්‍ය සහ ඖෂධ ඇතුළු කිලෝ ග්‍රෑම් 13,000ක භාණ්ඩ එම ගුවන් යානය මගින් නේපාලය බලා රැගෙන ගිය බව ය. ගුවන් හමුදාවට අයත් C 1 30 වර්ගයේ ගුවන් යානයක් මගින් එම භාණ්ඩ කත්මන්ඩු නුවර වෙත රැගෙන ගොස් තිබේ. මෙය භූ චලනයෙන් විපතට පත්වූවනට ආධාර රැගෙන ගිය දෙවන ගුවන් හමුදා යානය මෙය වේ. මීට පෙර ශ්‍රී ලංකන් ගුවන් සේවයට අයත් ගුවන් යානක් මගින් ද නේපාලයට අධාර හා සහන කණ්ඩායම් රැගෙන ගියේ ය."}