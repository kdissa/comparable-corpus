{"Header": ["\nබාල ඉන්ධන බෙදා හැරීමේ මහාපරිමාණ ජාවාරමක් හබරණ ගබඩාවකින් හෙළිවෙයි"], "Time": ["\n02 Jan, 2016\t", "| 9:42 pm ", "\n"], "Url": "https://www.newsfirst.lk/sinhala/2016/01/02/%e0%b6%b6%e0%b7%8f%e0%b6%bd-%e0%b6%89%e0%b6%b1%e0%b7%8a%e0%b6%b0%e0%b6%b1-%e0%b6%b6%e0%b7%99%e0%b6%af%e0%b7%8f-%e0%b7%84%e0%b7%90%e0%b6%bb%e0%b7%93%e0%b6%b8%e0%b7%9a-%e0%b6%b8%e0%b7%84%e0%b7%8f/", "Content": "ප්‍රමිතියෙන් තොර ඉන්ධන බෙදා හැරීමේ මහාපරිමාණ ජාවාරමක් හෙළි කර ගැනීමට පොලිස් විශේෂ කාර්යය බලකා බුද්ධි අංශය අද සමත් විය. මෙම ජාවාරම පිළිබඳව හෙළි කර ගැනීමට හැකිවූයේ හබරණ හතරැස්කොටුව ප්‍රදේශයේ ගබඩා සංකීර්ණයක් පරීක්ෂා කිරීමේදී ය. පරීක්ෂණවලින් හෙළි වී තිබෙන්නේ ප්‍රකට ඉන්ධන සමාගමකට අයත් බවුසර මගින් එම ස්ථානයට රැගෙන එන ඉන්ධනවලට බාල තත්ත්වයේ තෙල් මුසු කර වෙළඳපොළට මුදා හැරෙන බව ය. වැටලීම සිදුකරන අවස්ථාවේ අදාළ සමාගමේ ත්‍රීකුණාමල ගබඩාවේ සිට ඉන්ධන තොගයක් රැගෙන ආ බවුසරයකින් බාල තෙල් මිශ්‍ර කිරීම සිදුකෙරෙමින් තිබූ බව ද පොලිස් විශේෂකාර්යය බලකාය සඳහන් කළේය. මෙම ස්ථානයේ තිබී සොයා ගත් බාල තත්ත්වයේ ඉන්ධන ප්‍රමාණය ලීටර 3000කි. සැකකරුවන් 04දෙනෙක් අත්අඩංගුවට ගෙන තිබේ."}