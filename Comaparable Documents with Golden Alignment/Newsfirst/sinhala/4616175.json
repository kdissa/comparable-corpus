{"Header": ["\nජාතික පාසල් 106කට විදුහල්පතිවරුන් තෝරා ගැනීමට පියවර"], "Time": ["\n02 Apr, 2015\t", "| 6:23 am ", "\n"], "Url": "https://www.newsfirst.lk/sinhala/2015/04/02/%e0%b6%a2%e0%b7%8f%e0%b6%ad%e0%b7%92%e0%b6%9a-%e0%b6%b4%e0%b7%8f%e0%b7%83%e0%b6%bd%e0%b7%8a-106%e0%b6%9a%e0%b6%a7-%e0%b7%80%e0%b7%92%e0%b6%af%e0%b7%94%e0%b7%84%e0%b6%bd%e0%b7%8a%e0%b6%b4%e0%b6%ad/", "Content": "මේ වසරේ දෙසැම්බර් මස 31 වන දිනට පුරප්පාඩු වීමට නියමිත ජාතික පාසල් 106ක් සඳහා විදුහල්පතිවරුන් තෝරා ගැනීමට අධ්‍යාපනය අමාත්‍යංශය තීරණය කර තිබේ. ශ්‍රී ලංකා අධයාපන පරිපාලන I,II,III,පන්තියේ නිලධාරීන්ගෙන් සහ ශ්‍රී ලංකා විදුහල්පති සේවයේ 1 ශ්‍රේණියේ නිලධාරීන් අතුරෙන් සුදුසු විදුහල්පතිවරුන් තෝරා ගැනීම මේ යටතේ සිදු කරනු ඇති. ඊට අදාළ අයදුම්පත් මේ මස 30 වැනි දින දක්වා භාර ගැනීමට නියමිත ය. බස්නාහිර පළාතේ පාසල් 09ක්, මධ්‍යම පළාතේ පාසල් 15ක්, දකුණු පළාතේ පාසල් 23ක් , උතුරු පළාතේ පාසල් 16ක් හා නැගෙනහිර පළාතේ පාසල් 10ක් සඳහා මෙම බඳවා ගැනීම් සිදු කිරීමට නියමිත යි. මීට අමතරව වයඹ පළාතේ පාසල් 11ක්, ඌව පළාතේ පාසල් 12ක් සහ සබරගමුව පළාතේ පාසල් 10ක් වශයෙන් පුරප්පාඩු පවතින පාසල් සඳහා මෙම බඳවා ගැනීම් සිදු කෙරෙන බව ද අධ්‍යාපන අමාත්‍යංශය සඳහන් කළේ ය."}