{"Header": ["\nමහින්ද තරග කරන දිස්ත්‍රික්කය ගැන බස්නාහිර මහ ඇමති කී කතාව (VIDEO)"], "Time": ["\n04 Jul, 2015\t", "| 7:38 pm ", "\n"], "Url": "https://www.newsfirst.lk/sinhala/2015/07/04/%e0%b6%b8%e0%b7%84%e0%b7%92%e0%b6%b1%e0%b7%8a%e0%b6%af-%e0%b6%ad%e0%b6%bb%e0%b6%9c-%e0%b6%9a%e0%b6%bb%e0%b6%b1-%e0%b6%af%e0%b7%92%e0%b7%83%e0%b7%8a%e0%b6%ad%e0%b7%8a%e2%80%8d%e0%b6%bb%e0%b7%92/", "Content": "හිටපු ජනාධිපති මහින්ද රාජපක්ෂ මහතා හා හිටපු පාර්ලිමේන්තු මන්ත්‍රීවරුන් ඇතුළු පිරිසක් අතර ඊයේ රාත්‍රියේ රැස්වීමක් පැවති බව බස්නාහිර පළාත් ප්‍රධාන අමාත්‍ය ප්‍රසන්න රණතුංග මහතා පවසයි. ඔහු මේ බව පැවසුවේ, කටාන ආසනයේ අඩු ආදායම්ලාභී පවුල්වල මව්පියන් පිරිසකට ඇස් කණ්ණාඩි බෙදා දීමේ උත්සවයකට එක්වෙමිනි. එහිදී බස්නාහිර පළාත් ප්‍රධාන අමාත්‍යවරයා මෙලෙස අදහස් පළ කළේ ය. [quote]අපි මෛත්‍රීපාල සිරිසේන ජනාධිපතිතුමාට ස්තුතිවන්ත වෙනවා. දැන් ඊයේ රෑ අපේ ගෙදර පොඩි රැස්වීමක් තිබුණා. මහින්ද මහත්තයා ඇවිල්ලා මන්ත්‍රීවරු ඇවිල්ලා. මහින්ද මහත්තයා කිව්වේ එක දෙයයි. මම ශ්‍රී ලංකා නිදහස් පාක්ෂිකයෙක්. මට මේ පක්ෂෙ කැඩෙන්න ඕනේ වුණේ නෑ. ඒ නිසා තමයි මෙතෙක් කල් වේදිකාවකට නැග්ගේ නැත්තේ. මෛත්‍රීපාල සිරිසේන ජනාධිපතිතුමා ශ්‍රී ලංකා නිදහස් පාක්ෂිකයෙක්. හැබැයි එතුමාටත් උවමනාවක් වුන්නෑ මේ පක්ෂය කඩන්න. අපිට ඕනේ කරන්නේ මෛත්‍රී රනිල් ආණ්ඩුවක් නෙවෙයි, මෛත්‍රී මහින්ද ආණ්ඩුවක් කියලා. ඒ අවශ්‍ය තැනට අද මෙතන්ට ඇවිල්ලා ඉවරයි.[/quote] මහින්ද රාජපක්ෂ මහතා තරග කරන දිස්ත්‍රික්කය කුමක් ද? යන්න පිළිබඳව සන්ධාන නායකයින් තීරණය කරනු ඇති බව ද ඔහු එහිදී පැවසී ය. [quote]අපි ඉල්ලීම කරා ගම්පහ දිස්ත්‍රික්කයෙන් ඉල්ලන්න කියලා. රත්නපුරෙන් එතුමාට ඉල්ලීම තියෙනවා කුරුණෑගලින් ඉල්ලීම තියෙනවා. එතුමා අවසානයේදී සන්ධාන නායකයින්ට භාර කරා එතුමා කොයි දිස්ත්‍රික්කයෙන් ද ඉල්ලන්නේ කියන එක තීන්දු කරලා කියන්න කියලා. [/quote]"}