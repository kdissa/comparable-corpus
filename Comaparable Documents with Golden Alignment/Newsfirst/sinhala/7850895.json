{"Header": ["\nතීන්දුවට එරෙහිව මහින්ද රාජපක්ෂ ශ්‍රේෂ්ඨාධිකරණයට"], "Time": ["\n04 Dec, 2018\t", "| 6:24 am ", "\n"], "Url": "https://www.newsfirst.lk/sinhala/2018/12/04/%e0%b6%ad%e0%b7%93%e0%b6%b1%e0%b7%8a%e0%b6%af%e0%b7%94%e0%b7%80%e0%b6%a7-%e0%b6%91%e0%b6%bb%e0%b7%99%e0%b7%84%e0%b7%92%e0%b7%80-%e0%b6%b8%e0%b7%84%e0%b7%92%e0%b6%b1%e0%b7%8a%e0%b6%af-%e0%b6%bb/", "Content": "COLOMBO (News 1st) : අභියාචනාධිකරණ තීන්දුවට එරෙහිව අද දිනයේ ආරම්භක පැයේදීම ශ්‍රේෂ්ඨාධිකරණය වෙත අභියාචනයක් ඉදිරිපත් කිරිමට කටයුතු කරන බව මහින්ද රාජපක්ෂ මහතා පවසයි. ඊයේ රාත්‍රියේ විශේෂ නිවේදනයක් නිකුත් කරමින් ඔහු සඳහන් කළේ, අග්‍රාමාත්‍ය ධුරය ඇතුළු කැබිනට්, රාජ්‍ය හා නියෝජ්‍ය අමාත්‍ය ධූර දැරීම අත්හිටුවමින් අභියාචනාධිකරණය ලබා දුන් අතුරු තහනම් නියෝගයට එකග නොවන බවයි. ආණ්ඩුක්‍රම ව්‍යවස්ථාව අර්ථ නිරූපණය කිරීමේ සහ ඊට අදාළ තීන්දු තීරණ ගැනීමේ පරම අයිතිය ව්‍යවස්ථානුකූලව පැවරී ඇත්තේ ශ්‍රේෂ්ඨාධිකරණයට බව ද මහින්ද රාජපක්ෂ මහතාගේ අත්සනින් නිකුත් කළ නිවේදනයේ සඳහන් ය. මහ මැතිවරණයක් හරහා මහජනතාවගේ මතය දිනා දීම සඳහා වු වැඩපිළිවෙළ වෙනුවෙන් කැපවීම මේ මොහෙතේ වඩා අවශ්‍ය බව මහින්ද රාජපක්ෂ මහතා පෙන්වා දෙයි. අග්‍රාමාත්‍යවරයා ඇතුළු කැබිනට් අමාත්‍යවරුන්, රාජ්‍ය අමාත්‍යවරුන් හා නියෝජ්‍ය අමාත්‍යවරුන්ට එම ධුර දැරීම අත්හිටුවමින් අභියාචනාධිකරණය ඊයේ අතුරු තහනම් නියෝගයක් නිකුත් කළේ ය. ඒ, එක්සත් ජාතික පක්ෂ නායක රනිල් වික්‍රමසිංහ ඇතුළු මන්ත්‍රීවරුන් 122 දෙනෙකු, රීට් ආඥාවක් නිකුත් කරන්නැයි, අභියාචානාධිකරණයට ඉදිරිපත් කළ පෙත්සම සලකා බැලීමෙන් අනතුරුවයි."}