{"Header": ["\nදේශීය ව්‍යවසායකයින්ට හානි වන ගිවිසුම්වලට එළැඹෙන්නේ නැහැ – ජනපති (VIDEO)"], "Time": ["\n01 Mar, 2015\t", "| 8:02 pm ", "\n"], "Url": "https://www.newsfirst.lk/sinhala/2015/03/01/%e0%b6%af%e0%b7%9a%e0%b7%81%e0%b7%93%e0%b6%ba-%e0%b7%80%e0%b7%8a%e2%80%8d%e0%b6%ba%e0%b7%80%e0%b7%83%e0%b7%8f%e0%b6%ba%e0%b6%9a%e0%b6%ba%e0%b7%92%e0%b6%b1%e0%b7%8a%e0%b6%a7-%e0%b7%84%e0%b7%8f%e0%b6%b1/", "Content": "කිසිදු රටක් සමඟ දේශීය ව්‍යවසායකයින්ට හානියක් වන ගිවිසුම්වලට අත්සන් නොකරන බව ජනධිපති මෛත්‍රීපාල සිරිසේන මහතා පවසයි. ජනාධිපතිතුමා මේ බව පැවසුවේ, ඊයේ තරුණ ලාංකික ව්‍යවසායක මණ්ඩලයේ සමාජිකයින් සමඟ බත්තරමුල්ලේදී  විශේෂ හමුවකට එක්වෙමිනි. පසුගිය රජය සමයේ මැණික් කර්මාන්තය සඳහා විදේශිය සමාගම් 16කට ලබා දී තිබූ බලපත්‍ර තමන් බලයට පැමිණි විගස අහෝසි කර දැමූ බව ත් ජනාධිපතිවරයා එහිදී පැවසී ය. ආණ්ඩුවට සිය ආදයම් මාර්ග නිසි විනිවිදභාවයකින් යුතුව කළමනාකරණය කරන්නේ නම්, එය වාර්ෂික අයවැය පරතරය පියවීමට ප්‍රමාණවත් බව ද ජනාධිපතිවරයා එහිදී කියා සිටියේ ය. දේශීය ව්‍යවසායකයින් මුහුණ පා තිබෙන ගැටලු ජනාධිපතිතුමන් වෙත ඉදිරිපත් කිරීම සඳහා මෙම හමුව කැඳවා තිබිණ."}