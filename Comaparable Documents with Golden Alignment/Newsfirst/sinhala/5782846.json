{"Header": ["\n“වරදක් සිදු කර ඇත්නම්, දඬුවම් විඳින්න සූදානම්” – හිටපු ජනපති (VIDEO)"], "Time": ["\n01 Feb, 2016\t", "| 8:29 pm ", "\n"], "Url": "https://www.newsfirst.lk/sinhala/2016/02/01/%e0%b7%80%e0%b6%bb%e0%b6%af%e0%b6%9a%e0%b7%8a-%e0%b6%9a%e0%b6%bb%e0%b6%bd-%e0%b6%ad%e0%b7%92%e0%b6%ba%e0%b7%99%e0%b6%b1%e0%b7%80-%e0%b6%b1%e0%b6%b8%e0%b7%8a-%e0%b6%af%e0%b6%ac%e0%b7%94%e0%b7%80/", "Content": "හිටපු ජනාධිපති මහින්ද රාජපක්ෂ මහතා අද උදෑසන දළඳා සමිඳුන් වැද පුදා ගත්තේ ය. මහින්ද රාජපක්ෂ මහතා අද මහනුවර ශ්‍රී දළඳා මාලිගාවට පැමිණියේ සිය සමීපතමයින් කිහිප දෙනෙකු ද සමගිනි. ආගමික වතාවත්වලින් පසුව පිටව යාමට සූදානම් වූ හිටපු ජනාධිපතිවරයාගෙන් මාධ්‍යවේදීහු යෝෂිත රාජපක්ෂ මහතා පිළිබඳව විමසා සිටියහ. මාධ්‍යවේදීන්ගේ ප්‍රශ්න කිරීම්වලට ජනපති පළ කළ අදහස පහතින්.. [quote]තව ටික දවසකින් මටත් එන්න කියයි. නාමල්ටත් එන්න කියයි. බැසිල්ටත් එන්න කියයි. ගෝඨාභයටත් එන්න කියයි.ඒත තමා යහපාලනය ඒක හරියට කරන්න එපායැ. මොක ද? අනිත් වැඩ කරන්න වෙලාවක් නැති වෙලා තියෙන්නෙ ඒකනේ. ජනතා විරෝධය එන්න එන්න වෛරය තියෙන්නේ මාත් එක්ක ඉතින් මං මොක ද කරන්නේ ඒකට. ජනතා විරෝධය නැතිකරගන්න එයාල සූදානම් වෙන්න ඕනේ. යෝෂිතට විරුද්ධව තියෙන වෛරයක් නෙමෙයිනේ මේ. එයා දේශපාලනයේත් නෑනේ. ඒ වෛරය පිරිමහන්න හදන්නේ දරුවන්ගෙන්. මට වරදක් කරල තියෙනවා නම් ඒකට දඩුවම් විදින්න මම සූදානම්[/quote] මෙය ජනපතිවරයා සමග සාකච්ඡා කර විසඳා ගත නොහැකි දැයි, මාධ්‍යවේදියෙක් හිටපු ජනාධිපතිවරයාගෙන් විමසා සිටියේ ය. ඊට මහින්ද රාජපක්ෂ මහතා ලබා දුන්නේ මෙවැනි පිළිතුරකි. [quote]ඔව් එකට ඉන්නවා. මට ඕන කෙනෙක් එක්ක මං කථාකරනවානේ. හැබැයි මේ ප්‍රශ්නෙ ගැන කථාකරන්න යන්නේ නෑ කවුරුන් එක්කවත්. මං හිතන්නේ එතුමාටත් මේකේ ඉන්නවා නේ වටේ ඉන්න කේවට්ටයෝ ටිකක් ඉන්නවානේ. ඒ කට්ටිය තමය බල කරන්නේ මේකට‍ එන්.ජී.ඕ. කා‍රයෝ කිහිප දෙනෙක් ඉන්නවා. වෘත්තීය සමිති නායකයෝ කිහිපදෙනෙක් ඉන්නවා. ඔය විශ්ව විද්‍යාල මහාචාර්ය කියන අය ඉන්නවා. දන්න දේකුත් නෑ. නොදන්න දේකුත් නැති අය ඉන්නවා. ඉතින් එයාල තමයි මේ බල කිරීම් කරන්නේ. එයලගේ බල කිරීම්වලට සිදුවන දේවල් ඕවා. අපි ඉතින් අධිකරණයේ ස්වාධීනත්වය බලාපොරොත්තුවෙන් ඉන්නවා.[/quote]"}