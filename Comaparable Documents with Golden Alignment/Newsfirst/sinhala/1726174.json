{"Header": ["\nසාමණේර භික්ෂූන් වහන්සේලාට අධ්‍යාපන නඩත්තු ලබා දීම ගංගාරාම විහාරයේදී ලබන 3 වන දා"], "Time": ["\n02 May, 2015\t", "| 5:01 pm ", "\n"], "Url": "https://www.newsfirst.lk/sinhala/2015/05/02/%e0%b7%83%e0%b7%8f%e0%b6%b8%e0%b6%ab%e0%b7%9a%e0%b6%bb-%e0%b6%b7%e0%b7%92%e0%b6%9a%e0%b7%8a%e0%b7%82%e0%b7%96%e0%b6%b1%e0%b7%8a-%e0%b7%80%e0%b7%84%e0%b6%b1%e0%b7%8a%e0%b7%83%e0%b7%9a%e0%b6%bd%e0%b7%8f/", "Content": "වයස අවුරුදු 15ට අඩු පැවිදි සාමණේර භික්ෂූන් වහන්සේලාට අධ්‍යාපන නඩත්තු ආධාර පිරිනැමීමේ වැඩසටහනක් හුණුපිටිය ගංගාරාම විහාරස්ථානය සංවිධාන කර තිබේ. ඒ, වෙසක් පොහෝ දිනයට සමගාමීව ය. වයස අවුරුදු 15ට අඩු සාමණේර භික්ෂූන් වහන්සේලාට ලබන 03 වන දා හුණුපිටිය ගංගාරාම විහාරස්ථානයට වැඩම කරන ලෙස එම විහාරස්ථානය විවෘත ආරාධනාවක් කර තිබේ. එලෙස වැඩම කරන සාමණේර භික්ෂූන් වහන්සේ තමන් වහන්සේගේ නම, ලිපිනය, වයස සහ ආචාර්ය ස්වාමීන් වහන්සේගේ නම හා ලිපිනය ද රැගෙන ආ යුතු බව ගංගාරාම විහාරස්ථානය සඳහන් කළේ ය. එම භික්ෂූන් වහන්සේ නඩත්තුව සඳහා මාසිකව ආධාර දිය හැකි දායක දායිකාවන්ට ද එදිනට පැමිණෙන ලෙස ගංගාරාම විහාරස්ථානය දැනුම් දෙයි."}