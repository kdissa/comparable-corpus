{"Header": ["\nඇඹිලිපිටියේදී ගැටුමකින් තරුණයෙකු මිය යාම : වන්දි ඉල්ලා මූලික අයිතිවාසිකම් පෙත්සම් 4 ක්"], "Time": ["\n02 Feb, 2016\t", "| 5:10 pm ", "\n"], "Url": "https://www.newsfirst.lk/sinhala/2016/02/02/%e0%b6%87%e0%b6%b9%e0%b7%92%e0%b6%bd%e0%b7%92%e0%b6%b4%e0%b7%92%e0%b6%a7%e0%b7%92%e0%b6%ba%e0%b7%9a%e0%b6%af%e0%b7%93-%e0%b6%9c%e0%b7%90%e0%b6%a7%e0%b7%94%e0%b6%b8%e0%b6%9a%e0%b7%92%e0%b6%b1%e0%b7%8a/", "Content": "ඇඹිලිපිටියේ පැවැති සාදයකදී ඇතිවූ ගැටුමකින් තරුණයෙකු මිය යාම පිළිබඳව රුපියල් එක්කෝටි අසූ ලක්ෂයක වන්දි ඉල්ලා මූලික අයිතිවාසිකම් පෙත්සම් 4 ක් අද ශ්‍රේෂ්ඨාධිකරණයට ගොනුකර තිබේ. ඒ පොලිසියට එරෙහිවයි. එම පෙත්සම් ගොනු කෙරුණේ, පහර කැමෙන් මිය ගිය බව කියන සුමිත් ප්‍රසන්න ජයවර්ධනගේ බිරිඳ වන ශෂිකා නිශාමනී මහත්මිය ඇතුළු සිවු දෙනෙකු විසිනි. එම සාදය පැවැත්වූ ගොඩනැගිල්ලේ හිමිකරු හා සාදය සංවිධානය කළ මියගිය අයගේ ඥාතීන් අදාළ පෙත්සම් ගොනු කර තිබේ. ඔවුන්ගේ පෙත්සම් වලින් පෙන්වාදී ඇත්තේ සාදය පැවැත්වූ දිනයේ පොලීසිය ඉතාමත් කෘර ලෙස තමන්ට පහරදුන් බව ය."}