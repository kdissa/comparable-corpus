{"Header": ["\nයෝෂිතට සහ ඔහුගේ මිත්තණියට FCID ය හමුවේ පෙනී සිටින්නැයි නියෝග"], "Time": ["\n01 Apr, 2016\t", "| 3:55 pm ", "\n"], "Url": "https://www.newsfirst.lk/sinhala/2016/04/01/%e0%b6%ba%e0%b7%9d%e0%b7%82%e0%b7%92%e0%b6%ad%e0%b6%a7-%e0%b7%83%e0%b7%84-%e0%b6%94%e0%b7%84%e0%b7%94%e0%b6%9c%e0%b7%9a-%e0%b6%b8%e0%b7%92%e0%b6%ad%e0%b7%8a%e0%b6%ad%e0%b6%ab%e0%b7%92%e0%b6%ba/", "Content": "හිටපු ජනපති මහින්ද රාජපක්ෂ මහතාගේ පුත්‍ යෝෂිත රාජපක්ෂට සහ ඔහුගේ මිත්තණිය බව කියන කාන්තාවකට ලබන 18ත් 23ත් අතර දින වල පොලිස් මූල්‍ය අපරාධ කොට්ඨාසයේ පෙනී සිටින ලෙස ගල්කිස්ස මහේස්ත්‍රාත් අධිකරණය අද නියෝග කළේ ය. ගල්කිස්ස මහේස්ත්‍රාත් මොහොමඩ් සහබ්දීන් මහතා එම නියෝගය කළේ, යෝෂිත රාජපක්ෂ හා ඔහුගේ මිත්තණිය වෙනුවෙන් පෙනී සිටි නීතීඥවරුන් මෝසමක් ඉදිරිපත් කරමින් අධිකරණයේ පෙනී සිටීමට වෙනත් දිනයක් ලබා දෙන ලෙස කළ ඉල්ලීම සලකා බැලීමෙන් අනතුරුව ය. ලබන 5 සහ 7 යන දින වල පොලිස් මූල්‍ය අපරාධ විමර්ශන කොට්ඨාසයේ පෙනී සිටින ලෙස ගල්කිස්ස මහේස්ත්‍රාත් අධිකරණය මීට පෙර මොවුන්ට නියෝග කර තිබිණි."}