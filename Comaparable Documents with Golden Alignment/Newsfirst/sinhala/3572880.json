{"Header": ["\nඑ.ජා. මහ ලේකම් බැං කී මුන් කථානායක හමුවෙයි"], "Time": ["\n02 Sep, 2016\t", "| 12:00 pm ", "\n"], "Url": "https://www.newsfirst.lk/sinhala/2016/09/02/%e0%b6%91-%e0%b6%a2%e0%b7%8f-%e0%b6%b8%e0%b7%84-%e0%b6%bd%e0%b7%9a%e0%b6%9a%e0%b6%b8%e0%b7%8a-%e0%b6%b6%e0%b7%90%e0%b6%82-%e0%b6%9a%e0%b7%93-%e0%b6%b8%e0%b7%94%e0%b6%b1%e0%b7%8a-%e0%b6%9a%e0%b6%ae/", "Content": "මෙරට නිල සංචාරයක නිරත එක්සත් ජාතින්ගේ මහ ලේකම් බැං කී මුන් අද පෙරවරුවේ කතානායක කරු ජයසූරිය මහතා හමුවිය. කොළඹදී පැවති මෙම හමුවට නියෝජ්‍ය කතානායක තිලංග සුමතිපාල මහතා ද එක්ව සිටියේ ය. අමාත්‍යවරුන් වන ලක්ෂ්මන් කිරිඇල්ල, නිමල් සිරිපාල ද සිල්වා, රවුෆ් හකීම් යන මහත්වරු ද එම සාකච්ඡාවට එක්ව සිටියහ. අනතුරුව යාපනය බලා පිටත්ව ගිය එක්සත් ජාතීන්ගේ මහ ලේකම්වරා යාපනයේ නැවත පදිංචි කළ ජනතාව මුණ ගැසීමට නියමිත ය. යාපනය සංචාරයෙන් අනතුරුව එක්සත් ජාතින්ගේ මහලේකම්වරයා අද රාත්‍රියේ කොළඹදී විශේෂ මාධ්‍ය හමුවකට ද සහභාගී වේ. අනතුරුව විදේශ අමාත්‍ය මංගල සමරවිර මහතා හමුවන ජගත් මහ ලේකම්වරයා තෙදින නිල සංචාරය අවසන් කරමින් අද රාත්‍රියේ චීනය බලා පිටත්ව යනු ඇති."}