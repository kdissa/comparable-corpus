{"Header": ["\nමැතිවරණ විමර්ශන ඒකක ප්‍රාදේශීය ලේකම් කාර්යාල මට්ටමින් ආරම්භ කිරීමට පියවර"], "Time": ["\n01 Jul, 2015\t", "| 6:41 am ", "\n"], "Url": "https://www.newsfirst.lk/sinhala/2015/07/01/%e0%b6%b8%e0%b7%90%e0%b6%ad%e0%b7%92%e0%b7%80%e0%b6%bb%e0%b6%ab-%e0%b7%80%e0%b7%92%e0%b6%b8%e0%b6%bb%e0%b7%8a%e0%b7%81%e0%b6%b1-%e0%b6%92%e0%b6%9a%e0%b6%9a-%e0%b6%b4%e0%b7%8a%e2%80%8d%e0%b6%bb/", "Content": "මැතිවරණ විමර්ශන ඒකක ප්‍රාදේශීය ලේකම් කාර්යාල මට්ටමින් ආරම්භ කිරීමට කටයුතු කරන බව මැතිවරණ කොමසාරිස් මහින්ද දේශප්‍රිය මහතා පවසයි. මැතිවරණ කොමසාරිස්වරයා සඳහන් කළේ, ඒ ඒ දිස්ත්‍රික්කවල පැන නගින තත්ත්වයන් අනුව මේ පියවර ගැනීමට සූදානම් බව ය. මැතිවරණ විමර්ශන ඒකක හෙට දිනයේ මැතිවරණ මහලේකම් කාර්යාල පරිශ්‍රයේ ආරම්භ කරන බව මැතිවරණ කොමසාරිස් මහින්ද දේශප්‍රිය මහතා ප්‍රකාශ කළේ ය. ඔහු පැවසුවේ, පොලිස් නිලධාරින්ගෙන් හා සිවිල් නිලධාරින්ගෙන් එය සමන්විත වන බව ය. දිස්ත්‍රික් ලේකම්කාර්යාලවල මැතිවරණ විමර්ශන ඒකක මේ මස හයවන දා ආරම්භ කෙරෙන බව ද මැතිවරණ කොමසාරිස්වරයා ප්‍රකාශ කළේ ය. නාමයෝජනා භාර දීමෙන් අනතුරුව ඒ ඒ පළාත්වල පවතින තත්ත්වයන් සැලකිල්ලට ගනිමින් ප්‍රාදේශීය ලේකම් කාර්යාල මට්ටමින් මෙම විමර්ශන ඒකක පිහිටුවන බව ද මැතිවරණ කොමසාරිස්වරයා සඳහන් කළේ ය."}