{"Header": ["\nපළාත් පාලන මැතිවරණයට සිදුවන්නේ කුමක් ද ?"], "Time": ["\n02 Jul, 2017\t", "| 8:01 pm ", "\n"], "Url": "https://www.newsfirst.lk/sinhala/2017/07/02/%e0%b6%b4%e0%b7%85%e0%b7%8f%e0%b6%ad%e0%b7%8a-%e0%b6%b4%e0%b7%8f%e0%b6%bd%e0%b6%b1-%e0%b6%b8%e0%b7%90%e0%b6%ad%e0%b7%92%e0%b7%80%e0%b6%bb%e0%b6%ab%e0%b6%ba%e0%b6%a7-%e0%b7%83%e0%b7%92%e0%b6%af/", "Content": "පළාත් පාලන මැතිවරණය පැවැත්වීම සඳහා ඡන්ද විමසීම බලාත්මක කිරීමේ ගැසට් නිවේදනය අති විශේෂ ගැසට් පත්‍රයක් මගින් තව ත් මාස 3කට කල් දමා ඇත. ඒ ඔක්තොම්බර් පළමු වන දා දක්වායි. කැෆේ සංවිධානය, විධායක අධ්‍යක්ෂ – කීර්ති තෙන්නකෝන්, [quote]අද ගැසට් නිවේදනයක් ප්‍රකාශයට පත් කරලා තියනවා ඒ ගැසට් නිවේදනය මගින් 2017 ඔක්තොම්බර් මාසේ පළ වන දා දක්වා පළාත් පාලන මැතිවරණය ලංකාවේ සියලුම පළාත් පාලන මැතිවරණය පැවැත්වීමේ ක්‍රියාවලිය කල් දමා තිබෙනවා. ලංකාවේ පළාත් සභා නීතිය අනුව නැගෙනහිර, සබරගමුව, උතුරු මැද කියන පළාත් සභා තුනේ ඡන්ද විමසීම සඳහා වන ගැසට් පත්‍රය ඔක්තොම්බර් 2 වන දා ප්‍රකාශයට පත් කරන්නට මැතිවණ කොමසාරිස්වරයා මැතිවරණ කොමිසම කටයුතු කරමින් තිබෙන අවදියක ලංකාවේ පළාත් සභා නීතිය අනුව මොනම ආකාරයකට හෝ මේ ඔක්තොම්බර් 2 වන දායින් පස්සේ පළාත් සභා මැතිවරණ නොපවත්වා කල් තබා ගැනීමේ හැකියාවක් නෑ. එවැනි පරිසරයක් තිබෙන අවස්ථාවක පළාත් පාලන මැතිවරණය ඔක්තොම්බර් 1 වන දා දක්වා කල්දමා ගැනීම තුළ ලංකාවේ මැතිවණ සිතියම අකුලන්නට මේ කණ්ඩායම දරණ උත්සහය ඉතාම පැහැදිලිව ලැජ්ජා සහගත ලෙස අනාවරණය වෙමින් තිබෙනවා. අද පවත්නා නීතිය හා 19 වෙනි ආණ්ඩුක්‍රම ව්‍යවස්ථාව තුළ 2019 නොවැම්බර් මාසේදී අනිවාර්යෙන්ම ජනාධිපතිවරණයක් පැවැත්විය යුතුව තියනවා[/quote] මේ පිළිබඳව අප කළ විමසීමකදී අතිරේක මැතිවරණ කොමසාරිස් එම්.එම්.මොහොමඩ් මහතා ප්‍රකාශ කළේ, අදාළ අති විශේෂ ගැසට් පත්‍රය නිකුත් කිරීමෙන් පසු තත්ත්වය පිළිබඳව මේ වන විට අධ්‍යයනය කරමින් පවතින බවයි. එම කටයුතු අවසන් වන තෙක් ප්‍රකාශයක් සිදු කළ නොහැකි බව ද ඔහු ප්‍රකාශ කළේ ය."}