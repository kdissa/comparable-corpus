{"Header": ["\nවායු දූෂණය හේතුවෙන් ක්‍රීඩකයින් තිදෙනෙකු රෝගිවීම ගැන ශ්‍රී ලංකා ක්‍රිකට් පුහුණුකරුගෙන් ICCයට පැමිණිල්ලක්"], "Time": ["\n04 Dec, 2017\t", "| 10:45 am ", "\n"], "Url": "https://www.newsfirst.lk/sinhala/2017/12/04/%e0%b7%80%e0%b7%8f%e0%b6%ba%e0%b7%94-%e0%b6%af%e0%b7%96%e0%b7%82%e0%b6%ab%e0%b6%ba-%e0%b7%84%e0%b7%9a%e0%b6%ad%e0%b7%94%e0%b7%80%e0%b7%99%e0%b6%b1%e0%b7%8a-%e0%b6%9a%e0%b7%8a%e2%80%8d%e0%b6%bb/", "Content": "දෙවන දිනය සඳහා තරගය නතර කරන විට පළමු ඉනිම ක්‍රීඩා කරන ශ්‍රී ලංකා කණ්ඩායම කඩුලු 3 ක් දැවී ලකුණු 131 ක් රැස් කරගෙන සිටියේ ය. ඉන්දියාවේ දිල්ලි නගරයේ ෆෙරෝෂා කොට්ලා ක්‍රීඩාංගනයේදී පැවැත්වෙන තරගයේ දෙවැනි දිනය වූ ඊයේ දිවා විවේකයෙන් පසුව තරගය ශ්‍රී ලංකා ක්‍රීඩකයින් මුඛ ආවරණ සහිතව පන්දු රැකීම සඳහා පිටියට පැමිණියේ ය. වායු දූෂණය නිසා ඇති වූ අපහසුතා මගහරවා ගැනීම සඳහා ඔවුන් මේ පියවර ගෙන තිබූ අතර අවස්ථා කිහිපයකදීම තරගයට ද ඉන් බාධා එල්ල විය. ඉන්දීය කණ්ඩායම කඩුලු 7 ක් දැවී ලකුණු 536 ක් රැස් කර ගෙන සිටියදී තරගය තාවකාලිකව නතර කෙරුණේ ශ්‍රී ලංකා ක්‍රීඩකයින් ඔවුන්ට ඇති වූ අපහසුතා පිළිබඳව විනිසුරුවරුන් දැනුවත් කිරීමෙන් පසුව වේ. සිය ඉනිම අත්හිටුවා පන්දු රැකීමට සූදානම් බවට ඉන්දීය නායක විරාත් කෝලි ක්‍රීඩාගාරයේ සිට දැනුම්දී ඇත. තම 6 වැනි ටෙස්ට් ද්විත්ව ශතකය ද රැස් කළ කෝලි ඊයේ දිනයේදී ඔහු වාර්තා අතරට එක් වූයේ වැඩිම ද්විත්ව ශතක ප්‍රමාණයක් ලබාගත් ක්‍රිකට් නායකයා ලෙසය. ඊයේ දිනය අවසන් වන විට සිය පළමු ඉනිම ක්‍රීඩා කරන ශ්‍රී ලංකා කණ්ඩායම කඩුලු 3ක් දැවී ලකුණු 131 ක් රැස්කරගෙන සිටියේ ය. මේ අතර ඉන්දීය පරිසරවේදී සිරසුඩින් අහමඩ් පැවසූවේ, දිල්ලි නගරයේ වායු දූෂණය පෙර පැවැති තත්ත්වයට වඩා පස් ගුණයකින් ඉහළ ගොස් ඇති බවයි. තමන්ට පවා අශ්වාස ප්‍රශ්වාස කිරීම අපහසු තත්ත්වයක පවතින බව ද ඔහු සඳහන් කළේ ය. වායු දූෂණය හේතුවෙන් ඊයේ තරගය අතරතුර ශ්‍රී ලංකා ක්‍රිකට් ක්‍රීඩකයින් තිදෙනෙකු රෝගී විය. ඊයේ දිනයේ දිවා විවේකයෙන් පසුව තරගය ශ්‍රී ලංකා ක්‍රීඩකයින් පන්දු රැකීමට පිවිසියේ මුඛ ආවරණ සහිතව ය."}