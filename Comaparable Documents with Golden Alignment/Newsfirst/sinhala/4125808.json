{"Header": ["\nමාමාට මරණ දඬුවම දුන් රාජ්‍ය නායක බෑනා කටහඬ අවදි කරයි"], "Time": ["\n01 Jan, 2014\t", "| 3:45 pm ", "\n"], "Url": "https://www.newsfirst.lk/sinhala/2014/01/01/%e0%b6%b8%e0%b7%8f%e0%b6%b8%e0%b7%8f%e0%b6%a7-%e0%b6%b8%e0%b6%bb%e0%b6%ab-%e0%b6%af%e0%b6%ac%e0%b7%94%e0%b7%80%e0%b6%b8-%e0%b6%af%e0%b7%94%e0%b6%b1%e0%b7%8a-%e0%b6%bb%e0%b7%8f%e0%b6%a2%e0%b7%8a/", "Content": "පසුගිය මාසයේදී සිය මාමාට මරණ දණ්ඩනය ලබා දීම  සම්බන්ධයෙන් උතුරු කොරියානු නායක කිම් ජෝන් අන් ප්‍රථම වරට රූපවාහිනිය ඔස්සේ අදහස් පළ කර තිබේ. උතුරු කොරියානු නායක කිම් ජෝන් අන් පවසන්නේ, එම මරණ දඬුවම තුළින් රටේ එකමුතුකම තව දුරට ත් ශක්තිමත් වනු ඇති බව ය. ඒ තුළින් බේද ඉවත දමා සමානාත්මතාවයේ අගයන  තහවුරු වූ බව ඔහු පවසා තිබේ. කිම් ජෝන් අන් ප්‍රකාශ කර ඇත්තේ, තමන්ගේ සමීපතමයෙකු වුව ද වරදක් හෝ රාජද්‍රෝහී ක්‍රියාවක් සිදු කළේ නම් සමාව නොදිය යුතු බව ය. රාජ්‍යයට ද්‍රෝහී වීම හේතුවෙන් උතුරු කොරියානු නායකයාගේ මාමා කෙනෙකු වූ චැං සොං තෙක්ට මරණ දඬුවම ලබා දුන් බව එරට පාලනාධිකාරිය දෙසැම්බර් 13 වන දා නිවේදනය කළේ ය."}