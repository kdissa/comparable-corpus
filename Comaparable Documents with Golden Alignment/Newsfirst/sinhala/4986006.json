{"Header": ["\nපළමු පාසල් වාරය හෙටින් ඇරඹේ"], "Time": ["\n01 Jan, 2020\t", "| 3:30 pm ", "\n"], "Url": "https://www.newsfirst.lk/sinhala/2020/01/01/%e0%b6%b4%e0%b7%85%e0%b6%b8%e0%b7%94-%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b7%80%e0%b7%8f%e0%b6%bb%e0%b6%ba-%e0%b7%84%e0%b7%99%e0%b6%a7%e0%b7%92%e0%b6%b1%e0%b7%8a-%e0%b6%87%e0%b6%bb/", "Content": "අධ්‍යාපන අමාත්‍යාංශය සඳහන් කළේ, අධ්‍යයන පොදු සහතික පත්‍ර සමාන්‍ය පෙළ විභාගයේ ඇගයීම් මධ්‍යස්ථාන ලෙස යොදා ගන්නා පාසල් 47ක් ලබන 05 වනදා දක්වා වසා තැබෙන බවයි. එම පාසල් යළි විවෘත කෙරෙන්නේ, ලබන 06 වනදා ය. සාමාන්‍ය පෙළ විභාගයේ පළමු අදියරේ ඇගයීම් පසුගිය 26 වනදා ආරම්භ වූ අතර එය ලබන 04 වනදායින් අවසන් වනු ඇති. මේ අතර පාසල් සිසුන්ගේ නිල ඇඳුම් හා සපත්තු වවුචර්පත් හෙට සිට ලබාදීමට පියවර ගන්නා බව අධ්‍යාපන අමාත්‍යංශය පවසයි. අමාත්‍යාංශය පැවසුවේ ඊට අදාළ වවුචර්පත් මේ වනවිටත් පාසල් හා කොට්ඨාස කාර්යාල වෙත බෙදා හරමින් පවතින බවයි."}