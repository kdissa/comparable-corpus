{"Header": ["\nවිල්පත්තු වන සංහාරය ජනපතිගේ දෝෂ දර්ශනයට (VIDEO)"], "Time": ["\n04 Jan, 2016\t", "| 8:28 pm ", "\n"], "Url": "https://www.newsfirst.lk/sinhala/2016/01/04/%e0%b7%80%e0%b7%92%e0%b6%bd%e0%b7%8a%e0%b6%b4%e0%b6%ad%e0%b7%8a%e0%b6%ad%e0%b7%94-%e0%b7%80%e0%b6%b1-%e0%b7%83%e0%b6%82%e0%b7%84%e0%b7%8f%e0%b6%bb%e0%b6%ba-%e0%b6%a2%e0%b6%b1%e0%b6%b4%e0%b6%ad/", "Content": "සමස්ත ශ්‍රී ලංකා‍වේ ම වනාන්තර ප්‍රමුඛ ස්භාවික සම්පත් ආරක්ෂා කිරීම සඳහා දැඩි තීන්දු තීරණ ගන්නා බව ජනාධිපතිවරයා පවසයි. ජනාධිපති මෛත්‍රීපාල සිරිසේන මහතා මේ අදහස් පළ කළේ, අද පස්වරුවේ බත්තරමුල්ල අපේ ගම පරිශ්‍රයේ පැවති වන ක්ෂේත්‍ර සහකාර නිලධාරීන්ගේ පත්වීම් ප්‍රදානය කිරීමේ අවස්ථාවට එක්වෙමිනි. මේ වන විට බොහෝ දෙනෙකුගේ දැඩි කතාබහට ලක්ව ඇති විල්පතු වන විනාශය පිළිබඳව ද ජනාධිපතිවරයා එහිදී අදහස් පළ කර තිබේ. එවක රජය අන්තර් අමාත්‍යංශීය කමිටුවකින් ගත් තීන්දුවක් අනුව උතුරේ අවතැන් වූ ජනතාව නැවත පදිංචි කිරීම සඳහා උතුරු ප්‍රදේශයේ අක්කර 3,500කට වැඩි ප්‍රමාණයක් නිදහස් කර ඇති බව ය. එවකට සෞඛ්‍ය අමාත්‍යවරයාව සිටි තමන් එම කමිටුවට සහභාගී නොවූ බව ත් එම අවස්ථාවේ දැනුවත්ව සිටියේ නම් තමා එවැනි පටු තීරණවලට එකඟ නොවන බවත් ජනාධිපතිවරයා වැඩිදුරටත් පැවසී ය. නමුත් ඉතාම පටු තීන්දු තීරණ අරගෙන ඒ කරන ලද වනාන්තර විනාශය අද ඇතැම් අය වැරදි විදියට අප වෙත ඒ සම්බන්ධයෙන් චෝදනා එල්ල කරනවා. එම පටු තීරණ අනුව යමින් සිදු කළ වනාන්තර විනාශය අද වන විට ඇතැමුන් ආණ්ඩුවට චෝදනා එල්ල කරනන බව ද ජනාධිපතිවරයා පැවසී ය. මේ අතර මේ වන විට 29%ක් ව පවතින මෙරට වන ඝනත්වය ඉදිරි වසර 3 තුළ 32% දක්වා ඉහළ නැංවීමට කටයුතු කරන බව ජනාධිපති මෛත්‍රීපාල සිරිසේන මහතා අවධාරණය කළේ ය. මේ අතර අද පරවරුවේ ජනාධිපතිවරයා ජනාධිපති කාර්යාලයේ නිලධාරීන්ට නව වසර වෙනුවෙන් සුබ පැතුම් එක්කරමින් රාජකාරී ආරම්භ කළේ ය."}