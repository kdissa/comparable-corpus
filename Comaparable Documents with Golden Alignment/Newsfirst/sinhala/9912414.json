{"Header": ["\n2016 වසරේ සිට මේ දක්වා කේරළ ගංජා කිලෝ 2140 ක නාවික හමුදා භාරයට"], "Time": ["\n03 Apr, 2017\t", "| 7:33 am ", "\n"], "Url": "https://www.newsfirst.lk/sinhala/2017/04/03/2016-%e0%b7%80%e0%b7%83%e0%b6%bb%e0%b7%9a-%e0%b7%83%e0%b7%92%e0%b6%a7-%e0%b6%b8%e0%b7%9a-%e0%b6%af%e0%b6%9a%e0%b7%8a%e0%b7%80%e0%b7%8f-%e0%b6%9a%e0%b7%9a%e0%b6%bb%e0%b7%85-%e0%b6%9c%e0%b6%82%e0%b6%a2/", "Content": "නාවික හමුදා මාධ්‍ය ප්‍රකාශක ලෙෆ්ටිනන් කර්මාන්ඩර් චමින්ද වලාකුළුගේ මහතා පැවසුවේ, අදාළ කාලය තුළ මත්කුඩු කිලෝග්‍රෑම් 130 ක ප්‍රමාණයක් සිය භාරයට ගෙන ඇති බවයි. නාවික හමුදාව විසින් උතුරු මුහුදේ යාත්‍රාවක තිබී රුපියල් මිලියන 162 ක් වටිනා හෙරොයින් තොගයක් ඊයේ සොයා ගනු ලැබී ය. එහිදී අත්අඩංගුවට ගත් ඉන්දියානු ජාතිකයින් සංඛ්‍යාව 6 දෙනෙකි. 2016 අප්‍රේල් 05 වන දා කේරළ ගංජා කිලෝග්‍රෑම් 100 ක් සමග සිලාවතුර මුහුදු තීරයේදී ඉන්දීය ජාතිකයින් 5 දෙනෙකු අත්අඩංගුවට. 2016 අගෝස්තු 27 වන දා කල්පිටිය, කන්දකුලිය ප්‍රදේශය ආශ්‍රිත මුහුදු තීරයේ පාවෙමින් තිබු කේරළ ගංජා කිලෝගෑරෑම් 25 ක් නාවික හමුදාව භාරයට 2016 අගෝස්තු 29 වන දා පේදුරුතුඩුවට උතුරු දෙසින් වූ මුහුදු ප්‍රදේශයේ දී කේරළ ගංජා කිලෝග්‍රෑම් 50 ක් සමග ඉන්දීය පුද්ගලයෙකු නාවික හමුදා අත්අඩංගුවට 2016 සැප්තැම්බර් 26 වන දා පලෙයි මරදන්කර්නි වෙරළ තීරයේ නාවික හමුදාව කළ වැටලීමකදී කේරළ ගංජා කිලෝ ග්‍රෑම් 82ක් නාවික හමුදා භාරයට. 2016 නොවැම්බර් 1 වන දා කරෙයිනගර්, කෝවිලාන් මුහුදු තීරයේ සාම්බල් ප්‍රදේශයේදී කේරළ ගංජා කිලෝ 73යි ග්‍රෑම් 900ක් සමග ඉන්දිය ජාතිකයින් සිව් දෙනෙකු අත්අඩංගුවට."}