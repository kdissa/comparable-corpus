{"Header": ["\nසිව් දින විදෙස් සංචාරය නිමාකරමින් ජනපති යළි දිවයිනට (VIDEO)"], "Time": ["\n01 Dec, 2015\t", "| 7:23 pm ", "\n"], "Url": "https://www.newsfirst.lk/sinhala/2015/12/01/%e0%b7%83%e0%b7%92%e0%b7%80%e0%b7%8a-%e0%b6%af%e0%b7%92%e0%b6%b1-%e0%b7%80%e0%b7%92%e0%b6%af%e0%b7%99%e0%b7%83%e0%b7%8a-%e0%b7%83%e0%b6%82%e0%b6%a0%e0%b7%8f%e0%b6%bb%e0%b6%ba-%e0%b6%b1%e0%b7%92/", "Content": "මෝල්ටා රාජ්‍යයේ පැවති 24 වන පොදු රාජ්‍ය මණ්ඩලීය රාජ්‍ය නායක සමුළුව සහ පැරිස් නුවර පැවති එක්සත් ජාතීන්ගේ දේශගුණික විපර්යාස පිළිබඳව සමුළුවට සහභාගී වූ ජනාධිපති මෛත්‍රීපාල සිරිසේන මහතා අද දිවයිනට පැමිණියේ ය. 24 වන පොදු රදමඩුලු රාජ්‍ය නායක සමුළුවට ජනාධිපති මෛත්‍රිපාල සිරිසේන මහතා පසුගිය 27 වන දා සහභාගී වූ අතර එදින සමුළුව අමතා විශේෂ දේශනයක් සිදුකරනු ලැබී ය. අනතුරුව ජනාධිපතිවරයා පැරිස් නුවර පැවති එක්සත් ජාතීන්ගේ දේෂගුණික විපර්යාස සමුළුවට සහභාගී වූ අතර එය එක්සත් ජාතින්ගේ සමාජීක රටවල රාජ්‍ය නායකයින් 150 කගේ ප්‍රධානත්වයෙන් ඊයේ පැවැතිණි. මේ අතර ලෝක දේෂගුණ විපර්යාස පිළිබඳ ජාත්‍යන්තර සමුළුවේ දෙවැනි දිනය අද ය. ‍මෙම සමුළුවට සමගාමීව ප්‍රංශයට පැමින සිටින පාර්ලිමේන්තුමන්ත්‍රී පූජ්‍ය අතුරලියේ රතන ස්වාමින් වහන්සේ විශේෂ මාධ්‍ය හමුවක් පවත්වනු ලැබූහ."}