{"Header": ["\nSAITM සම්බන්ධ ජනපති කමිටුවේ යෝජනාවලට උප කුලපතිවරු ප්‍රතිචාර දක්වති"], "Time": ["\n01 Nov, 2017\t", "| 5:30 pm ", "\n"], "Url": "https://www.newsfirst.lk/sinhala/2017/11/01/saitm-%e0%b7%83%e0%b6%b8%e0%b7%8a%e0%b6%b6%e0%b6%b1%e0%b7%8a%e0%b6%b0-%e0%b6%a2%e0%b6%b1%e0%b6%b4%e0%b6%ad%e0%b7%92-%e0%b6%9a%e0%b6%b8%e0%b7%92%e0%b6%a7%e0%b7%94%e0%b7%80%e0%b7%9a-%e0%b6%ba%e0%b7%9d/", "Content": "ඒකාබද්ධ නිවේදනයක් නිකුත් කරමින් උප කුලපතිවරුන් පවසන්නේ මේ හේතුවෙන් රාජ්‍ය විශ්වවිද්‍යාලවල සියලු වෛද්‍ය සිසුන්ට සිය අධ්‍යාපනික සහ සායනික පුහුණු කටයුතු කරගෙන යාමට සුබවාදී තත්ත්වයක් ගොඩනැගී ඇති බවයි. එබැවින් වහා ම සිය අධ්‍යයන කටයුතුවල නිරත වන ලෙස උප කුලපතිවරුන් වෛද්‍ය සිසුන්ගෙන් ඉල්ලා සිටී. පසුගිය මාස ගණනාව තුළ රජයේ වෛද්‍ය පීඨවල සියලුම අධ්‍යයන කටයුතුවලට සිසුන් සහභාගී නොවීම නිසා සෞඛ්‍ය ක්ෂේත්‍රයට සිදුවු අයහපත් බලපෑම මෙන්ම වෛද්‍ය සිසුන්ගේ අනාගතය සම්බන්ධයෙන් මතුව ඇති අවිනිශ්චිතතාව දැඩිව සලකා බැලිමෙන් අනතුරුව මෙම ප්‍රකාශය නිකුත් කරන බව උප කුලපතිවරුන් වැඩිදුරටත් නිවේදනය කර සිටී."}