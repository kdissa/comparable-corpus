{"Header": ["\nහිටපු විදේශ ඇමතිගේ විදේශ ගමන් බලපත්‍රය අත්හිටුවයි"], "Time": ["\n01 Apr, 2015\t", "| 11:22 am ", "\n"], "Url": "https://www.newsfirst.lk/sinhala/2015/04/01/%e0%b6%bb%e0%b7%9d%e0%b7%84%e0%b7%92%e0%b6%ad-%e0%b6%b6%e0%b7%9d%e0%b6%9c%e0%b7%9c%e0%b6%bd%e0%b7%8a%e0%b6%bd%e0%b7%8f%e0%b6%9c%e0%b6%b8%e0%b6%9c%e0%b7%9a-%e0%b7%80%e0%b7%92%e0%b6%af%e0%b7%9a%e0%b7%81/", "Content": "හිටපු අමාත්‍ය රෝහිත බෝගොල්ලාගම මහතාගේ විදෙස් ගමන් තහනම් කිරීමට කොළඹ ප්‍රධාන මහේස්ත්‍රාත් ගිහාන් පිලපිටිය මහතා අද නියෝග කළේ ය. ඒ, අල්ලස් හෝ දූෂණ චෝදනා විමර්ශන කොමිසම ඉදිරිපත් කර තිබූ පෙත්සමකට අදාළව ය. අල්ලස් පනතේ 70 වගන්තියට අනුකූලව දූෂණ චෝදනා විමර්ශන කොමිසම මෙම පෙත්සම ඉදිරිපත් කර තිබිණි. එහි සඳහන්ව ඇත්තේ, වෙළෙඳ ප්‍රදර්ශනය හා නිමැවුම්කරුවන්ගේ හමුවට සහභාගී වීම සඳහා මහා භාණ්ඩාගාර චක්‍රලේඛයට පටහැනිව ලංකා මුදලින් රුපියල් 376,191ක් සහ රුපියල් 1,170,444ක් ලබා ගැනීම සඳහා ආයෝජන මණ්ඩලයේ හිටපු අධ්‍යක්ෂ ජනරාල් ලක්ෂ්මන් ආර්. වටවල මහතා පොළඹවාගෙන ඇති බව යි. රුපියල් 50000ක මුදල් ඇප සහ රුපියල් ලක්ෂ 10ක ශරීර ඇප 2ක් මත හිටපු අමාත්‍ය රෝහිත බෝගොල්ලාගම මහතා මුදා හැරීමට මහේස්ත්‍රාත්වරයා තීන්දු කළේ ය."}