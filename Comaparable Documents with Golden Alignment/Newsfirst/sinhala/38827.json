{"Header": ["\nහදිසි ආපදා තත්ත්වයන්ට මුහුණ දීමට සෑම දිස්ත්‍රික්කයකට ම රුපියල් ලක්ෂ 10 බැගින් වෙන් කෙරේ"], "Time": ["\n01 Nov, 2017\t", "| 8:53 am ", "\n"], "Url": "https://www.newsfirst.lk/sinhala/2017/11/01/%e0%b7%84%e0%b6%af%e0%b7%92%e0%b7%83%e0%b7%92-%e0%b6%86%e0%b6%b4%e0%b6%af%e0%b7%8f-%e0%b6%ad%e0%b6%ad%e0%b7%8a%e0%b6%ad%e0%b7%8a%e0%b7%80%e0%b6%ba%e0%b6%b1%e0%b7%8a%e0%b6%a7-%e0%b6%b8%e0%b7%94/", "Content": "ජාතික ආපදා සහන සේවා මධ්‍යස්ථානයේ අධ්‍යක්ෂ චමින්ද පතිරාජ මහතා සඳහන් කළේ, අදාළ අත්තිකාරම් මුදල සියලු ම දිස්ත්‍රික් ලේකම්වරුන් වෙත ලබා දී ඇති බව ය. අවශ්‍ය අනෙකුත් මුදල් ජාතික රක්ෂණ භාර අරමුදල මගින් වෙන් කර ගෙන ඇති බව ද චමින්ද පතිරාජ මහතා වැඩිදුරටත් ප්‍ර‍කාශ කළේ ය. මේ අතර නාය යාම් අවදානම් සහිත ප්‍රදේශවල සහන කඳවුරු ස්ථාපිත කිරීම සහ සනීපාරක්ෂක කටයුතු සම්බන්ධයෙන් සොයා බලන ලෙස සියලු ම දිස්ත්‍රික් ලේකම්වරුන් දැනුවත් කර ඇති බව ද ජාතික ආපදා සහන සේවා මධ්‍යස්ථානයේ අධ්‍යක්ෂ චමින්ද පතිරාජ මහතා ප්‍ර‍කාශ කළේ ය."}