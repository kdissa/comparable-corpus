{"Header": ["\nබද්දේගමදී යතුරු පැදියක් වෑන් රථයක ගැටීමෙන් දෙදරු පියෙක් ජිවිතයෙන් සමුගනී"], "Time": ["\n01 Jan, 2017\t", "| 4:59 pm ", "\n"], "Url": "https://www.newsfirst.lk/sinhala/2017/01/01/%e0%b6%b6%e0%b6%af%e0%b7%8a%e0%b6%af%e0%b7%9a%e0%b6%9c%e0%b6%b8%e0%b6%af%e0%b7%93-%e0%b6%ba%e0%b6%ad%e0%b7%94%e0%b6%bb%e0%b7%94-%e0%b6%b4%e0%b7%90%e0%b6%af%e0%b7%92%e0%b6%ba%e0%b6%9a%e0%b7%8a/", "Content": "දක්ෂිණ අධිවේගී මාර්ගයේ බද්දේගම පිවිසුම් මාර්ගය අසල දී යතුරු පැදියක් වෑන් රථයක ගැටීමෙන් යතුරු පැදිකරු එම ස්ථානයේදී ම මියගොස් තිබේ. මියගොස් ඇත්තේ, බද්දේගම ප්‍රදේශයේ පදිංචි අවුරුදු 50ක දෙදරු පියෙකි. පොලීසිය පැවසුවේ, ඔහු ගාල්ල පොලිස් මූලස්ථායට අනුයුක්තව සේවය කළ පොලිස් සැරයන්වරයෙකු බව ය. ඊයේ රාත්‍රීයේ මළ ගෙදරක ගොස් ආපසු එමින් සිටිය දී ඔහු මෙම අනතුරට මුහුණ දී තිබේ. සැකපිට වෑන් රථයේ රියැදුරු අත්අඩංගුවට ගෙන තිබේ."}