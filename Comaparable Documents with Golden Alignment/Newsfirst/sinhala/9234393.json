{"Header": ["\nවැල්ලවත්ත හෝටලයකදී මිය ගිය ඉන්දීය යුවළ පිළිබඳ හෙළි නොවූ තොරුතුරු (VIDEO)"], "Time": ["\n03 Apr, 2015\t", "| 10:43 am ", "\n"], "Url": "https://www.newsfirst.lk/sinhala/2015/04/03/%e0%b7%80%e0%b7%90%e0%b6%bd%e0%b7%8a%e0%b6%bd%e0%b7%80%e0%b6%ad%e0%b7%8a%e0%b6%ad-%e0%b7%84%e0%b7%9d%e0%b6%a7%e0%b6%bd%e0%b6%ba%e0%b6%9a%e0%b6%af%e0%b7%93-%e0%b6%b8%e0%b7%92%e0%b6%ba-%e0%b6%9c/", "Content": "වැල්ලවත්ත හෝටලයක් තුළ ඉන්දිය ජාතික යුවළක් සැක කටයුතු ලෙස මිය ගොස් සිටියදී සොයා ගැනීම සම්බන්ධයෙන් පෙලීසිය පරීක්ෂණ ආරම්භ කර තිබේ. පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා සඳහන් කළේ, අද මහේස්ත්‍රාත් පරීක්ෂණය පැවැත්විමෙන් අනතුරුව මරණයට හේතුව සොයා ගැනීමට හැකි වනු ඇති බව ය. කෙසේ වෙතත් මළ සිරුරු අසල තිබී කිසියම් පානයක් හමු වී ඇති අතර ඒ අනුව මෙවුන් දෙදෙනා සිය දිවි නසා ගන්නට ඇති බවට පොලීසිය සැක පළ කරයි. මෙවුන් දෙදෙනා මෙරටට පැමිණ ඇත්තේ, පසුගිය 27 වන දා ය. අදාළ යුවළ හෝටල් කාරමයෙන් ඉවතට නොපැමිණීම හේතුවෙන් හෝටලයේ සේවකයින් ඒ පිළිබඳව පොලීසියට දැනුම් දී තිබේ. පසුව වැල්ලවත්ත පොලීසිය පැමිණ කළ සෝදිසියකදී අදාළ යුවළගේ මළ සිරුරු හෝටල් කාමරය තුළ තිබී සොයාගෙන තිබේ."}