{"Header": ["\n‘සුපර් ෆයිටර්’ අවසන් 100 සොයා අම්පාරට"], "Time": ["\n01 Feb, 2014\t", "| 10:29 pm ", "\n"], "Url": "https://www.newsfirst.lk/sinhala/2014/02/01/%e0%b7%83%e0%b7%94%e0%b6%b4%e0%b6%bb%e0%b7%8a-%e0%b7%86%e0%b6%ba%e0%b7%92%e0%b6%a7%e0%b6%bb%e0%b7%8a-%e0%b6%85%e0%b7%80%e0%b7%83%e0%b6%b1%e0%b7%8a-100-%e0%b7%83%e0%b7%9c%e0%b6%ba%e0%b7%8f-%e0%b6%85/", "Content": "මෙරට පළමු ක්‍රීඩා රියැලිටි වැඩසටහන වන  සුපර් ෆයිටර් වැඩසටහනේ අවසන් 100 දෙනා තෝරා ගැනීමේ  තුන්වැනි අදියර අද අම්පාර ඩී.එස් සේනානායක විද්‍යාලයේදී   අවසන් විය. මෙරට රූපවාහිනී ප්‍රේක්ෂකයින්ට හා ක්‍රීඩා ලෝලීන්ට නවතම අත් දැකීමක් ගෙන දෙන ‍සුපර් ෆයිටර් එම්. ඒ.එස් හෝල්ඩින් සමාගම සමග නිව්ස් ෆස්‍ට් සහ එම්.ටී.වී. / එම්.බී.සී. මාධ්‍ය ජාලය විසින් සංවිධානය කරනු ලැබේ. දිවයින පුරා විසිරී සිටින ආධුනික බොක්සිං ක්‍රීඩකයින් හඳුනා ගමින් ජාතික හා ජාත්‍යන්තර තලයට හඳුන්වා දීම සුපර් ෆයිටර් වැඩසටහනේ මූලික අරමුණ වේ. එහි අවසන් සිය දෙනා අතරට අම්පාර හා මඩකලපුව දිස්ත්‍රික්කයෙන් ක්‍රීඩකයින් අද තෝරා ගැණුනු අතර ඊ‍යේ පුහුණු කදවුරක් පැවැත්විය. ඒ ක්‍රීඩකයන් 300කට අධික පිරිසකගේ සහභාගීත්වයෙනි. ඔවුන් අද තේරීම් තරගවලට සහභාගීවුනේ කිලෝ ග්‍රෑම් 49, 52,  56,  60 යන බර පන්ති 4 යටතේ ය. එහිදී අම්පාර ඩී.එස් සේනානායක විද්‍යාලයට හා මඩකලපුව ශිවානන්ද ජාතික පාසලට ක්‍රීඩා භාණ්ඩ ප්‍රධානයක් ද සිදු කළේය. ජාත්‍යන්තර ප්‍රමිතියට ඉඳිකළ බොක්සිං වළල්ලක එම ‍තේරීම් තරග පැවැත්වීම විශේෂත්වයකි."}