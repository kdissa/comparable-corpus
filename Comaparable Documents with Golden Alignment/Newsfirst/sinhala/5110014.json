{"Header": ["\nසිරියානු සාම සාකච්ඡා බිඳ වැටේ"], "Time": ["\n04 Feb, 2016\t", "| 8:24 am ", "\n"], "Url": "https://www.newsfirst.lk/sinhala/2016/02/04/%e0%b7%83%e0%b7%92%e0%b6%bb%e0%b7%92%e0%b6%ba%e0%b7%8f%e0%b6%b1%e0%b7%94-%e0%b7%83%e0%b7%8f%e0%b6%b8-%e0%b7%83%e0%b7%8f%e0%b6%9a%e0%b6%a0%e0%b7%8a%e0%b6%a1%e0%b7%8f-%e0%b6%b6%e0%b7%92%e0%b6%b3/", "Content": "සිරියාවේ පවතින ගැටුම් අවසන් කිරීමේ අරමු‍ණෙන් ආරම්භ කළ සාම සාකච්ඡා අත්හිටුවීමට එක්සත් ජාතීන්ගේ සංවිධානය තීරණය කර තිබේ. එහෙත් සිරියානු නියෝජිතයින් පවසන්නේ, සාම සාකච්ඡා යළි පෙබරවාරි 25 වන දා ආරම්භ කරන බව ය. සිරියාවේ ගැටුම් පවතින්නේ වසර 5කට අධික කාලයක සිටයි. එම ගැටුම් අවසන් කිරීමේ අරමුණෙන් ජිනීවා නුවරදී සාම සාකච්ඡා ආරම්භ ක‍ළේ පෙරේදා ය. මේ අතර සිරියාවේ සිටින සරණාගතයින් වෙනුවෙන් යුරෝ බිලියන 2ක මුදල් ආධාර ලබා දීමට එක්සත් ජාතීන්ගේ ම‍හලේකම් බැන්කි මූන් මහතාගේ ප්‍රධානත්වයෙන් පැවැති අන්තර් ජාතික සමුළුවකදී එකඟතාව පළ වී තිබේ. සිරියාවේ පවතින ගැටුම් හේතුවෙන් මේ වන විට එරට හැර ගොස් ඇති සංඛ්‍යාව මිලියන 6.5ක් පමණ වෙති."}