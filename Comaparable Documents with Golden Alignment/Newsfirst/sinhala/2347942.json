{"Header": ["\nබැසිල් රාජපක්ෂට ඇප ඉල්ලා ඉදිරිපත් කළ පෙත්සම විභාගයට"], "Time": ["\n04 Jun, 2015\t", "| 6:42 pm ", "\n"], "Url": "https://www.newsfirst.lk/sinhala/2015/06/04/%e0%b6%b6%e0%b7%90%e0%b7%83%e0%b7%92%e0%b6%bd%e0%b7%8a-%e0%b6%bb%e0%b7%8f%e0%b6%a2%e0%b6%b4%e0%b6%9a%e0%b7%8a%e0%b7%82%e0%b6%a7-%e0%b6%87%e0%b6%b4-%e0%b6%89%e0%b6%bd%e0%b7%8a%e0%b6%bd%e0%b7%8f/", "Content": "හිටපු අමාත්‍ය බැසිල් රාජපක්ෂ මහතා වෙනුවෙන් ඇප ඉල්ලා ඉදිරිපත් කළ මූලික අයිතිවාසිකම් පෙත්සම අද ශ්‍රේෂ්ඨාධිකරණයේදී විභාගයට ගැනිණි. අගවිනිසුරු කේ. ශ්‍රීපවන්, රෝහිණී මාරසිංහ සහ ප්‍රියසාද් ඩෙප් යන ත්‍රිපුද්ගල විනිසුරු මඩුල්ල හමුවේ අද එම මූලික අයිතිවාසිකම් පෙත්සම සළකා බැලිණි. ත්‍රිපුද්ගල විනිසුරු මඩුල්ල හමුවේ ඇප ඉල්ලීම වෙනුවෙන් කරුණු ඉදිරිපත් කිරීම අද සිදු විය. හිටපු අමාත්‍ය බැසිල් රාජපක්ෂ මහතා සහ සෙසු සැකකරුවන් තිදෙනා වෙනුවෙන් නීතීඥවරුන් එහිදී වෙන වෙන ම කරුණු ඉදිරිපත් කර තිබේ. පෙත්සම් සළකා බැලීම යළි හෙට දිනයට කල් දැමිණි."}