{"Header": ["\nශ්‍රී ලංකාව මැරිටයිම් ෂේම් වර්ගීකරණයට ඇතුළත් වෙයි"], "Time": ["\n03 Apr, 2017\t", "| 10:23 pm ", "\n"], "Url": "https://www.newsfirst.lk/sinhala/2017/04/03/%e0%b7%81%e0%b7%8a%e2%80%8d%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f%e0%b7%80-%e0%b6%b8%e0%b7%90%e0%b6%bb%e0%b7%92%e0%b6%a7%e0%b6%ba%e0%b7%92%e0%b6%b8%e0%b7%8a-%e0%b7%82%e0%b7%9a/", "Content": "විදේශ රටවලට අයත් නෞකා සදහා මුල්‍ය ගිවිසුමකට යටත්ව, ශ්‍රී ලංකා ධජය අලෙවි කිරීම හේතුවෙන්, ශ්‍රී ලංකාව මැරිටයිම් ෂේම් වර්ගිකරණයට ඇතුළත්ව ඇති බව ඉරිදා පලවූ සිලොන්ටුඩේ පුවත්පත වාර්තා කළේය. එම පුවත්පත් වාර්තාවට අනුව ජාත්‍යන්තර ප්‍රවාහන සේවක සම්මේලනය විසින් ෆ්ලැග් ඔෆ් ෂේම් නාමාවලියට ඇතුලත් කරන ලද රටවල් 35 අතරට ශ්‍රි ලංකාව ඇතුළත් ය. ජාත්‍යන්තර ප්‍රවාහන සම්මේලනයේ පරීක්ෂකවරයෙකු වන රන්ජන් පෙරේරා මහතා උපුටා දක්වමින්, සිලෝන් ටුඩේ පුවත්පත පෙන්වා දෙන්නේ, ආර්ථික වශයෙන්, පහල මට්ටමේ පසුවන රටවල්, තම රටෙහි ජාතික ධජය වෙනත්, රටවල් හා සමාගම්වලට අයත්, නෞකා සදහා අලෙවි කිරීමෙන් අතිරේක ආදායමක් උපයාගන්නා බව ය. වෙළද නාවික කටයුතු පිළිබඳ ශ්‍රී ලංකා සංගමයේ සභාපති පාලිත අතුකෝරාල මහතා උපුටා දක්වමින්, සිලෝන් ටූඩේ පුවත්පත වාර්තා කළේ, කිසියම් හෝ රටක ධඡය වෙනත් රටක් සිය නාවුක කටයුතුවලටදී භාවිත කරනුයේ, මෙහෙයුම් වියදම්, වගකීම් අඩුකර ගැනීමට හා ප්‍රධාන වශයෙන්, ජාත්‍යන්තර වරායවල් වෙත ලගාවීමේදී බලපාන කොන්දේසි ලිහිල් කර ගැනීම සදහා බව ය. අදාළ වාර්තාවට අනුව දකුණු ආසියානු කලාපීය රටවල් අතරින් මෙලෙස තම රටේ ධඡය මුදල් ඉපයීම සදහා වෙනත් රටවලට භාවිත කිරීමට අවස්ථාව ලබාදී ඇත්තේ, ශ්‍රි ලංකාව පමණක් බවද දැක්වේ."}