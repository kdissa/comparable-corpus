{"Header": ["\nඋත්සව සමයේ මගී ජනතාවට ආරක්ෂාව සැල‍සෙන්නේ මෙහෙමයි"], "Time": ["\n04 Apr, 2016\t", "| 6:26 am ", "\n"], "Url": "https://www.newsfirst.lk/sinhala/2016/04/04/%e0%b6%8b%e0%b6%ad%e0%b7%8a%e0%b7%83%e0%b7%80-%e0%b7%83%e0%b6%b8%e0%b6%ba%e0%b7%9a-%e0%b6%b8%e0%b6%9c%e0%b7%93-%e0%b6%a2%e0%b6%b1%e0%b6%ad%e0%b7%8f%e0%b7%80%e0%b6%a7-%e0%b6%86%e0%b6%bb%e0%b6%9a/", "Content": "උත්සව සමයේ මගී ජනතාවගේ ආරක්ෂාව වෙනුවෙන් විශේෂ වැඩපිළිවෙළක් දියත් කර ඇති බව ශ්‍රී ලංකා ගමනා ගමන මණ්ඩලය පවසයි . එහි ධාවන කටයුතු පිළිබඳ නියෝජ්‍ය සාමාන්‍යාධිකාරි රාජා ගුණතිලක මහතා සඳහන් කළේ, ඒ සඳහා මධ්‍යම බස් රථ නැවතුම්පොළ ආශ්‍රිත CCTV කැමරා ක්‍රියාත්මක බව ය. මීට අමතරව GPS තාක්ෂණය සහිත බස් රථ දෙදහසක් උත්සව සමයේ ධාවනයට එක්කරන බව ද ඔහු සඳහන් කළේ ය. රාජා ගුණතිලක මහතා සඳහන් කළේ, ලබන 08 වන දා දක්වා පැය 12 ක් ක්‍රියාත්මක වන පැමිණිලි භාර ගැනීමේ ඒකකයක් ක්‍රියාත්මක බව ය. එදින සිට උත්සව සමය නිමාවන තෙක් පැය 24 පුරා ක්‍රියාත්මක විශේෂ පැමිණිලි ඒකකයක් ක්‍රියාත්මක බව ද ඔහු සඳහන් කළේ ය. දුරකතන අංක 0117 555 555 පැමිණිලි භාරගැනීම සිදුවන බව ඔහු සඳහන් කළේ ය."}