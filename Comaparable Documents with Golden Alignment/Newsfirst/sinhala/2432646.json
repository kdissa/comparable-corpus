{"Header": ["\n70 වන නිදහස් දිනය වෙනුවෙන් නව සමරු මුදල් නෝට්ටුවක්"], "Time": ["\n02 Feb, 2018\t", "| 9:12 am ", "\n"], "Url": "https://www.newsfirst.lk/sinhala/2018/02/02/70-%e0%b7%80%e0%b6%b1-%e0%b6%b1%e0%b7%92%e0%b6%af%e0%b7%84%e0%b7%83%e0%b7%8a-%e0%b6%af%e0%b7%92%e0%b6%b1%e0%b6%ba-%e0%b7%80%e0%b7%99%e0%b6%b1%e0%b7%94%e0%b7%80%e0%b7%99%e0%b6%b1%e0%b7%8a-%e0%b6%b1/", "Content": "ව්‍යවහාර මුදල් දෙපාර්තමේන්තුවේ අධිකාරී දීපා සෙනවිරත්න මහත්මිය සඳහන් කළේ, මේ යටතේ රුපියල් දහසේ මුදල් නෝට්ටුව නව මුහුණුවරකින් නිකුත් කර ඇති බව ය. මෙම සමරු මුදල් නෝට්ටුව ජනාධිපති මෛත්‍රීපාල සිරිසේන මහතාට නිල වශයෙන් භාර දීම අද සිදු කෙරේ. දීපා සෙනවිරත්න මහත්මිය සඳහන් කළේ, රුපියල් මිලියන 5ක් සඳහා නව මුදල් නෝට්ටු නිකුත් කරන බව ය. රුපියල් දහසේ නව මුදල් නෝට්ටුවේ ඇති වෙනස වන්නේ එහි වම් පස කෙළවරේ ඇති සමනලයා ලකුණ වෙනුවට 70 වන නිදහස අරුත් ගන්වමින් නව ලාංඡනයක් මුද්‍රණය කිරීම ය. නෝට්ටුවේ මැද කොටසේ ඇති රම්බොඩ දිය ඇල්ලේ රූප සටහන වෙනුවට පන්සලක්, හින්දු කෝවිලක්, ක්‍රිස්තියානි සහ මුස්ලිම් දේවස්ථාන නව නෝට්ටුවට ඇතුළත් ය. 70 වන නිදහස් දිනය යෙදෙන ලබන 4 වන දා නව මුදල් නෝට්ටු මහජනතාව වෙනුවෙන් නිකුත් කරන බව ව්‍යවහාර මුදල් දෙපාර්තමේන්තුවේ අධිකාරී දීපා සෙනවිරත්න මහත්මිය සඳහන් කළා ය."}