{"Header": ["\nමැදිපෙරදිග උණුසුම උග්‍ර වෙයි : බහරේනය ත් ඉරාන සබඳතා අත්හරී"], "Time": ["\n04 Jan, 2016\t", "| 5:11 pm ", "\n"], "Url": "https://www.newsfirst.lk/sinhala/2016/01/04/%e0%b6%b8%e0%b7%90%e0%b6%af%e0%b7%92%e0%b6%b4%e0%b7%99%e0%b6%bb%e0%b6%af%e0%b7%92%e0%b6%9c-%e0%b6%af%e0%b7%9a%e0%b7%81%e0%b6%b4%e0%b7%8f%e0%b6%bd%e0%b6%b1-%e0%b6%8b%e0%b6%ab%e0%b7%94%e0%b7%83%e0%b7%94/", "Content": "සෞදි අරාබිය අනුව යමින් තමන් ද ඉරානය සමග තිබූ රාජ්‍ය තාන්ත්‍රික සබඳතා අත්හැරි බව බහරේනය නිවේදනය කර තිබේ. මේ අතර සෞදි ආරාබිය ද ඉරානය සමග සිය සියලු සබඳතා අත්හැරි අතර සෞදි අරාබියේ සිටින ඉරාන රාජත්‍රාන්ත්‍රිකයින් සියලු දෙනාට පැය 48ක් තුළ රටින් පිටවන ලෙස ද දැනුම් දී තිබේ. 2011 වසරේ අරාබි වසන්තය නමැති විප්ලවීය නැගිටීමට සම්බන්ධ ප්‍රධාන පෙළේ ෂියා නිකායික පූජකවරයෙකු ද ඇතුළු සිරකරුවන් 48 දෙනෙකට සෞදි රජය ඉකුත් සෙනසුරාදා එල්ලා මරා දැමීම මුල් කර ගෙන ඊට එරෙහිව ලොව රටවල් කිහිපයක විරෝධතා ආරම්භ විය. මරණ දඬුවම ක්‍රියාත්මක වීමෙන් පසුව ඉරානයේ ටෙහෙරාන් නුවර පිහිටි සෞදි අරාබි තානාපති කාර්යාලයට උද්ඝෝෂකයින් ප්‍රහාරයක් එල්ල කළ අතර පසුව සෞදි අරාබිය සිය රාජ්‍ය තාන්ත්‍රිකයින් යළි සිය රට කැඳවීමට තීරණය කළේ ය. පසුව සෞදි ආරාබිය තමන් ඉරානය සමග තිබූ රාජ්‍ය තාන්ත්‍රික සබඳතා අත්හැරි බව  නිවේදනය කරමින් සිය රටේ සිටින සියලු ඉරාන රාජ්‍ය තාන්ත්‍රිකයින්ට රටින් පිටවන ලෙස නියෝග කළේ ය."}