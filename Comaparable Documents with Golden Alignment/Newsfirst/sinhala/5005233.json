{"Header": ["\nසූර්ය බල සංග්‍රාමය වැඩසටහනේ ප්‍රවර්ධන කටයුතු ඇරඹේ"], "Time": ["\n02 Sep, 2016\t", "| 2:31 pm ", "\n"], "Url": "https://www.newsfirst.lk/sinhala/2016/09/02/%e0%b7%83%e0%b7%96%e0%b6%bb%e0%b7%8a%e0%b6%ba-%e0%b6%b6%e0%b6%bd-%e0%b7%83%e0%b6%82%e0%b6%9c%e0%b7%8a%e2%80%8d%e0%b6%bb%e0%b7%8f%e0%b6%b8%e0%b6%ba-%e0%b7%80%e0%b7%90%e0%b6%a9%e0%b7%83%e0%b6%a7/", "Content": "නිවසින් නිවස සූර්ය බලශක්තියෙන් බල ගන්වන සූර්ය බල සංග්‍රාමය වැඩසටහනේ ප්‍රවර්ධන කටයුතු අද ආරම්භ විය. නිවාස 10 ලක්ෂයක් සඳහා සූර්ය බලශක්තිය හඳුන්වාදීම මෙම වැඩසටහනේ අරමුණයි. බලශක්තියෙන් ස්වයංපෝෂිත ශ්‍රී ලංකාවක් වෙනුවෙන් ක්‍රියාත්මක මෙම වැඩසටහන විදුලිබල හා පුනර්ජනනීය බලශක්ති අමාත්‍යාංශය,ලංකා විදුලිබල මණ්ඩලය, ජාතික සුනිත්‍ය බලශක්ති අධිකාරිය ඇතුළු සංවිධාන රැසක සහභාගිත්වයෙන් ක්‍රියාත්මක වේ. මෙම ප්‍ර‍ර්ධන වැඩසටහන අද උදෑසන ත්‍රිකුණාමලය, අම්පාර, යාපනය සහ හම්බන්තොට දිස්ත්‍රික්යේ ස්ථාන 4කදී ඇරඹිණ. ත්‍රිකුණාමලය වැඩසහන ආරම්භ වූයේ, ත්‍රිකුණාමලය පධාන විදුලිබල මණ්ඩල පරිශ්‍රයේදී ය. මෙම අවස්ථාවට ත්‍රිකුණාමලය විදුලිබල මණ්ඩලයේ සාමාජීකයින් ඇතුළු පිරිසක් එක්ව සිටියහ. මේ අතර අම්පාර දිස්ත්‍රික් වැඩසටහන ආරම්භ වුණේ, අම්පාර ප්‍රධාන විදුලි ඉන්ජිජේරු කාර්යාලය ඉදිරිපිටිනි. මේ අතර යාපනය, ත්‍රිකුණාමලය, අම්පාර හා හම්බන්තොට සිට සූර්ය කෝෂ රැගත් රථ පෙළ කොළඹට ළඟා වූ පසු සූර්ය බල සංග්‍රාමයේ සමාරම්භක උත්සවය ලබන 6 වන දා ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේදී පැවැත්වීමට නියමිත ය."}