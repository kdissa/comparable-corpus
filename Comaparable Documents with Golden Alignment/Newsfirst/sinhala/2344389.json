{"Header": ["\n– සිතන්න – වැඩසටහනට අද ත් ඉහළ ජනතා ප්‍රතිචාරයක් (VIDEO)"], "Time": ["\n03 Aug, 2015\t", "| 9:46 pm ", "\n"], "Url": "https://www.newsfirst.lk/sinhala/2015/08/03/%e0%b7%83%e0%b7%92%e0%b6%ad%e0%b6%b1%e0%b7%8a%e0%b6%b1-%e0%b7%80%e0%b7%90%e0%b6%a9%e0%b7%83%e0%b6%a7%e0%b7%84%e0%b6%b1%e0%b6%a7-%e0%b6%85%e0%b6%af-%e0%b6%ad%e0%b7%8a-%e0%b6%89%e0%b7%84%e0%b7%85/", "Content": "සුදුසු පුද්ගලයින් වෙනුවෙන් මහජන ඡන්දය භාවිත කිරීමේ වැදගත්කම පහදා දීමට ආරම්භ කළ – සිතන්න – වැඩසටහන අදත් ක්‍රියාත්මක විය. නිව්ස්ෆස්ට්, සිරස – ශක්ති මෙම වැඩසටහන ක්‍රියාත්මක කරන්නේ, කැෆේ සංවිධානය සමග එක්ව ය. අද පෙරවරුවේ කතරගමින් ආරම්භ වූ වැඩසටහනට තණමල්විලදී ඉහළ ප්‍රතිචාරයක් හිමි විය. ජනතාවගේ ඡන්දය මතින් දූෂණයෙන් තොර, නීතිගරුක පුද්ගලයින් වෙනුවෙන් භාවිත කිරීමේ ජනතා ප්‍රතිඥාවට තනමල්විල ජනතාව ද සිය දායකත්වය ලබා දුන්නේ ය. අද පස්වරුවේ – සිතන්න – වැඩසටහන ක්‍රියාත්මක වූ උඩවලව නගරයේදී ත් ඊට උණුසුම් ප්‍රතිචාරයක් හිමි විය. මේ අතර යාපා පටුනෙන් ආරම්භ කළ – සිතන්න – වැඩසටහනේ අද දිනයේ දැනුවත් කිරීම් ආරම්භ වූයේ, පුත්තලම බස්නැවතුම් පොළෙනි. අද පස්වරුවේ එම කණ්ඩායම හලාවත නගරයට ළඟා විය. එහිදී හලාවත පොදුවෙළෙඳ සංකීර්ණය අසලදී ජනතාව දැනුවත් කිරීම සිදු කෙරිණ. ජනතා පරමාධිපත්‍යය පිළිබඳව දැනුවත් කෙරෙන – සිතන්න – වැඩසටහන හෙට ඇඹිලිපිටියට සහ වාරියපොළට යන නගරවලට පිවිසීමට නියමිතව ඇත."}