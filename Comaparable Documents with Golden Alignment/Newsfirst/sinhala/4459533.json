{"Header": ["\nCCTV මගින් කොළඹ රථ වාහන වැරදි නීරීක්ෂණය අද සිට"], "Time": ["\n04 Apr, 2016\t", "| 7:20 am ", "\n"], "Url": "https://www.newsfirst.lk/sinhala/2016/04/04/cctv-%e0%b6%b8%e0%b6%9c%e0%b7%92%e0%b6%b1%e0%b7%8a-%e0%b6%9a%e0%b7%9c%e0%b7%85%e0%b6%b9-%e0%b6%bb%e0%b6%ae-%e0%b7%80%e0%b7%8f%e0%b7%84%e0%b6%b1-%e0%b7%80%e0%b7%90%e0%b6%bb%e0%b6%af%e0%b7%92-%e0%b6%b1/", "Content": "කොළඹ නගරයේ රථ වාහන වැරදි සම්බන්ධ රියැදුරන් සොයා ඔවුන්ට ඒ පිළිබඳව නිවසටම දැනුම් දීමේ වැඩපිළිවෙළ අද ආරම්භ වෙයි. මාර්ග ආරක්ෂාව හා රථවාහන පිළිබඳ නියෝජ්‍ය පොලිස්පති අමරසිරි සේනාරත්න මහතා පැවසුවේ, CCTV දර්ශන උපයෝගී කර ගනිමින් මෙම වැඩපිළිවෙළ ක්‍රියාත්මක කෙරෙන බව ය. ඒ සඳහා කොළඹ නගරය පුරා CCTV යන්ත්‍ර 128 ක් ක්‍රියාත්මක කෙරෙන බව ද ඔහු සඳහන් කළේ ය. මෙරට නීතිය අනුව වාහන ගනුදෙනුවකදී අලෙවි කරන්නා මෙන්ම වාහනය මිලදී ගන්නා ද ඒ පිළිබඳව දින 14 ක් තුළ මෝටර් රථ ප්‍රවාහන දෙපාර්තමේන්තුවට දැනුම් දිය යුතු බව මාර්ග ආරක්ෂාව හා රථ වාහන පිළිබඳ නියෝජ්‍ය පොලිස්පති අමරසිරි සේනාරත්න මහතා සඳහන් කළේ ය."}