{"Header": ["\nබ්‍රිතාන්‍ය ආරක්ෂක ලේකම් ධූරයෙන් ඉල්ලා අස්වෙයි"], "Time": ["\n02 Nov, 2017\t", "| 7:39 am ", "\n"], "Url": "https://www.newsfirst.lk/sinhala/2017/11/02/%e0%b6%b6%e0%b7%8a%e2%80%8d%e0%b6%bb%e0%b7%92%e0%b6%ad%e0%b7%8f%e0%b6%b1%e0%b7%8a%e2%80%8d%e0%b6%ba-%e0%b6%86%e0%b6%bb%e0%b6%9a%e0%b7%8a%e0%b7%82%e0%b6%9a-%e0%b6%bd%e0%b7%9a%e0%b6%9a%e0%b6%b8%e0%b7%8a/", "Content": "ධූරයෙන් ඉල්ලා අස්වෙමින් මයිකල් ෆැලෝන් ප්‍රකාශ කළේ, තම හැසිරීම බ්‍රිතාන්‍ය හමුදාව අපේක්ෂා කරන මට්ටමට නොමැති වන බවයි. බරපතළ ලිංගික අපයෝජන චෝදනා එල්ලවීම හේතුවෙන් ධූරයෙන් ඉවත් වූ පළමු බ්‍රිතාන්‍ය දේශපාලනඥයා ඔහු බවට සඳහන් වේ. ඔහු සිය ඉල්ලා අස්වීමේ ලිපියේ දක්වා ඇත්තේ, පසුගිය කාලසීමාව තුළ තමාට එල්ල වූ චෝදනා අතුරින් බොහොමයක් අසත්‍ය ඒවා වන බව ය. නමුත් තම හැසිරීම බ්‍රිතාන්‍ය හමුදාවේ ප්‍රමිතීන්ට අනුකූල නොවන බව පිළිගන්නා බව ද බ්‍රිතාන්‍ය ආරක්ෂක ලේකම්වරයා පවසා තිබේ. මේ අතර ශ්‍රීමත් මයිකල් ෆැලෝන්ගේ තීරණය පිළිබඳව බ්‍රිතාන්‍ය අගමැති තෙරේසා ‍ද ප්‍රසංසා පළ කර තිබේ. ඒ අනුව ඇය පෙන්වා දෙන්නේ, ෆැලෝන් ගත් පියවර සෙසු දේශපාලඥයින්ට ද ආදර්ශයක් බවයි."}