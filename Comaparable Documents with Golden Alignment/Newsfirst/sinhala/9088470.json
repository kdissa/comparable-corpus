{"Header": ["\nමගේ පවුලේ කෙනෙකුට තව පුටුවක් හදන්න මම මෙතෙන්ට ඇවිල්ලා නැහැ – ජනපති"], "Time": ["\n01 May, 2017\t", "| 7:57 pm ", "\n"], "Url": "https://www.newsfirst.lk/sinhala/2017/05/01/%e0%b6%b8%e0%b6%9c%e0%b7%9a-%e0%b6%b4%e0%b7%80%e0%b7%94%e0%b6%bd%e0%b7%9a-%e0%b6%9a%e0%b7%99%e0%b6%b1%e0%b7%99%e0%b6%9a%e0%b7%94%e0%b6%a7-%e0%b6%ad%e0%b7%80-%e0%b6%b4%e0%b7%94%e0%b6%a7%e0%b7%94/", "Content": "ලෝක කම්කරු දිනය සමරමින් ශ්‍රී ලංකා නිදහස් පක්ෂය ප්‍රමුඛ එක්සත් ජනතා නිදහස් සන්ධානයේ රැළිය අද පස්වරුවේ මහනුවර, ගැටඹේදී පැවැත්වුණේ ජනාධිපති මෛත්‍රීපාල සිරිසේන මහතාගේ ප්‍රධානත්වයෙනි. ‘එක මිටට හරි අතට’ තේමාව යටතේ මෙවර ශ්‍රී ලංකා නිදහස් පක්ෂය ඇතුළු එක්සත් ජනතා නිදහස් සන්ධානයේ මැයිදින සැමරුම සංවිධානය කර තිබුණි. රැළියට සහභාගිවන ජනතාව පැමිණියේ ස්ථාන දෙකකින් ආරම්භ වූ පෙලපාලි වලිනි. එක් කණ්ඩායමක් අමාත්‍ය නිමල් සිරිපාල ද සිල්වා මහතාගේ සහභාගීත්වයෙන් ගන්නෝරුවෙන් ගමන් ආරම්භ කළ අතර , අනෙක් කණ්ඩායම මහනුවර උසස් බාලිකා විද්‍යාලය අසලින් ගමන් ආරම්භ කළේය. මහනුවර, ගැටඹේ ක්‍රීඩාංගනයේදී රැළිය ආරම්භ වූයේ සර්ව ආගමික නායකයින්ගේ ආශිර්වාදය සමගිනි. මව්බිමට නිදහස ලබාදීම සදහා ජීවත පූජා කළ සියලු දෙනා සිහිකරමින් විනාඩියක නිෂ්ශබ්දතාවක නිරත වුණේ ඉන් අනතුරුවයි."}