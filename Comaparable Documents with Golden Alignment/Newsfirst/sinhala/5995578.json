{"Header": ["\nඅර්ජුන් ඇලෝසියස් කොමිසමට භාරදුන් ජංගම දුරකතනයේ දත්ත ගබඩාවට වෙනත් දුරකතනයකින් ඇතුළුවීමට උත්සාහ දරා ඇතැයි හෙළිවෙයි"], "Time": ["\n01 Aug, 2017\t", "| 8:47 pm ", "\n"], "Url": "https://www.newsfirst.lk/sinhala/2017/08/01/%e0%b6%85%e0%b6%bb%e0%b7%8a%e0%b6%a2%e0%b7%94%e0%b6%b1%e0%b7%8a-%e0%b6%87%e0%b6%bd%e0%b7%9d%e0%b7%83%e0%b7%92%e0%b6%ba%e0%b7%83%e0%b7%8a-%e0%b6%9a%e0%b7%9c%e0%b6%b8%e0%b7%92%e0%b7%83%e0%b6%b8%e0%b6%a7/", "Content": "අර්ජුන් ඇලෝසියස් මහතාට හෝ ඔහු වෙනුවෙන් පෙනී සිටින පුද්ගලයෙකුට එම ජංගම දුරකතනයේ දත්ත පිරික්සීමට ඇති අවකාශ තහනම් කරන ලෙස නීතිපති දෙපාර්තමේන්තුව මෙහිදී කොමිසමෙන් ඉල්ලා සිටියේ ය. එම ඉල්ලීම සලකා බලා හෙට නියෝගයක් නිකුත් කරන බව කොමිසම සඳහන් කර අතර අර්ජුන් ඇලෝසියස් මහතා අසත්‍ය ප්‍රකාශ කරන්නේ නම් ඔහුට විරුද්ධව නීතිමය ක්‍රියාමාර්ග ගන්නා බව ද කොමිසම මෙහිදී ප්‍රකාශ කර සිටියේ ය. නීතිපති දෙපාර්තමේන්තුවේ නිලධාරීන් පවසා සිටියේ සාක්ෂි කෙසේ හෝ ආරක්ෂා කර ගත යුතුව ඇති බවයි. අර්ජුන් ඇලෝසියස් මහතා වෙනුවෙන් පෙනී සිටින නීතීඥවරයා කොමිසමට දැන්වුයේ තම සේවා දායකයාගේ දුරකතනන ගිණුමට යම් අයෙකු ඇතුල් වීමට තැත් කර ඇති බවයි. එහිදී නීතිපති දෙපාර්තමේන්තුව කියා සිටියේ එම ජංගම දුරකතනය පිරික්සීමට විමර්ශන නිලධාරීන්ට බලය ඇති බව ය."}