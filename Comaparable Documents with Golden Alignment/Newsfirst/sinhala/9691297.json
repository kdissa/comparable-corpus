{"Header": ["\nFull Face Helmet තහනමට අභියාචනාධිකරණය හරස් වෙයි (VIDEO)"], "Time": ["\n02 Apr, 2015\t", "| 2:57 pm ", "\n"], "Url": "https://www.newsfirst.lk/sinhala/2015/04/02/full-face-helmet-%e0%b6%ad%e0%b7%84%e0%b6%b1%e0%b6%b8%e0%b6%a7-%e0%b6%85%e0%b6%b7%e0%b7%92%e0%b6%ba%e0%b7%8f%e0%b6%a0%e0%b6%b1%e0%b7%8f%e0%b6%b0%e0%b7%92%e0%b6%9a%e0%b6%bb%e0%b6%ab%e0%b6%ba-%e0%b7%84/", "Content": "සම්පූර්ණයෙන් මුහුණ ආවරණය වන හෙල්මට් (Full Face Helmet) තහනම් කිරීමේ නියෝගය අත්හිටුවන ලෙසට අභියාචනාධිකරණය අද අතුරු නියෝගයක් නිකුත් කළේ ය. එම අතුරු නියෝගය අනුව, සම්පූර්ණ මුහුණ ආවරණය වන හෙල්මට් (Full Face Helmet) තහනම් කිරීමේ නියෝගය අප්‍රේල් මස 28 වන දා දක්වා අත්හිටවිණි. අභියාචනාධිකරණය එම අතුරු නියෝගය නිකුත් කළේ, සිවිල් වැසියන් දෙදෙනෙකු ගොනු කළ පෙත්සමක් සලකා බැලීමෙන් අනතුරුව ය. ඔවුන් සිය පෙත්සමින් පෙන්වා දී තිබුණේ, 1990 හිස් වැසුම් සම්බන්ධ රෙගුලාසි අනුව Full Face Helmet තහනම් කිරීමට පොලීසියට බලයක් නොමැති බව ය. Full Face Helmet තහනම අද සිට ක්‍රියාත්මක කිරීමට නියමිතව තිබිණි."}