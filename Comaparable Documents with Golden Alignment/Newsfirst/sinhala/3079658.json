{"Header": ["\nකාර්මික දෝෂයකට ලක් වූ ගුවන් යානයක් හදිසියේ කටුනායකට ගොඩබස්සවයි"], "Time": ["\n01 Mar, 2019\t", "| 2:21 pm ", "\n"], "Url": "https://www.newsfirst.lk/sinhala/2019/03/01/%e0%b6%9a%e0%b7%8f%e0%b6%bb%e0%b7%8a%e0%b6%b8%e0%b7%92%e0%b6%9a-%e0%b6%af%e0%b7%9d%e0%b7%82%e0%b6%ba%e0%b6%9a%e0%b6%a7-%e0%b6%bd%e0%b6%9a%e0%b7%8a-%e0%b7%80%e0%b7%96-%e0%b6%9c%e0%b7%94%e0%b7%80/", "Content": "COLOMBO (News 1st) – කාර්මික දෝෂයකට ලක් වූ මගීන් 11 දෙනෙකු රැගත් පෞද්ගලික ගුවන් යානයක් අද දහවල් කටුනායක ගුවන්තොටුපොළට ගොඩබස්වා තිබේ. ගුවන්තොටුපොළ කාර්යය භාර නිලධාරීවරයා පැවසුවේ, එම යානය අද උදෑසන කටුනායක ගුවන්තොටුපොළෙන් හොංකොං බලා පිටත්ව ගොස් ඇති අතර යානයේ ටයර් පද්ධතිය කාර්මික දෝෂයට ලක්ව ඇති බව ය. ගුවන් යානය නැවත පැමිණෙන අතරතුර එහි ඉන්ධන සියල්ලම මුහුදට මුදා හැරීමට ද නියමුවා පියවර ගෙන තිබේ. කෙසේ වෙතත් මෙම ගුවන් යානය කටුනායක ගුවන්තොටුපොළ වෙත නිරුපද්‍රිතව ගොඩබැස්ස වීමට නියමුවා සමත් වී ඇති බව ගුවන්තොටුපොළ කාර්යය භාර කළමනාකාරවරයා සඳහන් කළේ ය."}