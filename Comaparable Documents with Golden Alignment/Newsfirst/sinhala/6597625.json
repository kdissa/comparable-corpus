{"Header": ["\nහික්කඩුව මුහුදේදී බහුදින ධීවර යාත්‍රායක් අනතුරට ලක්වීමෙන් 5 දෙනෙකු අතුරුදන්"], "Time": ["\n01 Feb, 2016\t", "| 9:22 am ", "\n"], "Url": "https://www.newsfirst.lk/sinhala/2016/02/01/%e0%b7%84%e0%b7%92%e0%b6%9a%e0%b7%8a%e0%b6%9a%e0%b6%a9%e0%b7%94%e0%b7%80-%e0%b6%b8%e0%b7%94%e0%b7%84%e0%b7%94%e0%b6%af%e0%b7%9a%e0%b6%af%e0%b7%93-%e0%b6%b6%e0%b7%84%e0%b7%94%e0%b6%af%e0%b7%92%e0%b6%b1/", "Content": "හික්කඩුවට ඔබ්බෙන්වූ ගැඹුරු මුහුදේදී බහුදින ධීවර යාත්‍රාවක් අනතුරට ලක්වීමෙන් 05 දෙනෙකු අතුරුදන් වී තිබේ. පොලිස් මාධ්‍ය ප්‍රකාශක කාර්යාලය පැවසුවේ, පසුගිය 28 වන දා හික්කඩුව ධීවර වරායෙන් මුහුදු ගිය එම ධීවරයින් රැගත් බහුදින යාත්‍රාව ඊයේ නෞකාවක ගැටී පෙරළී ඇති බව ය. එම අවස්ථාවේ අදාළ බහුදින යාත්‍රාවේ ධීවරයින් 06 දෙනෙකු සිට ඇති අතර ඉන් එක් අයෙකු දිවිගලවා ගෙන තිබේ. ඔහු වෙනත් ධීවර යාත්‍රාවකින් ගොඩබිමට පැමිණෙමින් සිටින බවට තොරතුරු වාර්තා වී ඇති බව ද පොලීසිය පැවසී ය. අතුරුදන් වී ඇති ධීවරයින් හික්කඩුව හා දොඩංදූව ප්‍රදේශවල පදිංචිකරුවන්."}