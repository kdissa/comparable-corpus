{"Header": ["\nනබි නායකතුමාගේ ජන්ම දිනය වෙනුවෙන් ජනපතිගේ හා අගමැතිගේ සුබ පැතුම් පණිවුඩ"], "Time": ["\n01 Dec, 2017\t", "| 9:34 am ", "\n"], "Url": "https://www.newsfirst.lk/sinhala/2017/12/01/%e0%b6%b1%e0%b6%b6%e0%b7%92-%e0%b6%b1%e0%b7%8f%e0%b6%ba%e0%b6%9a%e0%b6%ad%e0%b7%94%e0%b6%b8%e0%b7%8f%e0%b6%9c%e0%b7%9a-%e0%b6%a2%e0%b6%b1%e0%b7%8a%e0%b6%b8-%e0%b6%af%e0%b7%92%e0%b6%b1%e0%b6%ba-2/", "Content": "සියලු ආගමික ශාස්තෘන් වහන්සේලා විසින් ප්‍රගුණ කළ ඉවසීම, දයාව සහ සෙනෙහස වඩාත් වර්ණවත් කරමින් මෙවර ජාතික නබි උත්සවය යාපනය අර්ධද්වීපය කේන්ද්‍ර කර ගනිමින් පැවැත්වීම තමන් අගය කරන බව ජනාධිපතිවරයාගේ පණිවුඩයේ සඳහන් ය. අතීතයේ සිට ශ්‍රී ලංකාව විවිධ ආගමික උත්සවවලින් සිය සහජීවනය ප්‍රකට කරන බව පෙන්වා දෙන ජනාධිපතිවරයා පවසන්නේ, රාජ්‍ය අනුග්‍රහයෙන් පැවැත්වෙන මෙම සියලු ආගමික උත්සව ශ්‍රී ලාංකේය ජනතාවගේ අන්‍යෝන්‍ය අවබෝධය හා සැබැඳීයාව තහවුරු කරන බව ය. ඉස්ලාම් ආගමේ අවසන් නබිතුමා වන මුහම්මද් නබි නායකතුමා දැහැමි සමාජයක් උදා කරලීමට කැපවුණු විශිෂ්ට ආගමික ශාස්තෘවරයෙකු බව අග්‍රාමාත්‍ය රනිල් වික්‍රමසිංහ මහතා පවසයි. අග්‍රාමාත්‍යවරයා නිකුත් කර ඇති පණිවුඩයෙන් පෙන්වා දෙන්නේ, අප රටේ තිරසර සාමය සංහිඳියාව ගොඩනැගීමට නබිතුමා පෙන්වා දුන් ජීවන දර්ශනය වැදගත් බව ය. ශ්‍රී ලංකාවාසී සහෝදර මුස්ලිම් ජනතාව ඇතුළු සමස්ත ලෝකවාසී මුස්ලිම් බැතිමතුන්ට අග්‍රාමාත්‍යවරයා සිය නිවේදනය මගින් සුබාසිංෂණ එක් කර තිබේ."}