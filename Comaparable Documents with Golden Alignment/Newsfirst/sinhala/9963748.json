{"Header": ["\nඉතාලියේ ගුවන් සංදර්ශනයකදී යානා දෙකක් ගැටී මුහුදට කඩා වැටුණු අයුරු(VIDEO)"], "Time": ["\n01 Jun, 2015\t", "| 10:03 am ", "\n"], "Url": "https://www.newsfirst.lk/sinhala/2015/06/01/%e0%b6%89%e0%b6%ad%e0%b7%8f%e0%b6%bd%e0%b7%92%e0%b6%ba%e0%b7%9a-%e0%b6%9c%e0%b7%94%e0%b7%80%e0%b6%b1%e0%b7%8a-%e0%b7%83%e0%b6%82%e0%b6%af%e0%b6%bb%e0%b7%8a%e0%b7%81%e0%b6%b1%e0%b6%ba%e0%b6%9a%e0%b6%af/", "Content": "ඉතාලියේ ගුවන් සංදර්ශනයක් අතරතුර කුඩා ගුවන් යානා දෙකක් එකිනෙක ගැටී ගුවන් නියමුවෙකු ජීවිතක්ෂයට පත්ව තිබේ. නරඹන්නන් බලා සිටියදී උඩු ගුවනේ මෙලෙස ගුවන් යානා දෙක ගැටී මුහුදට කඩා වැටුණු ආකාරය ආධුනික කැමරාකරුවෙකු රූගත කර තිබේ. මෙම ගුවන් යානා දෙක එකිනෙකට සමීපයෙන් ධාවනය වී ඇති අතර ඉන් එක් ගුවන් යානයක ඇති වූ හදිසි දෝෂයක් හේතුවෙන් එය අනෙක් ගුවන් යානාව මතට කඩා වැටී ඇත. ඉන්පසු එම ගුවන් යානා දෙක මුහුදට කඩා වැටුණු බව සිද්ධි ඇසින් දුටුවන් මාධ්‍ය වෙත පවසා තිබේ. අනතුරින් මුහුදට කඩා වැටුණු එක් යානාවක නියමුවෙකු දිවි ගලවාගෙන ඇති අතර අනෙක් නියමුවා ජීවිතක්ෂයට පත් විය. එම සිදුවීම ඇසින් දුටුවෙකු පවසා තිබුණේ, ගුවන් සංදර්ශනය අතරතුර විශාල ශබ්දයක් උඩු ගුවනින් ඇසුණු අතර පසුව ගුවන් යානා මුහුදට කඩා වැටෙන ආකාරය සියැසින් දුටු බව ය."}