{"Header": ["\nසෑම පොලිස් කොට්ඨාසයක ම පොලිස් මැතිවරණ මෙහෙයුම් කාර්යාංශයක් පිහිටුවීමට පියවර"], "Time": ["\n04 Jul, 2015\t", "| 9:19 am ", "\n"], "Url": "https://www.newsfirst.lk/sinhala/2015/07/04/%e0%b6%b8%e0%b7%90%e0%b6%ad%e0%b7%92%e0%b7%80%e0%b6%bb%e0%b6%ab%e0%b6%ba-%e0%b7%80%e0%b7%99%e0%b6%b1%e0%b7%94%e0%b7%80%e0%b7%99%e0%b6%b1%e0%b7%8a-%e0%b7%83%e0%b7%91%e0%b6%b8-%e0%b6%b4%e0%b7%9c/", "Content": "ඉදිරි මැතිවරණය වෙනුවෙන් සෑම පොලිස් කොට්ඨාසයක් සඳහා ම පොලිස් මැතිවරණ මෙහෙයුම් කාර්යාංශයක් පිහිටුවීමට පියවර ගෙන ඇතැයි පොලිස් මූලස්ථානය පවසයි. පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා පැවසුවේ, අදාළ ඒකකය පොලිස් අධිකාරීවරයෙකු හෝ සහකාර පොලිස් අධිකාරීවරයෙකුගේ අධීක්ෂණය යටතේ ක්‍රියාත්මක වන බව ය. සෑම පොලිස් ස්ථානයක ම මැතිවරණ මෙහෙයුම් ඒකකයක් පිහිටුවා ඇති බව ද ඔහු සඳහන් කළේ ය."}