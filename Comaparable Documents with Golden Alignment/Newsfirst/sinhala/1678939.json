{"Header": ["\nදුර ගමන් සේවා පෞද්ගලික බස් රථ සේවකයින්ගේ වර්ජනය අවසන්"], "Time": ["\n02 Mar, 2015\t", "| 9:24 pm ", "\n"], "Url": "https://www.newsfirst.lk/sinhala/2015/03/02/%e0%b6%af%e0%b7%94%e0%b6%bb-%e0%b6%9c%e0%b6%b8%e0%b6%b1%e0%b7%8a-%e0%b7%83%e0%b7%9a%e0%b7%80%e0%b7%8f-%e0%b6%b4%e0%b7%9e%e0%b6%af%e0%b7%8a%e0%b6%9c%e0%b6%bd%e0%b7%92%e0%b6%9a-%e0%b6%b6%e0%b7%83/", "Content": "ඉල්ලීම් 11 ක් මුල් කර ගනිමින් දුර ගමන් සේවා පෞද්ගලික බස් රථ සේවකයින් ආරම්භ කළ වැඩවර්ජනය අත්හිටුවා තිබේ. දේශමාමක බස් රථ රියැදුරන්ගේ සහ කොන්දොස්තරවරුන්ගේ ජාතික සංවිධානයේ සභාපති පූජ්‍ය ඌවතැන්නේ සුමන හිමියන් පැවසුවේ සිය ඉල්ලීම් සම්බන්ධයෙන් අමාත්‍යාංශයෙන් ලැබුණු ලිඛිත පොරොන්දුවක් මත වැඩවර්ජනය අවසන් කළ බව ය. දුර ගමන් සේවා පෞද්ගලික බස් රථ සේවකයින් අද ක්‍රියාත්මක කළ වැඩ වර්ජනය හේතුවෙන් මගීන් දැඩි දුෂ්කරතාවකට පත්වූහ."}