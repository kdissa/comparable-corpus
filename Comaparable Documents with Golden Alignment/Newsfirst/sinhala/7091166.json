{"Header": ["\nතෙවන පාසල් වාරය අදින් ඇරඹේ"], "Time": ["\n02 Sep, 2019\t", "| 6:24 am ", "\n"], "Url": "https://www.newsfirst.lk/sinhala/2019/09/02/%e0%b6%ad%e0%b7%99%e0%b7%80%e0%b6%b1-%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b7%80%e0%b7%8f%e0%b6%bb%e0%b6%ba-%e0%b6%85%e0%b6%af%e0%b7%92%e0%b6%b1%e0%b7%8a-%e0%b6%87%e0%b6%bb%e0%b6%b9-3/", "Content": "COLOMBO (News 1st) : අ.පො.ස. උසස් පෙළ විභාගයේ ඇගයීම් මධ්‍යස්ථාන ලෙස යොදා ගන්නා පාසල් 12 ක් හැර රජයේ හා රජයේ අනුමත පෞද්ගලික පාසල් තෙවන වාරය සඳහා අද විවෘත කෙරෙයි. අ.පො.ස. උසස් පෙළ විභාගයේ ඇගයීම් මධ්‍යස්ථාන ලෙස යොදා ගන්නා පාසල් තෙවන වාරය සඳහා විවෘත කෙරෙන්නේ ලබන 16 වැනිදායි. ඒ අනුව අ.පො.ස. උසස් පෙළ විභාගයේ ඇගයීම් මධ්‍යස්ථාන ලෙස යොදා ගන්නා පාසල් වන්නේ, කොළඹ රාජකීය විද්‍යාලය, කොළඹ නාලන්දා විද්‍යාලය, කොළඹ හින්දු විද්‍යාලය, කළුතර ඥනෝදය මහා විද්‍යාලය, රත්නපුර මිහිඳු විද්‍යාලය, කුරුණෑගල ශාන්ත ආනා විද්‍යාලය, මහනුවර කිංස්වුඩ් විද්‍යාලය, මහනුවර විහාරමහා දේවි බාලිකා මහා විද්‍යාලය, මහනුවර සීතාදේවි බාලිකා විද්‍යාලය, ගාල්ල විද්‍යාලෝක විද්‍යාලය, බදුල්ල විහාරමහා දේවි බාලිකා විද්‍යාලය සහ බදුල්ල ඌව මහා විද්‍යාලයයි. අ.පො.ස. උසස් පෙළ විභාගයේ පළමු අදියරේ ඇගයීම් මධ්‍යස්ථාන ලෙස යොදා ගනු ලබන පාසල් 12 ක් තෙවන වාරය සඳහා ලබන සඳුදා විවෘත නොවන බව අධ්‍යාපන අමාත්‍යංශය පවසයි."}