{"Header": ["\nනෙවිල් ප්‍රනාන්දු රෝහලෙන් නොමිලේ ප්‍රතිකාර ලබා දීම අද සිට"], "Time": ["\n01 Aug, 2017\t", "| 7:03 am ", "\n"], "Url": "https://www.newsfirst.lk/sinhala/2017/08/01/%e0%b6%b1%e0%b7%99%e0%b7%80%e0%b7%92%e0%b6%bd%e0%b7%8a-%e0%b6%b4%e0%b7%8a%e2%80%8d%e0%b6%bb%e0%b6%b1%e0%b7%8f%e0%b6%b1%e0%b7%8a%e0%b6%af%e0%b7%94-%e0%b6%bb%e0%b7%9d%e0%b7%84%e0%b6%bd%e0%b7%99%e0%b6%b1/", "Content": "මීට සමගාමීව රෝගීන්ට අවශ්‍ය සියලු ඖෂධ ද නොමිලේ ලබා දෙනු ඇති. සෞඛ්‍ය අමාත්‍යංශය පැවසුවේ, ඊයේ පස්වරුවේ වෛද්‍ය සැපයුම් අංශය විසින් අවශ්‍ය ඖෂධ මාලබේ නෙවිල් ප්‍රනාන්දු ශික්ෂණ රෝහලට ලබා දුන් බව ය. නෙවිල් ප්‍රනාන්දු රෝහලේ ඇඳන් සංඛ්‍යව 600කි. රෝගීන් සඳහා අවශ්‍ය සියලු පහසුකම් සැපයීමට රජය පියවර ගෙන ඇති බව ද සෞඛ්‍ය සේවා අධ්‍යක්ෂ ජනරාල් වෛද්‍ය ජයසුන්දර බණ්ඩාර මහතා සඳහන් කළේ ය. මාලබේ නෙවිල් ප්‍රනාන්දු රෝහල පාලක මණ්ඩලයක් යටතට පත් කළ අතර එහි සභාපතිවරයා වන්නේ, හිටපු සෞඛ්‍ය සේවා අධ්‍යක්ෂ ජනරාල් වෛද්‍ය අජිත් මෙන්ඩිස් මහතා ය. නෙවිල් ප්‍රනාන්දු රෝහලේ අධ්‍යක්ෂ ජනරාල්වරයා ලෙස වෛද්‍ය රියර්අද්මිරාල් එන්.ඊ.ඩබ්ලිව්. ජයසේකර මහතා පත් කර තිබේ."}