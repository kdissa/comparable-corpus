{"Header": ["\nவௌ்ளிக்கிழமை பதிவாகிய செய்திகளின் சுருக்கம்"], "Time": ["\n01 Dec, 2018\t", "| 6:36 am ", "\n"], "Url": "https://www.newsfirst.lk/tamil/2018/12/01/%e0%ae%b5%e0%af%8c%e0%af%8d%e0%ae%b3%e0%ae%bf%e0%ae%95%e0%af%8d%e0%ae%95%e0%ae%bf%e0%ae%b4%e0%ae%ae%e0%af%88-%e0%ae%aa%e0%ae%a4%e0%ae%bf%e0%ae%b5%e0%ae%be%e0%ae%95%e0%ae%bf%e0%ae%af-%e0%ae%9a-15/", "Content": "Colombo (News 1st) உள்நாட்டுச் செய்திகள் 01. ஐக்கிய தேசிய முன்னணி பிரதமராக ஒருவரை முன்மொழிந்தால், அவர் பாராளுமன்றத்தில் பெரும்பான்மையைப் பெறக்கூடியவராக இருந்தால், அவரை பிரதமராக நியமிக்க தமிழ் தேசியக் கூட்டமைப்பு ஆதரவு வழங்கும் என அக்கட்சியின் பாராளுமன்ற உறுப்பினர் எம்.ஏ. சுமந்திரன் தெரிவித்தார். 02. மகாவலி திட்டத்தின் இறுதி அபிவிருத்தி திட்டமான மொரகஹகந்த நீர்த்தேக்கத்தின் வான்கதவுகள், ஜனாதிபதி மைத்திரிபால சிறிசேன தலைமையில் நேற்று (30) முற்பகல் திறந்துவைக்கப்பட்டன. 03. அமைச்சர்கள், இராஜாங்க அமைச்சர்கள் மற்றும் பிரதியமைச்சர்களுக்கு அரச நிதியைப் பயன்படுத்துவதற்கு, செயலாளர்கள் அனுமதிக்கக்கூடாது என்ற பிரேரணை 122 வாக்குகளால் நிறைவேற்றப்பட்டுள்ளது. 04. இம்முறை கல்வி பொதுத்தராதர சாதாரண தரப்பரீட்சைக்கு 13 கைதிகள் தோற்றவுள்ளனர். 05. சோதனைச் சாவடியில் கடமையாற்றிய இரு பொலிஸ் உத்தியோகத்தர்கள் சந்தேகத்திற்கிடமான முறையில் உயிரிழந்தமை தொடர்பிலான விசாரணைகளுக்காக, குற்றப்புலனாய்வுத் திணைக்களத்தினர் மட்டக்களப்பு – வவுனதீவிற்கு அனுப்பி வைக்கப்பட்டுள்ளனர். வௌிநாட்டுச் செய்திகள் 01. அவுஸ்திரேலியாவில் பாடசாலை மாணவர்கள் ஒன்றிணைந்து ஆர்ப்பாட்டமொன்றில் ஈடுபட்டுள்ளனர். 02. தொடர்ந்து நான்காவது ஆண்டாக இம்முறையும் (2018 ஆம் ஆண்டு) உலகின் வெப்பமான ஆண்டாகப் பதிவாகியிருப்பதாக உலக வானிலை ஆய்வு நிறுவனம் தெரிவித்துள்ளது . விளையாட்டுச் செய்திகள் 01. முதற்தடவையாக நடத்தப்பட்ட கட்புலன், செவிப்புலனற்ற மாற்றுத்திறனாளிகளுக்கான இருபதுக்கு 20 உலகக் கிண்ண கிரிக்கெட் தொடரில் இலங்கை சாம்பியனானது. 02. சில்க் விருது வழங்கல் விழாவில் வருடத்தின் சிறந்த விளையாட்டு நிகழ்ச்சிக்கான விருதை ஸ்போர்ட்ஸ் ஃபெஸ்ட்டின் “இன்சைட் ஸ்போர்ட்ஸ்” (Inside Sports) நிகழ்ச்சி சுவீகரித்துள்ளது."}