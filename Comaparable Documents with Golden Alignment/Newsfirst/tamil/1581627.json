{"Header": ["\nஉதய கம்மன்பிலவின் முடிச்சில் சிக்கிக்கொள்ள வேண்டாம்: சுதந்திரக் கட்சியினருக்கு நிமல் சிறிபால டி சில்வா"], "Time": ["\n02 Feb, 2016\t", "| 6:35 pm ", "\n"], "Url": "https://www.newsfirst.lk/tamil/2016/02/02/%e0%ae%89%e0%ae%a4%e0%ae%af-%e0%ae%95%e0%ae%ae%e0%af%8d%e0%ae%ae%e0%ae%a9%e0%af%8d%e0%ae%aa%e0%ae%bf%e0%ae%b2%e0%ae%b5%e0%ae%bf%e0%ae%a9%e0%af%8d-%e0%ae%ae%e0%af%81%e0%ae%9f%e0%ae%bf%e0%ae%9a%e0%af%8d/", "Content": "புதிய அரசியல் கட்சி தொடர்பில் இன்று நடைபெற்ற ஊடக சந்திப்புக்களில் கருத்துத் தெரிவிக்கப்பட்டது. ஐக்கிய மக்கள் சுதந்திரக் கூட்டமைப்பின் பாராளுமன்ற உறுப்பினர் உதய கம்மன்பில இதன்போது தெரிவித்ததாவது, [quote]ஶ்ரீலங்கா சுதந்திரக்கட்சி ஐக்கிய தேசியக் கட்சியுடன் கூட்டிணைந்துள்ளது. எனினும், ஶ்ரீலங்கா சுதந்திரக் கட்சியின் பெரும்பாலான பாராளுமன்ற உறுப்பினர்கள் அதற்கு எதிராகவுள்ளனர். எனவே, அவர்களுக்கு புதிய கூட்டமைப்பொன்று அல்லது புதிய கட்சியொன்று தேவைப்படுகிறது. அந்தக் கட்சியே உருவாக்கப்படுகிறது.[/quote] ஶ்ரீலங்கா சுதந்திரக் கட்சியின் சிரேஷ்ட உப தவிசாளர், அமைச்சர் நிமல் சிறிபால டி சில்வா தெரிவித்ததாவது, [quote]கம்மன்பில அண்மையிலே அரசியலுக்கு வந்தார். அதுவும் ஶ்ரீலங்கா சுதந்திரக் கட்சி வாக்குகள் மூலமே வந்தார். பாராளுமன்ற உறுப்பினராவதற்கு காரணியாக இருந்த ஶ்ரீலங்கா சுதந்திரக் கட்சியை பிளவுபடுத்தி பிரிக்கும் ஒப்பந்தத்தை எவரும் ஏற்றுக்கொள்வதில்லை. எனவே, ஐக்கிய தேசியக் கட்சிக்காக உதய கம்மன்பில முன்னெடுக்கும் இந்த முடிச்சில் அல்லது ஒப்பந்தத்தில் சிக்க வேண்டாம் என ஶ்ரீலங்கா சுதந்திரக் கட்சியின் ஒவ்வொரு தரத்திலும் உள்ளவர்களுக்கு கூறுகின்றோம். எமக்கு அதிகாரம் முக்கியமல்ல. கட்சியைப் பாதுகாப்பதே எமது தேவையாகும். தற்போதைய அரசியல் நிலைமை தொடர்பில் ஜனாதிபதி மைத்திரிபால சிறிசேன மிகவும் புரிந்து கொண்டுள்ளார். எனவே, இந்தக் கட்சியை பிளவுபடுத்த அவர் சந்தர்ப்பம் வழங்கமாட்டார் என நாம் நம்புகின்றோம்.[/quote]"}