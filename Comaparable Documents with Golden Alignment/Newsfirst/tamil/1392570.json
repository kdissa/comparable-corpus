{"Header": ["\nமாகாண சபை தேர்தல்; 20 சுயேட்சைக் குழுக்கள் கட்டுப்பணம்"], "Time": ["\n01 Feb, 2014\t", "| 10:31 am ", "\n"], "Url": "https://www.newsfirst.lk/tamil/2014/02/01/%e0%ae%ae%e0%ae%be%e0%ae%95%e0%ae%be%e0%ae%a3-%e0%ae%9a%e0%ae%aa%e0%af%88-%e0%ae%a4%e0%af%87%e0%ae%b0%e0%af%8d%e0%ae%a4%e0%ae%b2%e0%af%8d-20-%e0%ae%9a%e0%af%81%e0%ae%af%e0%af%87%e0%ae%9f%e0%af%8d/", "Content": "மேல் மற்றும் தென் மாகாண சபைகளுக்கான தேர்தலை முன்னிட்டு, இதுவரை 20 சுயேட்சைக் குழுக்கள் கட்டுப்பணம் செலுத்தியுள்ளதாக தேர்தல்கள் செயலகம் தெரிவிக்கின்றது. பத்து சுயேட்சைக் குழுக்கள் நேற்று கட்டுப்பணம் செலுத்தியதாக பிரதித் தேர்தல்கள் ஆணையாளர் எம்.எம்.மொஹமட் தெரிவித்தார். இதேவேளை, பெப்ரவரி 5 ஆம் திகதி நண்பகல் 12 மணியுடன் கட்டுப்பணம் செலுத்தும் நடவடிக்கைகள் நிறைவடைவதுடன், வேட்புமனுக்களை ஏற்றுக்கொள்ளும் நடவடிக்கைகளும் பூர்த்தியடையவுள்ளதாக தேர்தல்கள் செயலகம் மேலும் குறிப்பிட்டுள்ளது. கடந்த 2 நாட்களுக்குள் மேல் மாகாணத்தின் கொழும்பு, கம்பஹா, களுத்துறை ஆகிய மாவட்டங்களில் 15 சுயேட்சைக் குழுக்கள் கட்டுப்பணம் செலுத்தியுள்ளதாக அவர் தெரிவித்தார். கொழும்பு மாவட்டத்திற்காக 8 சுயேட்சைக் குழுக்களும், கம்பஹா மாவட்டத்திற்காக 3 சுயேட்சைக் குழுக்களும், களுத்துறை மாவட்டத்திற்காக 4 சுயேட்சைக் குழுக்களும் கட்டுப்பணம் செலுத்தியுள்ளன. தென் மாகாணத்தில், காலி மற்றும் மாத்தறை மாவட்டங்களுக்காக 5 சுயேட்சைக் குழுக்கள் கட்டுப்பணம் செலுத்தியுள்ளதாக மேலதிக தேர்தல்கள் ஆணையாளர் தெரிவித்தார். காலி மாவட்டத்தில் 2 சுயேட்சைக் குழுக்களும், மாத்தறை மாவட்டத்தில் 3 சுயேட்சைக் குழுக்களும் கட்டுப்பணம் செலுத்தியுள்ளதாக அவர் சுட்டிக்காட்டுகின்றார். ஹம்பாந்தோட்டை மாவட்டத்தில் இதுவரை எந்தவொரு சுயேட்சைக் குழுவும் கட்டுப்பணம் செலுத்தவில்லை என்பதுடன், மேல் மற்றும் தென் மாகாண சபைகளுக்கான தேர்தலின் பொருட்டு வேட்புமனுக்களை ஏற்றுக்கொள்ளும் நடவடிக்கைகள் நேற்று முன்தினம் ஆரம்பிக்கப்பட்டிருந்தன."}