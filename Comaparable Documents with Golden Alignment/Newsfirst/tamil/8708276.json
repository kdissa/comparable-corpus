{"Header": ["\nபளையில் 100 கிலோகிராமுக்கும் மேற்பட்ட கஞ்சா கைப்பற்றப்பட்டது"], "Time": ["\n01 Apr, 2015\t", "| 8:27 am ", "\n"], "Url": "https://www.newsfirst.lk/tamil/2015/04/01/%e0%ae%aa%e0%ae%b3%e0%af%88%e0%ae%af%e0%ae%bf%e0%ae%b2%e0%af%8d-100-%e0%ae%95%e0%ae%bf%e0%ae%b2%e0%af%8b%e0%ae%95%e0%ae%bf%e0%ae%b0%e0%ae%be%e0%ae%ae%e0%af%81%e0%ae%95%e0%af%8d%e0%ae%95%e0%af%81/", "Content": "கிளிநொச்சி, பளை பகுதியில் 100 கிலோகிராமுக்கும் மேற்பட்ட கஞ்சா கைப்பற்றப்பட்டுள்ளது. பளை, கிளாலி பகுதியில் நேற்று மாலை மேற்கொள்ளப்பட்ட சுற்றிவளைப்பின்போது கஞ்சா கைப்பற்றப்பட்டதாக பொலிஸ் ஊடகப் பிரிவு குறிப்பிடுகின்றது. இரகசிய தகவலொன்றின் பிரகாரம், பளை பொலிஸாருடன் இணைந்து, பொலிஸ் விசேட அதிரடிப் படையினர் இந்த சுற்றிவளைப்பை மேற்கொண்டதுடன் சந்தேகநபர் ஒருவரையும் கைது செய்துள்ளனர். சந்தேகநபர் யாழ் இளவாலை பகுதியை சேர்ந்தவர் என பொலிஸ் ஊடகப் பிரிவு தெரிவித்துள்ளது. கைப்பற்றப்பட்ட கஞ்சாவின் பெறுமதி சுமார் ஒரு கோடி ரூபாவென மதிப்பீடு செய்யப்பட்டுள்ளது. சந்தேநபரை கிளிநொச்சி நீதிமன்றத்தில் இன்று ஆஜர்படுத்துவதற்கு நடவடிக்கை எடுக்கப்பட்டுள்ளதுடன், பளை பொலிஸார் மேலதிக விசாரணைகளை ஆரம்பித்துள்ளனர்."}