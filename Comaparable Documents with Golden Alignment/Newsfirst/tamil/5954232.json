{"Header": ["\nசாவகச்சேரியில் வாள்வெட்டுக்கு இலக்கான இளைஞர்கள் இருவர் வைத்தியசாலையில் அனுமதி"], "Time": ["\n03 Apr, 2017\t", "| 3:18 pm ", "\n"], "Url": "https://www.newsfirst.lk/tamil/2017/04/03/%e0%ae%9a%e0%ae%be%e0%ae%b5%e0%ae%95%e0%ae%9a%e0%af%8d%e0%ae%9a%e0%af%87%e0%ae%b0%e0%ae%bf%e0%ae%af%e0%ae%bf%e0%ae%b2%e0%af%8d-%e0%ae%b5%e0%ae%be%e0%ae%b3%e0%af%8d%e0%ae%b5%e0%af%86%e0%ae%9f%e0%af%8d/", "Content": "யாழ். சாவகச்சேரி பகுதியில் வாள்வெட்டுக்கு இலக்கான இரண்டு இளைஞர்கள் வைத்தியசாலையில் அனுமதிக்கப்பட்டுள்ளனர். சாவகச்சேரி மட்டுவில் பகுதியில் நேற்றிரவு 7 மணியளவில் இந்த வாள்வெட்டு தாக்குதல் இடம்பெற்றுள்ளதாக பொலிஸார் தெரிவித்தனர். இதன்போது, மட்டுவில் பகுதியைச் சேர்ந்த ஒருவரும் சுன்னாகம் பகுதியைச் சேர்ந்த ஒருவரும் பலத்த காயமடைந்த நிலையில், யாழ். போதனா வைத்தியசாலையில் அனுமதிக்கப்பட்டுள்ளனர். மோட்டார் சைக்கிளில் பயணித்தவர்களால் இந்த வாள்வெட்டுத் தாக்குதல் மேற்கொள்ளப்பட்டுள்ளது. எனினும், சந்தேகநபர்கள் எவரும் இதுவரை கைது செய்யப்படவில்லை. சம்பவம் தொடர்பில் சாவகச்சேரி பொலிஸார் மேலதிக விசாரணைகளை மேற்கொண்டு வருகின்றனர்."}