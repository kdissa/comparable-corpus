{"Header": ["\nநம்பிக்கையின் சுடர் பேரணி இன்று களுத்துறையை அடைந்தது"], "Time": ["\n03 Aug, 2016\t", "| 10:36 pm ", "\n"], "Url": "https://www.newsfirst.lk/tamil/2016/08/03/%e0%ae%a8%e0%ae%ae%e0%af%8d%e0%ae%aa%e0%ae%bf%e0%ae%95%e0%af%8d%e0%ae%95%e0%af%88%e0%ae%af%e0%ae%bf%e0%ae%a9%e0%af%8d-%e0%ae%9a%e0%af%81%e0%ae%9f%e0%ae%b0%e0%af%8d-%e0%ae%aa%e0%af%87%e0%ae%b0-9/", "Content": "ஒலிம்பிக் போட்டிகள் ஆரம்பிப்பதற்கு இன்னும் இரண்டு நாட்களே உள்ளன. அதில் கலந்துகொள்ளும் இலங்கை வீர, வீராங்கனைகளை ஊக்குவிக்கும் நோக்கில் ஏற்பாடு செய்யப்பட்டுள்ள ” நம்பிக்கையின் சுடர்” பேரணி இன்று களுத்துறை நகரை அடைந்தது. நம்பிக்கையின் சுடர் பேரணியின் 21 ஆவது நாள் பயணம் இன்று அம்பலாங்கொடை நகரில் இடம்பெற்ற கலாசார நிகழ்வுகளைத் தொடர்ந்து வைபவ ரீதியாக ஆரம்பமானது. அம்பலாங்கொடை பிரதேச செயலாளரின் பங்குபற்றுதலுடன் இடம்பெற்ற இன்றைய நிகழ்வுகளில் பிரதேசத்தைச் சூழவுள்ள பாடசாலைகள் பலவற்றினதும் மாணவர்கள் கலந்து கொண்டிருந்தமை குறிப்பிடத்தக்கது. அதன் பின்னர் நம்பிக்கையின் சுடர் பெந்தோட்டையை அடைந்தது. பின்னர், நம்பிக்கையின் சுடர் பேருவளையை அடைந்த போது மிகுந்த வரவேற்பு அளிக்கப்பட்டது. இறுதியாக நம்பிக்கையின் சுடர் பேரணி களுத்துறையை அடைந்தது. வரையறுக்கப்பட்ட கெப்பிட்டல் மகாராஜா நிறுவனம் மற்றும் நியூஸ்பெஸ்ட் இணைந்து ஏற்பாடு செய்துள்ள நம்பிக்கையின் சுடர் பேரணிக்கு விளையாட்டுத்துறை அமைச்சு, கல்வி அமைச்சு மற்றும் தேசிய இளைஞர் சேவைகள் மன்றம் ஆகியன தமது ஒத்துழைப்பை வழங்குகின்றன."}