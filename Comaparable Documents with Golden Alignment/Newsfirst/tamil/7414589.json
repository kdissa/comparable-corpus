{"Header": ["\nஇலங்கையில் வாரம் நால்வர் எச்.ஐ.வி தொற்றுக்குள்ளாகின்றனர்"], "Time": ["\n01 Dec, 2015\t", "| 10:37 pm ", "\n"], "Url": "https://www.newsfirst.lk/tamil/2015/12/01/%e0%ae%87%e0%ae%b2%e0%ae%99%e0%af%8d%e0%ae%95%e0%af%88%e0%ae%af%e0%ae%bf%e0%ae%b2%e0%af%8d-%e0%ae%b5%e0%ae%be%e0%ae%b0%e0%ae%ae%e0%af%8d-%e0%ae%a8%e0%ae%be%e0%ae%b2%e0%af%8d%e0%ae%b5%e0%ae%b0%e0%af%8d/", "Content": "சர்வதேச எயிட்ஸ் தினம் இன்று அனுசரிக்கப்படுகின்றது. இலங்கையில், வாரமொன்றுக்கு 4 பேர் எச்.ஐ.வி தொற்றுக்குள்ளாவதாக தேசிய பாலியல் நோய்கள் மற்றும் எயிட்ஸ் தடுப்பு நிகழ்ச்சித் திட்டம் தெரிவித்துள்ளது. சர்வதேச எயிட்ஸ் தினத்தையொட்டிய தேசிய நிகழ்வு மட்டக்களப்பில் இன்று நடைபெற்றது. இதனையொட்டி விழிப்புணர்வுப் பேரணியொன்றும் முன்னெடுக்கப்பட்டது. சுகாதாரத் திணைக்களத்தின் ஏற்பாட்டில், காந்தி பூங்காவிற்கு முன்பாக இந்த பேரணி ஆரம்பிக்கப்பட்டது. கிழக்கு மாகாண சுகாதார திணைக்கள பணிப்பாளர், திணைக்கள அதிகாரிகள், சமயத் தலைவர்கள், வைத்தியர்கள், தாதியர்கள், பொதுச் சுகாதார பரிசோதகர்கள் உள்ளிட்ட பலர் இந்த பேரணியில் கலந்துகொண்டனர். எச்.ஐ.வி எயிட்ஸ் தொற்று தொடர்பில் விழிப்புணர்வை ஏற்படுத்தும் வகையிலான சுலோகங்களை பேரணியில் ஈடுபட்டவர்கள் ஏந்தியிருந்தனர். மட்டக்களப்பு மாநகர சபை மண்டபம் வரை சென்று பேரணி நிறைவுபெற்றது."}