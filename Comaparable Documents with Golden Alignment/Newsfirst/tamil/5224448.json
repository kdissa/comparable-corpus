{"Header": ["\nபஸ் கட்டணங்கள் குறைக்கப்படவில்லையா ? அழையுங்கள் …."], "Time": ["\n01 Feb, 2015\t", "| 1:57 pm ", "\n"], "Url": "https://www.newsfirst.lk/tamil/2015/02/01/%e0%ae%aa%e0%ae%b8%e0%af%8d-%e0%ae%95%e0%ae%9f%e0%af%8d%e0%ae%9f%e0%ae%a3%e0%ae%99%e0%af%8d%e0%ae%95%e0%ae%b3%e0%af%8d-%e0%ae%95%e0%af%81%e0%ae%b1%e0%af%88%e0%ae%95%e0%af%8d%e0%ae%95%e0%ae%aa%e0%af%8d/", "Content": "குறைக்கப்பட்ட பஸ் கட்டணங்களுக்கு அமைவாக கட்டணங்களை அறவிடாத பஸ் சாரதிகள் மற்றும் நடத்துனர்கள் தொடர்பில் ஆராய்வதற்கு அகில இலங்கை ரீதியில் சுற்றிவளைப்பு நடவடிக்கை மேற்கொள்ளப்படவுள்ளதாக தேசிய போக்குவரத்து ஆணைக்குழு தெரிவித்துள்ளது . மாகாண போக்குவரத்து அதிகார சபையின் ஒத்துழைப்புடன் சுற்றிவளைப்பு நடவடிக்கையை மேற்கொள்ள உள்ளதாக ஆணைக் குழுவின் திட்டமிடல் பணிப்பாளர் எச் . டப்ளியூ விபுலசேன குறிப்பிட்டுள்ளார் . 011 2 59 55 55 என்ற இலக்கத்தினூடாக பஸ் கட்டணங்கள் தொடர்பான முறைப்பாடுகளை , தேசிய போக்குவரத்து ஆணைனக்குழுவின் தலைமை அலுவலகத்திற்கு அறிவிக்க முடியும் . புதிய பஸ் கட்டணத்திற்கு அமைய பணம் அறவிடப்படாமை தொடர்பில் இதுவரை 15 முறைப்பாடுகள் கிடைத்துள்ளதாகவும் திட்டமிடல் பணிப்பாளர் எச் . டப்ளியூ விபுலசேன தெரிவிக்கின்றார் . கிடைக்கும் அனைத்து முறைப்பாடுகளுக்கும் அதேநேரத்தில் விசாரணைக்குட்படுத்தி நடவடிக்கை எடுக்ப்பட்டுள்ளதாகவும் அவர் சுட்டிக்காட்டியுள்ளார் ."}