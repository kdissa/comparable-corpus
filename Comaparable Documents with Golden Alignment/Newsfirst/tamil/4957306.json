{"Header": ["\nதேசத்துரோகிகள் எனப் பெயரிடப்பட்ட 32 பேர் இன்று முதல் தேசிய வீரர்களாக அறிவிப்பு"], "Time": ["\n01 Mar, 2017\t", "| 7:16 am ", "\n"], "Url": "https://www.newsfirst.lk/tamil/2017/03/01/%e0%ae%a4%e0%af%87%e0%ae%9a%e0%ae%a4%e0%af%8d%e0%ae%a4%e0%af%81%e0%ae%b0%e0%af%8b%e0%ae%95%e0%ae%bf%e0%ae%95%e0%ae%b3%e0%af%8d-%e0%ae%8e%e0%ae%a9%e0%ae%aa%e0%af%8d-%e0%ae%aa%e0%af%86%e0%ae%af%e0%ae%b0/", "Content": "1818 ம் ஆண்டு இடம்பெற்ற ஊவா வெல்லஸ்ஸ கிளர்ச்சியில் ஆங்கிலேய ஆட்சியாளர்களால் தேசத்துரோகிகள் எனப் பெயரிடப்பட்ட 32 பேர் இன்று முதல் மீண்டும் தேசிய வீரர்களாக பெயரிடப்பட்டுள்ளனர். இன்று மாலை ஜனாதிபதி மைத்திரிபால சிறிசேன தலைமையில் இதற்கான நிகழ்வுகள் இடம்பெறும். கண்டி ஶ்ரீ தளதா மாளிகையில்  இந்த நிகழ்வு இடம்பெறவுள்ளது. நாட்டின் சுதந்திர தினத்திற்காக அவர்கள் செய்த தியாகத்தை கருத்திற்கொண்டு 198 வருடங்களின் பின் இந்த அறிவிப்பு வெளியாகவுள்ளமை குறிப்பிடத்தக்கது. இந்த அறிவிப்பு உத்தியோகபூர்வ வர்த்தமானி அறிவிப்பாக வெளியாகவுள்ளதுடன் அதற்கு ஜனாதிபதி இன்று கையெழுத்திடுவார்."}