{"Header": ["\nஇலங்கைக்கு எதிரான தொடரில் கோஹ்லிக்கு ஓய்வு"], "Time": ["\n02 Feb, 2016\t", "| 8:27 am ", "\n"], "Url": "https://www.newsfirst.lk/tamil/2016/02/02/%e0%ae%87%e0%ae%b2%e0%ae%99%e0%af%8d%e0%ae%95%e0%af%88%e0%ae%95%e0%af%8d%e0%ae%95%e0%af%81-%e0%ae%8e%e0%ae%a4%e0%ae%bf%e0%ae%b0%e0%ae%be%e0%ae%a9-%e0%ae%a4%e0%af%8a%e0%ae%9f%e0%ae%b0%e0%ae%bf-2/", "Content": "இலங்கைக்கு எதிரான 20 க்கு20 கிரிக்கெட் தொடரில் இந்திய அணியின் நட்சத்திர துடுப்பாட்ட வீரர் விராத் கோஹ்லிக்கு ஓய்வு வழங்கப்பட்டுள்ளது. IPL போட்டிகளில் சென்னை சுப்பர் கிங்ஸ் அணிக்காக விளையாடிய பவன் நெகி, விராத் கோஹ்லிக்கு பதிலாக அணியில் இணைக்கப்பட்டுள்ளார். உபாதை காரணமாக அவுஸ்திரேலியாவுக்கு எதிரான 20 க்கு 20 கிரிக்கெட் தொடரில் இருந்து விலகியிருந்த புவனேஸ்வர் குமார் இந்த தொடரில் விளையாடவுள்ளார். இலங்கை மற்றும் இந்திய அணிகளுக்கிடையிலான 20 க்கு 20 கிரிக்கெட் தொடர் எதிர்வரும் 9 ஆம் திகதி முதல் 14 ஆம் திகதி வரை இந்தியாவில் நடைபெறவுள்ளது. ஆசிய கிண்ண கிரிக்கெட் தொடர் மற்றும் உலகக்கிண்ண 20 க்கு 20 கிரிக்கெட் தொடர்களுக்கு முன்னதாக இலங்கை மற்றும் இந்திய அணிகளுக்கு இடையிலான இருபதுக்கு இருபது கிரிக்கெட் தொடர் நடைபெறவுள்ளது. மஹேந்திர சிங் தோனி தலைமையிலான இந்திய அணியில் ரோஹித் சர்மா, ஷீகர் தவான், அஜின்கெயா ரஹேனா,மனிஷ் பான்டே, சுரேஷ் ரெய்னா, யுவராஜ் சிங், ஹாடிக் பாண்டியா, ரவீந்திர ஜடேஜா, ரவிசந்திரன் அஸ்வின், ஜஸ்பிரிட் புரும்ரா, அஷீஷ் நேரா, ஹர்பஜன் சிங், புவனேஸ்வர் குமார்,பவன் நெகி ஆகியோர் இடம்பெற்றுள்ளனர்."}