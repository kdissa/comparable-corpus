{"Header": ["\nஅதிவேக வீதிக்கான போக்குவரத்து கட்டண திருத்தம் இன்று தொடக்கம் அமுல்"], "Time": ["\n01 Jan, 2017\t", "| 3:04 pm ", "\n"], "Url": "https://www.newsfirst.lk/tamil/2017/01/01/%e0%ae%85%e0%ae%a4%e0%ae%bf%e0%ae%b5%e0%af%87%e0%ae%95-%e0%ae%b5%e0%af%80%e0%ae%a4%e0%ae%bf%e0%ae%95%e0%af%8d%e0%ae%95%e0%ae%be%e0%ae%a9-%e0%ae%aa%e0%af%8b%e0%ae%95%e0%af%8d%e0%ae%95%e0%af%81%e0%ae%b5/", "Content": "அதிவேக வீதிக்கான போக்குவரத்து கட்டண திருத்தம் இன்று தொடக்கம் அமுல்படுத்தப்படவுள்ளது. அதிவேக வீதியில் இரவில் பயணிக்கும் வாகனங்களுக்கான கட்டணம் 50 ரூபாவால் குறைக்கப்படும் என தெற்கு அதிவேக வீதியின் பராமரிப்பு மற்றும் நடவடிக்கை பிரிவு பணிப்பாளர் எஸ்.ஓபநாயக்க தெரிவித்துள்ளார். அதற்கமைய இரவு 9 மணித் தொடக்கம் அதிகாலை 5 மணிவரை அதிவேக வீதியில் பயணிக்கும் வாகனங்களின் பயணக் கட்டத்தில் இந்த குறைப்பு மேற்கொள்ளப்படும் எனவும் அவர் கூறியுள்ளார். கட்டண குறைப்பு நேற்று நள்ளிரவு 12 மணித் தொடக்கம் அமுல்படுத்தப்பட்டுள்ளதாகவும் தெற்கு அதிவேக வீதியின் பராமரிப்பு மற்றும் நடவடிக்கை பிரிவு பணிப்பாளர் எஸ்.ஓபநாயக்க தெரிவித்துள்ளார்."}