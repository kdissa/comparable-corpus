{"Header": ["\nகடந்த ஒரு மாதத்திற்குள் 4700 பேர் டெங்கு காய்ச்சலினால் பாதிப்பு"], "Time": ["\n01 Feb, 2015\t", "| 2:09 pm ", "\n"], "Url": "https://www.newsfirst.lk/tamil/2015/02/01/%e0%ae%95%e0%ae%9f%e0%ae%a8%e0%af%8d%e0%ae%a4-%e0%ae%92%e0%ae%b0%e0%af%81-%e0%ae%ae%e0%ae%be%e0%ae%a4%e0%ae%a4%e0%af%8d%e0%ae%a4%e0%ae%bf%e0%ae%b1%e0%af%8d%e0%ae%95%e0%af%81%e0%ae%b3%e0%af%8d-4700/", "Content": "வருடத்தின் முதல் ஒரு மாதக் காலப்பகுதிக்குள் நான்காயிரத்து 700 பேர் டெங்கு காய்ச்சலினால் பாதிக்கப்பட்டுள்ளதாக சுகாதார மற்றும் சுதேச வைத்திய அமைச்சு தெரிவித்துள்ளது. இந்தக் காலப்பகுதிக்குள் 07 பேர் டெங்கு நோயால் உயிரிழந்துள்ளனர். யாழ்ப்பாணம், மட்டக்களப்பு, கொழும்பு, களுத்துறை மற்றும் இரத்தினப்புரி ஆகிய மாவட்டங்களில் டெங்கு நோய் அதிகம் பரவுவதாக அமைச்சின் தொற்றுநோய் பிரிவு குறிப்பிட்டுள்ளது. இதனை கருத்திற்கொண்டு அடுத்த வாரம் டெங்கு நுளம்பு கட்டுப்பாட்டு நடவடிக்கைகளை மீள ஆரம்பிக்கவுள்ளதாகவும் சுட்டிக்காட்டப்பட்டுள்ளது."}