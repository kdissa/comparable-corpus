{"Header": ["\nமட்டக்களப்பில் கிணற்றிலிருந்து சிசுவின் சடலம் மீட்பு"], "Time": ["\n01 Apr, 2017\t", "| 3:10 pm ", "\n"], "Url": "https://www.newsfirst.lk/tamil/2017/04/01/%e0%ae%ae%e0%ae%9f%e0%af%8d%e0%ae%9f%e0%ae%95%e0%af%8d%e0%ae%95%e0%ae%b3%e0%ae%aa%e0%af%8d%e0%ae%aa%e0%ae%bf%e0%ae%b2%e0%af%8d-%e0%ae%95%e0%ae%bf%e0%ae%a3%e0%ae%b1%e0%af%8d%e0%ae%b1%e0%ae%bf%e0%ae%b2/", "Content": "மட்டக்களப்பு வாவிக்கரை வீதியிலுள்ள வீட்டொன்றின் கிணற்றிலிருந்து சிசுவின் சடலம் மீட்கப்பட்டுள்ளது. வாவிக்கரை மேல் மாடி வீடு, குறுக்கு வீதியிலுள்ள கிணற்றிலிருந்தே நேற்றிரவு சடலம் மீட்கப்பட்டதாக பொலிஸார் தெரிவித்தனர். பிறந்து சில நாட்களேயான சிசு கல்லால் கட்டி, உறைப்பையில் சுற்றியவாறு கிணற்றில் போடப்பட்டுள்ளது. இந்த சம்பவம் கடந்த 27 ஆம் திகதி இடம்பெற்றிருக்கலாம் என சந்தேகிக்கப்படுகின்றது, கிணற்றிலிருந்து துர்நாற்றம் வீசியதை அடுத்து நேற்றிரவு கிணற்றைத் துப்பரவாக்குவதற்கு நடவடிக்கை எடுக்கப்பட்டது. இதன்போதே சடலம் மீட்கப்பட்டுள்ளது. சிசுவின் தாயைத் தேடும் நடவடிக்கை மட்டக்களப்பு பொலிஸாரால் முன்னெடுக்கப்பட்டு வருகின்றது."}