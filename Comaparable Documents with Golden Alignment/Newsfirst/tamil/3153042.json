{"Header": ["\nமக்களின் துயர் அறியும் நோக்கில் திருகோணமலைக்கு விஜயம் செய்த மக்கள் சக்தி குழுவினர்"], "Time": ["\n01 Feb, 2017\t", "| 7:30 pm ", "\n"], "Url": "https://www.newsfirst.lk/tamil/2017/02/01/%e0%ae%ae%e0%ae%95%e0%af%8d%e0%ae%95%e0%ae%b3%e0%ae%bf%e0%ae%a9%e0%af%8d-%e0%ae%a4%e0%af%81%e0%ae%af%e0%ae%b0%e0%af%8d-%e0%ae%85%e0%ae%b1%e0%ae%bf%e0%ae%af%e0%af%81%e0%ae%ae%e0%af%8d-%e0%ae%a8/", "Content": "மக்களின் துயர் அறிந்து அவற்றிற்கு தீர்வைப்பெற்றுத் தரும் மக்கள் சக்தி இல்லங்கள் தோறும் திட்டம் இன்று திருகோணமலையில் முன்னெடுக்கப்பட்டது. திருகோணமலை வெருகல் பிரதேச செயலகத்திற்குட்பட்ட பூநகர் கிராமம், இலங்கை துறைமுகத்துவாரம், மற்றும் சேருவில பிரதேச செயலகப் பிரிவிற்குட்பட்ட தங்க நகர் ஆகிய கிராமங்களுக்கு எமது குழுவினர் இன்று சென்றிருந்தனர். யுத்தம் காரணமாக தமது இருப்பிடங்களை இழந்துள்ள பூநகர் கிராம மக்கள் பல வருடங்களாக இன்னல்களுக்கு மத்தியிலேயே வாழ்ந்து வருகின்றனர். இதேவேளை இலங்கை துறைமுகத்துவாரம் இந்துக் கல்லூரியில் கல்வி பயிலும் பெரும்பாலான மாணவர்கள் பாடசாலை நேரத்தில் பஸ்சேவை இன்மையினால் பெரும் அசௌகரியங்களை எதிர்நோக்கி வருகின்றனர். அதனையடுத்து தங்கநகர் கிராமத்திற்கும் சென்ற எமது குழுவினர் அக்கிராம மக்களின் குடிநீர் பிரச்சினை வீட்டுப்பிரச்சினை என்பவற்றை கேட்டறிந்துகொண்டனர்."}