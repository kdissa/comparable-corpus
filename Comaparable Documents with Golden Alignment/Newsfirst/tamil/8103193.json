{"Header": ["\nசீரற்ற வானிலையால் தமிழகத்தில் 8 பேர் உயிரிழப்பு"], "Time": ["\n01 Dec, 2017\t", "| 4:39 pm ", "\n"], "Url": "https://www.newsfirst.lk/tamil/2017/12/01/%e0%ae%9a%e0%af%80%e0%ae%b0%e0%ae%b1%e0%af%8d%e0%ae%b1-%e0%ae%b5%e0%ae%be%e0%ae%a9%e0%ae%bf%e0%ae%b2%e0%af%88%e0%ae%af%e0%ae%be%e0%ae%b2%e0%af%8d-%e0%ae%a4%e0%ae%ae%e0%ae%bf%e0%ae%b4%e0%ae%95%e0%ae%a4/", "Content": "தமிழகத்தில் நிலவும் சீரற்ற வானிலையால் இதுவரை 8 உயிரிழப்புகள் பதிவாகியுள்ளன. மழையுடனான வானிலை காரணமாக தமிழகம் மற்றும் கேரளாவில் சுமார் 80 மீனவர்கள் காணாமற்போயுள்ளதாக அந்நாட்டுத் தகவல்கள் தெரிவிக்கின்றன. சீரற்ற வானிலை காரணமாக ரயில் சேவைகள் பாதிக்கப்பட்டுள்ளன. மழையினால் கன்னியாகுமரி மாவட்டம் அதிகமாக பாதிக்கப்பட்டுள்ளதுடன், ஆயிரத்திற்கும் அதிகமானோர் பாதுகாப்பான இடங்களில் தங்கவைக்கப்பட்டுள்ளனர். இதேவேளை, எதிர்வரும் 12 மணித்தியாலங்களில் தமிழகம் மற்றும் கேரளாவில் இடியுடன் கூடிய மழை பெய்யக்கூடும் என வானிலை ஆராய்ச்சி மையம் தெரிவித்துள்ளது. எதிர்வரும் 24 மணித்தியாலங்களில் அந்தமான் நிக்கோபார் தீவுகளில் இடியுடன் கூடிய மழை பெய்யக்கூடும் எனவும் தெரிவிக்கப்பட்டுள்ளது."}