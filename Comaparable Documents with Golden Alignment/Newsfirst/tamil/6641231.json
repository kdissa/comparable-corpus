{"Header": ["\nகம்பளை,கெலிஓயா ரயில் மார்க்கத்தில் வாகனமொன்று குடைசாய்ந்ததில் 22 பேர் காயம்"], "Time": ["\n02 Aug, 2015\t", "| 3:18 pm ", "\n"], "Url": "https://www.newsfirst.lk/tamil/2015/08/02/%e0%ae%95%e0%ae%ae%e0%af%8d%e0%ae%aa%e0%ae%b3%e0%af%88%e0%ae%95%e0%af%86%e0%ae%b2%e0%ae%bf%e0%ae%93%e0%ae%af%e0%ae%be-%e0%ae%b0%e0%ae%af%e0%ae%bf%e0%ae%b2%e0%af%8d-%e0%ae%ae%e0%ae%be%e0%ae%b0/", "Content": "கம்பளை மற்றும் கெலிஓயா பகுதிகளிற்கிடையிலான ரயில் மார்க்கத்தில் வாகனமொன்று குடைசாய்ந்ததில் 22 பேர் காயமடைந்துள்ளனர். யாத்திரை மேற்கொண்ட வாகனமொன்றே இன்று (02) காலை விபத்துக்குள்ளானதாக பொலிஸார் தெரிவிக்கின்றனர். குறித்த வாகனம் ரயில் மார்க்கத்தில் குடைசாய்ந்ததன் காரணமாக மலையக ரயில் சேவைக்கு பாதிப்பு ஏற்பட்டுள்ளதாக ரயில்வே கட்டுப்பாட்டு நிலையம் தெரிவித்துள்ளது. இதன் காரணமாக பதுளை நோக்கி பயணித்த பொடி மெனிக்கே ரயிலும் மற்றுமொரு ரயிலும் இடைநடுவில் நிறுத்தி வைக்கப்பட்டுள்ளதாகவும் ரயில்வே கட்டுப்பாட்டு நிலையம் குறிப்பிட்டுள்ளது."}