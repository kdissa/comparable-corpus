{"Header": ["\nமிக் ரக விமானங்கள் கொள்வனவு தொடர்பில் முன்னாள் விமானப் படைத் தளபதியிடம் விசாரணை"], "Time": ["\n01 Apr, 2015\t", "| 11:48 am ", "\n"], "Url": "https://www.newsfirst.lk/tamil/2015/04/01/%e0%ae%ae%e0%ae%bf%e0%ae%95%e0%af%8d-%e0%ae%b0%e0%ae%95-%e0%ae%b5%e0%ae%bf%e0%ae%ae%e0%ae%be%e0%ae%a9%e0%ae%99%e0%af%8d%e0%ae%95%e0%ae%b3%e0%af%8d-%e0%ae%95%e0%af%8a%e0%ae%b3%e0%af%8d%e0%ae%b5/", "Content": "முன்னாள் விமானப் படைத் தளபதி எயார் சீஃப் மார்ஷல் டொனால்ட் பெரேராவிடம் நிதி மோசடி விசாரணைப் பிரிவில் தற்போது வாக்குமூலம் பதிவு செய்யப்படுகிறது. இலங்கை விமானப் படைக்கு 2006 ஆம் ஆண்டு நான்கு மிக் ரக விமானங்கள் கொள்வனவு செய்யப்பட்ட சந்தர்ப்பத்திலும் மேலும் சில விமானங்களை பழுதுபார்த்த சந்தர்ப்பத்திலும் ஏற்பட்ட நட்டம் தொடர்பாக முன்னாள் விமானப் படைத் தளபதியிடம் விசாரணை நடத்தப்படுகிறது. குறித்த கொடுக்கல் வாங்கல்களின்போது 14 மில்லியன் அமெரிக்க டொலருக்கும் மேற்பட்ட நட்டம் ஏற்பட்டுள்ளமை தெரியவந்துள்ளதாக பொலிஸ் ஊடகப் பேச்சாளர் உதவி பொலிஸ் அத்தியட்சகர் ருவன் குணசேகர தெரிவித்துள்ளார்."}