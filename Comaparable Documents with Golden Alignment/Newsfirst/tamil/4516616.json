{"Header": ["\nயேமனிலுள்ள இலங்கையர்களை சீன விமானம் மூலம் நாட்டிற்கு அழைத்துவர திட்டம்"], "Time": ["\n03 Apr, 2015\t", "| 12:20 pm ", "\n"], "Url": "https://www.newsfirst.lk/tamil/2015/04/03/%e0%ae%af%e0%af%87%e0%ae%ae%e0%ae%a9%e0%ae%bf%e0%ae%b2%e0%af%81%e0%ae%b3%e0%af%8d%e0%ae%b3-%e0%ae%87%e0%ae%b2%e0%ae%99%e0%af%8d%e0%ae%95%e0%af%88%e0%ae%af%e0%ae%b0%e0%af%8d%e0%ae%95%e0%ae%b3-2/", "Content": "யேமனில் இடம்பெறும் மோதல்களில் சிக்கியுள்ள இலங்கையர்களை, சீன விமானமொன்றின் மூலம் இன்று நாட்டிற்கு அழைத்துவர திட்டமிடப்பட்டுள்ளதாக பீ.பீ.சீ. உலக சேவை தெரிவித்துள்ளது. இலங்கையின் வெளிவிவகார அமைச்சு மற்றும் ஓமானுக்கான இலங்கை தூதரகம் என்பவற்றிற்கு அறிவிக்கப்பட்டுள்ளதாக, யேமனில் அந்த நடவடிக்கைகளுடன் இணைந்து பணியாற்றும் உபாலி பெரேரா பீ.பீ.சி. செய்திச் சேவைக்கு குறிப்பிட்டுள்ளார். இலங்கை அரசாங்கத்தின் கோரிக்கைக்கு சீன அரசாங்கத்திடமிருந்து சாதகமான சமிக்ஞை கிடைத்துள்ளதாகவும் அவர் கூறியுள்ளார். சீன விமானமொன்று யேமன் தலைநகர் சனாவை நோக்கி சென்றுள்ளதாகவும், அதில் இலங்கையர்களுக்கான ஆசனங்கள் ஒதுக்கப்பட்டுள்ளதாகவும் பீ.பீ.சீ. உலக சேவை சுட்டிக்காட்டியுள்ளது. இதேவேளை, இந்திய கப்பல் ஊடாக யேமனில் நிர்க்கதியாகியுள்ள இலங்கையர்களை அழைத்துவர நடவடிக்கை எடுக்குமாறு விடுக்கப்பட்ட கோரிக்கைக்கு சாதகமான பதில் கிடைக்கவில்லை என அங்குள்ள பிரதிநிதி ஒருவர் குறிப்பிட்டார்."}