{"Header": ["\nஇலங்கை கல்வி நிர்வாக சேவையாளர்கள் சங்கம் தொழிற்சங்க நடவடிக்கையில்"], "Time": ["\n01 Mar, 2017\t", "| 10:24 am ", "\n"], "Url": "https://www.newsfirst.lk/tamil/2017/03/01/%e0%ae%87%e0%ae%b2%e0%ae%99%e0%af%8d%e0%ae%95%e0%af%88-%e0%ae%95%e0%ae%b2%e0%af%8d%e0%ae%b5%e0%ae%bf-%e0%ae%a8%e0%ae%bf%e0%ae%b0%e0%af%8d%e0%ae%b5%e0%ae%be%e0%ae%95-%e0%ae%9a%e0%af%87%e0%ae%b5-3/", "Content": "இலங்கை கல்வி நிர்வாக சேவையாளர்கள் சங்கம் தொழிற்சங்க நடவடிக்கையொன்றை ஆரம்பித்துள்ளது. கல்வியமைச்சின் விளையாட்டு மற்றும் உடற்கல்வி பிரிவின் பணிப்பாளர் பதவிக்கு நியமிக்கப்பட்டவருக்கு எதிர்ப்பு தெரிவித்து இந்த வேலைநிறுத்தம் ஆரம்பிக்கப்பட்டுள்ளது இது தொடர்பில் நாம் கல்வியமைச்சிடம் வினவினோம். குறித்த நபர் விளையாட்டு மற்றும் உடற்கல்விப் பிரிவிற்கு பிரத்தியேகமாக இணைத்துக் கொள்ளப்பட்டுள்ளதாக கல்வியமைச்சின் பேச்சாளர் ஒருவர் தெரிவித்தார். அந்தப் பிரிவில் காணப்படும் வினைத்திறனற்ற தன்மையை கட்டுப்படுத்தும் நோக்கில் இந்த நடவடிக்கை மேற்கொள்ளப்பட்டுள்ளதாக அவர் மேலும் தெரிவித்தார்."}