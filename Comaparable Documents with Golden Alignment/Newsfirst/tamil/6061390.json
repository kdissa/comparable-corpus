{"Header": ["\nதனியார் மருந்தகங்களில் குருதிப் பரிசோதனைகளை மேற்கொள்ள தடை"], "Time": ["\n01 Jan, 2017\t", "| 1:51 pm ", "\n"], "Url": "https://www.newsfirst.lk/tamil/2017/01/01/%e0%ae%95%e0%af%81%e0%ae%b0%e0%af%81%e0%ae%a4%e0%ae%bf%e0%ae%aa%e0%af%8d-%e0%ae%aa%e0%ae%b0%e0%ae%bf%e0%ae%9a%e0%af%8b%e0%ae%a4%e0%ae%a9%e0%af%88%e0%ae%95%e0%ae%b3%e0%af%88-%e0%ae%a4%e0%ae%a9%e0%ae%bf/", "Content": "அரச வைத்தியசாலைகளில் அனுமதிக்கப்படுவோரின் குருதிப் பரிசோதனையை தனியார் மருந்தகங்களில் பரிசோதிக்க இன்று முதல் தடைவிதிக்கப்பட்டுள்ளது. ஆய்வுகூட வசதிகள் காணப்படும் அனைத்து வைத்தியசாலைகளுக்கும் குருதி பரிசோதனை இயந்திரங்கள் பெற்றுக் கொடுக்கப்பட்டுள்ளதாக சுகாதார அமைச்சர் டொக்டர் ராஜித சேனாரத்ன தெரிவித்துள்ளார். அரச வைத்தியசாலையில் அனுமதிக்கப்படும் நோயாளர்களுக்கு தனியார் மருந்தகங்களில் குருதி பரிசோதனை மேற்கொள்ளப்படுமாயின், சம்பந்தப்பட்ட வைத்தியசாலையின் பணிப்பாளர்களுக்கு எதிராக ஒழுக்காற்று நடவடிக்கையை எடுக்கப்படும் எனவும் அமைச்சர் குறிப்பிட்டுள்ளார். இந்த விடயம் தொடர்பில் ஆய்வுகூட வசதிகள் காணப்படும் அனைத்து வைத்தியசாலைகளிலும் சேவையாற்றும் பணிப்பாளர்களுக்கு விசேட சுற்றுநிரூபத்தை அனுப்பிவைக்குமாறு அமைச்சின் செயலாளர் அநுர ஜயவிக்ரமவிற்கு சுகாதார அமைச்சர் டொக்டர் ராஜித சேனாரத்ன பணிப்புரை விடுத்துள்ளார்."}