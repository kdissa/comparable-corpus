{"Header": ["\nதேசத்துரோகிகளாக முத்திரை குத்தப்பட்ட 81 பேர் தேசிய வீரர்களாக பிரகடனம்"], "Time": ["\n01 Mar, 2017\t", "| 8:52 pm ", "\n"], "Url": "https://www.newsfirst.lk/tamil/2017/03/01/%e0%ae%a4%e0%af%87%e0%ae%9a%e0%ae%a4%e0%af%8d%e0%ae%a4%e0%af%81%e0%ae%b0%e0%af%8b%e0%ae%95%e0%ae%bf%e0%ae%95%e0%ae%b3%e0%ae%be%e0%ae%95-%e0%ae%ae%e0%af%81%e0%ae%a4%e0%af%8d%e0%ae%a4%e0%ae%bf%e0%ae%b0/", "Content": "ஊவா – வெல்லஸ்ஸ சுதந்திரப் போராட்டத்தில் காலனித்துவ ஆட்சியாளர்களால் தேசத்துரோகிகளாக முத்திரை குத்தப்பட்ட 81 பேர் இன்று தேசிய வீரர்களாக பிரகடனப்படுத்தப்பட்டனர். வரலாற்று சிறப்புமிக்க கண்டி ஶ்ரீ தலதா மாளிகையில் இன்று பிற்பகல் இடம்பெற்ற வைபவத்தின்போது ஜனாதிபதியினால் அதற்கான ஆவணத்தில் கையெழுத்திடப்பட்டது. இந்த நிகழ்வில் மகா சங்கத்தினர் ஶ்ரீ தலதா மாளிகையின் திய வடன நிலமே நிலங்க தேர, ஊடகத்துறை அமைச்சர் கயந்த கருணாதிலக்க உள்ளிட்ட அதிகளவிலானோர் கலந்துகொண்டனர் அதனையடுத்து, 1848 மாத்தளை கிளர்ச்சிக்கு தலைமைத்துவம் வழங்கிய வீரபுரன் அப்பு மற்றும் வாரியபொல ஶ்ரீ சுமங்கல தேரர் ஆகியோரின் உருவச்சிலைகளுக்கு மலர் மாலை அணிவிக்கப்பட்டது."}