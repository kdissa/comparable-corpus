{"Header": ["\nகிளிநொச்சியில் 15 வயது சிறுமி துஷ்பிரயோகம்: விசாரணைகள் துரிதப்படுத்தப்பட்டுள்ளன"], "Time": ["\n04 Jun, 2015\t", "| 6:39 pm ", "\n"], "Url": "https://www.newsfirst.lk/tamil/2015/06/04/%e0%ae%95%e0%ae%bf%e0%ae%b3%e0%ae%bf%e0%ae%a8%e0%af%8a%e0%ae%9a%e0%af%8d%e0%ae%9a%e0%ae%bf%e0%ae%af%e0%ae%bf%e0%ae%b2%e0%af%8d-15-%e0%ae%b5%e0%ae%af%e0%ae%a4%e0%af%81-%e0%ae%9a%e0%ae%bf%e0%ae%b1/", "Content": "கிளிநொச்சியில் 15 வயது சிறுமி துஷ்பிரயோகத்திற்கு உட்படுத்தப்பட்ட சம்பவம் தொடர்பிலான விசாரணைகள் துரிதப்படுத்தப்பட்டுள்ளன. பாதிக்கப்பட்ட சிறுமி சட்ட வைத்திய அதிகாரியின் பரிசோதனைக்கு உட்படுத்தப்பட்டதாக கிளிநொச்சி தலைமை பொலிஸ் இன்ஸ்பெக்டர் தெரிவித்தார். சம்பவம் தொடர்பில் சிறுமியின் பெற்றோர் கிளிநொச்சி பெண்கள், சிறுவர் பாதுகாப்புப் பிரிவில் நேற்று முறைப்பாடு செய்துள்ளனர். சந்தேகநபர் பிரதேசத்தில் இருந்து தலைமறைவாகியுள்ளதுடன், அவரை கைதுசெய்வதற்கான விசாரணைகள் துரிதப்படுத்தப்பட்டுள்ளதாக பொலிஸார் தெரிவித்தனர். இதேவேளை, கிளிநொச்சியில் கடந்த வாரம் 7 வயது சிறுமியை துஷ்பிரயோகத்திற்கு உட்படுத்திய 15 வயதான சந்தேகநபர் எதிர்வரும் 17 ஆம் திகதிவரை விளக்கமறியலில் வைக்கப்பட்டுள்ளார். கிளிநொச்சி மாவட்ட நீதிமன்றத்தில் நேற்று அடையாள அணிவகுப்பிற்கு உட்படுத்தப்பட்டதன் பின்னர், சந்தேகநபர் விளக்கமறியலில் வைக்கப்பட்டதாக கிளிநொச்சி தலைமை பொலிஸ் இன்ஸ்பெக்டர் கூறினார். இதுதொடர்பிலான விசாரணைகளை கிளிநொச்சி பொலிஸார் முன்னெடுத்துள்ளனர்."}