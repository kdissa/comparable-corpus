{"Header": ["\nஐசிசி உலக டி20 அணி விபரம் அறிவிப்பு; அணித்தலைவர் விராட் கோஹ்லி"], "Time": ["\n04 Apr, 2016\t", "| 5:00 pm ", "\n"], "Url": "https://www.newsfirst.lk/tamil/2016/04/04/%e0%ae%90%e0%ae%9a%e0%ae%bf%e0%ae%9a%e0%ae%bf-%e0%ae%89%e0%ae%b2%e0%ae%95-%e0%ae%9f%e0%ae%bf20-%e0%ae%85%e0%ae%a3%e0%ae%bf-%e0%ae%b5%e0%ae%bf%e0%ae%aa%e0%ae%b0%e0%ae%ae%e0%af%8d-%e0%ae%85%e0%ae%b1/", "Content": "ஐசிசி உலக டி20 அணி தொடர்பான விபரம் ஐசிசி இனால் அறிவிக்கப்பட்டுள்ளது. அதன் தலைவராக விராட் கோஹ்லி அறிவிக்கப்பட்டுள்ளார். நடந்து முடிந்த உலகக்கிண்ண டி20 போட்டி தொடரின் ஆட்ட நாயகனாக தேர்ந்தெடுக்கப்பட்டவர் கோஹ்லி. கோஹ்லியுடன், பந்து வீச்சாளர் ஆசிஷ் நேஹ்ராவும் இந்த உலக டி20 பதினொருவர் அணியில் இடம்பெற்றுள்ளார். விராட் கோஹ்லி உலகக் கிண்ணத் தொடரில் 273 ஓட்டங்களைக் குவித்ததுடன் விக்கெட் ஒன்றினையும் கைப்பற்றியிருந்தார். இந்த நிலையில் போட்டியின் நிறைவாக ஐசிசி உலக டி20 அணி தேர்வு செய்யப்பட்டு அறிவிக்கப்பட்டது. முன்னாள் கிரிக்கெட் வீரர்கள், வர்ணனையாளர்கள் ஆகியோர் அடங்கிய குழு இந்த அணிகளைத் தேர்வு செய்தது. அணியில் மொத்தம் 12 வீரர்கள் இடம் பிடித்துள்ளனர். அதில் இங்கிலாந்து வீரர்கள் நால்வர், இந்தியா மற்றும் மேற்கு இந்தியத் தீவுகளிலிருந்து தலா 2 வீரர்கள், அவுஸ்திரேலியா, பங்களாதேஷ், நியூசிலாந்து மற்றும் தென் ஆபிரிக்காவிலிருந்து தலா ஒருவரும் இந்த அணியில் உள்வாங்கப்பட்டுள்ளனர். அணி விபரம் வருமாறு: ஜேசன் ரோய் (இங்கிலாந்து) குயின்டன் டி கொக் (தென்னாபிரிக்கா) விராட் கோஹ்லி (இந்தியா, அணித்தலைவர்) ஜோ ரூட் (இங்கிலாந்து) ஜோஸ் பட்லர் (இங்கிலாந்து) ஷேன் வட்சன் (அவுஸ்திரேலியா) ஆண்ட்ரே ரஸல் (மேற்கிந்தியத்தீவுகள்) மிட்சல் சான்ட்னர் (நியூசிலாந்து) டேவிட் வில்லி (இங்கிலாந்து) சாமுவேல் பத்ரி (மேற்கிந்தியத்தீவுகள்) ஆசிஷ் நேஹ்ரா (இந்தியா) முஸ்தபிசுர் ரஹ்மான் (பங்களாதேஷ், 12 ஆவது வீரர்)"}