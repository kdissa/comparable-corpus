{"Header": ["\nபஸ்சறை மற்றும் பல்லேவல பகுதிகளில் இடம்பெற்ற வாகன விபத்துக்களில் நால்வர் உயிரிழப்பு"], "Time": ["\n01 Feb, 2017\t", "| 4:51 pm ", "\n"], "Url": "https://www.newsfirst.lk/tamil/2017/02/01/%e0%ae%aa%e0%ae%b8%e0%af%8d%e0%ae%9a%e0%ae%b1%e0%af%88-%e0%ae%ae%e0%ae%b1%e0%af%8d%e0%ae%b1%e0%af%81%e0%ae%ae%e0%af%8d-%e0%ae%aa%e0%ae%b2%e0%af%8d%e0%ae%b2%e0%af%87%e0%ae%b5%e0%ae%b2-%e0%ae%aa/", "Content": "பஸ்சறை மற்றும் பல்லேவல ஆகிய பகுதிகளில் இடம்பெற்ற வாகன விபத்துக்களில் 4 பேர் உயிரிழந்துள்ளனர். பல்லேவல பகுதியில் இடம்பெற்ற வாகன விபத்தில் 3 இளைஞர்கள் உயிரிழந்துள்ளனர். லொறி ஒன்றுடன் மோட்டார் சைக்கிளொன்று மோதி , பின்னர் மற்றுமொரு லொறியுடன் மோதியுள்ளது. இதன்போது மோட்டார் சைக்கிளில் மூன்று பேர் பயணித்துள்ளதுடன், விபத்து இடம்பெற்ற இடத்திலேயே இருவர் உயிரிழந்துள்ளதுடன் மற்றையவர் வைத்தியசாலையில் அனுமதிக்கப்பட்டதன் பின்னர் உயிரிழந்துள்ளனர். விபத்துடன் தொடர்புடைய இரண்டு லொறிகளின் சாரதிகளும் கைது செய்யப்பட்டுள்ளனர். இதேவேளை, பதுளை -பஸ்சறை பிரதான வீதியில் மவுசாகொல்ல பகுதியில் இலங்கை போக்குவரத்து சபைக்கு சொந்தமான பஸ்ஸொன்று மோட்டார் சைக்கிளுடன் மோதி விபத்து இடம்பெற்றுள்ளது. இந்த விபத்தில் மோட்டார் சைக்கிளில் பயணித்த 21 வயதான இளைஞரொருவர் உயிரிழந்துள்ளார். விபத்து தொடர்பில் குறித்த பஸ்ஸின் சாரதி கைது செய்யப்பட்டுள்ளார்."}