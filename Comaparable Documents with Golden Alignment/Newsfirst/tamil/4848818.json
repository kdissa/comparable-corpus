{"Header": ["\nமுந்தலில் மேற்கொள்ளப்படவிருந்த காணி அளவீட்டுப் பணிகள் கைவிடப்பட்டது"], "Time": ["\n02 Nov, 2017\t", "| 2:54 pm ", "\n"], "Url": "https://www.newsfirst.lk/tamil/2017/11/02/%e0%ae%ae%e0%af%81%e0%ae%a8%e0%af%8d%e0%ae%a4%e0%ae%b2%e0%ae%bf%e0%ae%b2%e0%af%8d-%e0%ae%ae%e0%af%87%e0%ae%b1%e0%af%8d%e0%ae%95%e0%af%8a%e0%ae%b3%e0%af%8d%e0%ae%b3%e0%ae%aa%e0%af%8d%e0%ae%aa%e0%ae%9f/", "Content": "முந்தல் பிரதேச செயலகத்திற்குட்பட்ட வட்டவான் கிராமத்தில் நேற்று (01)  மேற்கொள்ளப்படவிருந்த காணி அளவீட்டுப் பணிகள் மக்களின் கடும் எதிர்ப்பினால் கைவிடப்பட்டது. வட்டவான் கிராமத்திலுள்ள சுமார் 150 ஏக்கர் அரச காணியை அளவீடு செய்வதற்காக வடமேல் மாகாண காணி ஆணையாளர் கிருஷ்டி பெர்னாண்டோ தலைமையிலான குழுவினர் நேற்று பிற்பகல் சென்றிருந்தனர். எனினும், இந்த காணியை பிரதேசத்தில் உள்ள வசதியற்ற மக்களுக்கு வழங்க வேண்டும் எனவும் வேறு தரப்பினருக்கு வழங்கக்கூடாது எனவும் மக்கள் வலியுறுத்தினர். சம்பவ இடத்திற்கு பொலிஸாரும் வரவழைக்கப்பட்டிருந்தனர். இன்று முந்தல் பிரதேச செயலாளருடன் கலந்துரையாடியதன் பின்னர் காணி அளவீட்டுப் பணியை மேற்கொள்ள முடியும் என மக்கள் கூறியதை அடுத்து, அதிகாரிகள் அங்கிருந்து வெளியேறிச்சென்றதாக நியூஸ்பெஸ்ட் செய்தியாளர் குறிப்பிட்டார்."}