{"Header": ["\nவித்தியா படுகொலை தொடர்பான வழக்கு இன்று விசாரணைக்கு எடுத்துக் கொள்ளப்பட்டது"], "Time": ["\n01 Jun, 2015\t", "| 9:39 pm ", "\n"], "Url": "https://www.newsfirst.lk/tamil/2015/06/01/%e0%ae%b5%e0%ae%bf%e0%ae%a4%e0%af%8d%e0%ae%a4%e0%ae%bf%e0%ae%af%e0%ae%be-%e0%ae%aa%e0%ae%9f%e0%af%81%e0%ae%95%e0%af%8a%e0%ae%b2%e0%af%88-%e0%ae%a4%e0%af%8a%e0%ae%9f%e0%ae%b0%e0%af%8d%e0%ae%aa%e0%ae%be/", "Content": "வித்தியா படுகொலை தொடர்பான வழக்கு இன்று (01) விசாரணைக்கு எடுத்து கொள்ளப்பட்ட நிலையில் யாழ். நகரப்பகுதி மற்றும் ஊர்காவற்றுறை பகுதிகளில் இன்றையதினம் பாதுகாப்பு பலப்படுத்தப்பட்டிருந்ததை அவதானிக்க முடிந்தது. யாழ் நகரம் மற்றும் அதனை அண்டிய பகுதிகளில் பொலிஸார், விசேட அதிரடிப்படையினர் மற்றும் இராணுவத்தினர் பாதுகாப்பு கடமையில் ஈடுபட்டிருந்தனர். ஏ 9 வீதியூடாக பயணிக்கும் வாகனங்கள் மாற்று வழியினுடாக யாழ் நகருக்கு செல்வதற்கு அனுமதிக்கப்பட்டன. யாழ் நீதிமன்றத்தை சூழவுள்ள பகுதிகளிலும் பாதுகாப்பு பலப்படுத்தப்பட்டிருந்தது. ஊர்காவற்றுறை நீதிமன்றம் மற்றும் அதனை அண்மித்த பகுதிகளிலும் பாதுகாப்பு நடவடிக்கையில் பொலிஸார் , விசேட அதிரடிப்படையினர் மற்றும் இராணுவத்தினர் ஈடுபட்டிருந்தனர்."}