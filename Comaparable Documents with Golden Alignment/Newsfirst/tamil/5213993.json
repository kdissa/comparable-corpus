{"Header": ["\nசுமார் 15,000 ரசிகர்களை சந்திக்கவுள்ளார் ரஜினிகாந்த்"], "Time": ["\n03 Apr, 2017\t", "| 5:26 pm ", "\n"], "Url": "https://www.newsfirst.lk/tamil/2017/04/03/%e0%ae%9a%e0%af%81%e0%ae%ae%e0%ae%be%e0%ae%b0%e0%af%8d-15000-%e0%ae%b0%e0%ae%9a%e0%ae%bf%e0%ae%95%e0%ae%b0%e0%af%8d%e0%ae%95%e0%ae%b3%e0%af%88-%e0%ae%9a%e0%ae%a8%e0%af%8d%e0%ae%a4%e0%ae%bf%e0%ae%95/", "Content": "தனது படங்கள் திரைக்கு வரும்போதெல்லாம் ரசிகர்களை சந்திப்பதை வாடிக்கையாகக் கொண்டிருந்தார் நடிகர் ரஜினிகாந்த். ஆனால், கடந்த 10 வருடங்களுக்கு மேலாக இந்த சந்திப்புகள் நடைபெறவில்லை. ரசிகர்கள் தங்களை சந்தித்துப் பேசும்படி ரஜினிகாந்துக்கு வேண்டுகோள் விடுத்து கடிதங்கள் அனுப்பி வந்தனர். இதைத் தொடர்ந்து அவர்களை சந்திக்க அவர் முடிவு செய்துள்ளார். தினமும் 1500 ரசிகர்களை அவர் சந்திப்பார் எனவும் 6 நாட்களுக்குள் சுமார் 10,000 முதல் 14,000 ரசிகர்களை அவர் சந்திக்கவிருக்கிறார் எனவும் குறிப்பிடப்பட்டுள்ளது. இந்த சந்திப்பிற்கான ஏற்பாடுகள் குறித்து ரசிகர் மன்ற மாவட்ட தலைவர்கள் கூட்டம் நடத்தப்பட்டு தீர்மானம் மேற்கொள்ளப்படவிருக்கிறது."}