{"Header": ["\nதிருகோணமலையில் கோவில்கள் உடைப்பு"], "Time": ["\n04 Jan, 2017\t", "| 8:34 pm ", "\n"], "Url": "https://www.newsfirst.lk/tamil/2017/01/04/%e0%ae%a4%e0%ae%bf%e0%ae%b0%e0%af%81%e0%ae%95%e0%af%8b%e0%ae%a3%e0%ae%ae%e0%ae%b2%e0%af%88%e0%ae%af%e0%ae%bf%e0%ae%b2%e0%af%8d-%e0%ae%95%e0%af%8b%e0%ae%b5%e0%ae%bf%e0%ae%b2%e0%af%8d%e0%ae%95%e0%ae%b3/", "Content": "திருகோணமலையில் இருவேறு பகுதிகளில் கோவில்கள் உடைக்கப்பட்டு சேதமாக்கப்பட்டுள்ளன. திருகோணமலை மாவட்ட குச்சவெளி பிரதேச செயலாளர் பிரிவுக்குட்பட்ட நிலாவெளி பத்தினி அம்மன் கோவில் கலசம் நேற்று இரவு உடைக்கப்பட்டுள்ளது. இது தொடர்பில் குச்சவெளி பொலிஸில் முறைப்பாடு செய்யப்பட்டுள்ளதாக கோவிலின் பூசகர் தெரிவித்தார். இதேவேளை, நிலாவெளி கூலாவாடி பிள்ளையார் கோவிலின் சிலை உடைக்கப்பட்டு அருகில் உள்ள பற்றையில் வீசப்பட்டுள்ளது. இந்த சம்பவம் நேற்று காலை இடம்பெற்றுள்ளது. மேலும், கம்பியினால் செய்யப்பட்ட நாக சிலையும் சேதமாக்கப்பட்டுள்ளது. இது குறித்தும் நிலாவெளி பொலிஸில் முறையிடப்பட்டுள்ளதாக கோவிலின் பூசகர் குறிப்பிட்டார்."}