{"Header": ["\nவாக்காளர் இடாப்பு குறித்து ஒரு இலட்சத்து 50 ஆயிரம் மேன்முறையீடுகள்"], "Time": ["\n01 Dec, 2013\t", "| 8:30 am ", "\n"], "Url": "https://www.newsfirst.lk/tamil/2013/12/01/%e0%ae%b5%e0%ae%be%e0%ae%95%e0%af%8d%e0%ae%95%e0%ae%be%e0%ae%b3%e0%ae%b0%e0%af%8d-%e0%ae%87%e0%ae%9f%e0%ae%be%e0%ae%aa%e0%af%8d%e0%ae%aa%e0%af%81-%e0%ae%95%e0%af%81%e0%ae%b1%e0%ae%bf%e0%ae%a4%e0%af%8d/", "Content": "2013 ஆம் ஆண்டுக்கான  வாக்களார் இடாப்பு தொடர்பாக ஒரு இலட்சத்து 50 ஆயிரம் மேன்முறையீடுகள் கிடைத்துள்ளதாக தேர்தல்கள் செயலகம் தெரிவித்துள்ளது. கொழும்பு, கம்பஹா மற்றும் நுவரெலியா ஆகிய  மாவட்டங்களில் இருந்தே அதிகளவிலான மேன்முறையீடுகள் கிடைத்துள்ளதாக பிரதித் தேர்தல்கள் ஆணையாளர் எம்.எம்.மொஹமட் கூறியுள்ளார். அந்த மேன்முறையீடுகள் தற்போது மாவட்ட செயலக மட்டத்தில் பரிசீலிக்கப்பட்டு வருவதாகவும் அவர் குறிப்பிட்டுள்ளார். வாக்களார் இடாப்பில் பெயர் உள்ளடக்கப்படாமை, விலாசம் உரிய முறையில் குறிப்பிடப்படாமை உள்ளிட்ட பல்வேறு விடயங்கள் தொடர்பில் மேன்முறையீடுகள் கிடைத்துள்ளதாகவும் பிரதி தேர்தல்கள் ஆணையாளர் தெரிவித்துள்ளார் 2013 ஆம் ஆண்டிற்கான வாக்காளர் இடாப்பு எதிர்வரும் 31 ஆம் திகதி அத்தாட்சிப்படுத்தப்படவுள்ளதாக  தேர்தல்கள் செயலகம் அறிவித்துள்ளது."}