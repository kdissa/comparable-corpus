{"Header": ["\nபலாலியிலுள்ள தமது காணிகளை விடுவிக்கக்கோரி மக்கள் ஆர்ப்பாட்டம்"], "Time": ["\n01 Mar, 2017\t", "| 1:25 pm ", "\n"], "Url": "https://www.newsfirst.lk/tamil/2017/03/01/%e0%ae%aa%e0%ae%b2%e0%ae%be%e0%ae%b2%e0%ae%bf%e0%ae%af%e0%ae%bf%e0%ae%b2%e0%af%81%e0%ae%b3%e0%af%8d%e0%ae%b3-%e0%ae%a4%e0%ae%ae%e0%ae%a4%e0%af%81-%e0%ae%95%e0%ae%be%e0%ae%a3%e0%ae%bf%e0%ae%95%e0%ae%b3/", "Content": "பூர்வீக காணிகளை விடுவிக்குமாறு வலியுறுத்தி யாழ்ப்பாணம் வலி வடக்கு மக்கள் இன்று மீண்டும் கவனயீர்ப்புப் போராட்டத்தில் ஈடுபட்டனர். பலாலி இராணுவ முகாம் அமைந்துள்ள தமது காணியை உடனடியாக விடுவிக்குமாறு போராட்டத்தில் ஈடுபட்ட மக்கள் வலியுறுத்தினர். பலாலி தெற்கு, பலாலி, வசாவிளான், தோலகட்டி ஆகிய கிராமங்களில் இருந்து இடம்பெயர்ந்த மக்கள் இந்த போராட்டத்தில் கலந்துகொண்டிருந்தனர். சொந்த நிலத்திலிருந்து வெளியேறி 30 வருடங்களாக தனியார் மற்றும் உறவினர்களின் வீடுகளில் பெரும் சிரமத்திற்கு மத்தியில் வாழந்து வருவதாக அவர்கள் சுட்டிக்காட்டினர். நான்காம் திகதிக்குள் காணி விடுவிக்கப்படாத பட்சத்தில் நில மீட்புக்கான தொடர் போராட்டத்தை ஆரம்பிக்கவுள்ளதாகவும் வலி வடக்கு மக்கள் கூறுகின்றனர். கவனயீர்ப்புப் போராட்டம் நடைபெற்ற இடத்திற்கு தமிழ் தேசியக் கூட்டமைப்பின் பாராளுமன்ற உறுப்பினர் தர்மலிங்கம் சித்தார்த்தனும் சென்றிருந்தார்."}