{"Header": ["\nசர்வதேச கிரிக்கெட் பேரவையின் தலைவர் முஸ்தபா கமல் இராஜினாமா"], "Time": ["\n01 Apr, 2015\t", "| 3:17 pm ", "\n"], "Url": "https://www.newsfirst.lk/tamil/2015/04/01/%e0%ae%9a%e0%ae%b0%e0%af%8d%e0%ae%b5%e0%ae%a4%e0%af%87%e0%ae%9a-%e0%ae%95%e0%ae%bf%e0%ae%b0%e0%ae%bf%e0%ae%95%e0%af%8d%e0%ae%95%e0%af%86%e0%ae%9f%e0%af%8d-%e0%ae%aa%e0%af%87%e0%ae%b0%e0%ae%b5-5/", "Content": "சர்வதேச கிரிக்கெட் பேரவையின் தலைவர் முஸ்தபா கமல் இன்று தனது பதவியை இராஜினாமா செய்துள்ளார். சர்வதேச கிரிக்கெட் பேரவையின் சட்டதிட்டங்களுக்கு அமைய தம் பணிகளை முன்னெடுக்க விடாமையால் தாம் இந்தத் தீர்மானத்தை மேற்கொண்டதாக டாக்கா விமான நிலையத்தில் இடம்பெற்ற ஊடகவியலாளர் சந்திப்பின் போது அவர் தெரிவித்துள்ளார். ​ இந்தியா, பங்களாதேஷ் அணிகளுக்கிடையிலான உலகக் கிண்ண கிரிக்கெட் போட்டியின் போது ரோஹித் சர்மாவின் முறையற்ற பந்து வீச்சு சர்ச்சை தொடர்பில் தாம் கவலையடைந்திருப்பதாகவும் இந்தியாவிற்கு சர்வதேச கிரிக்கெட் பேரவை சாதகமாக நடந்துகொண்டதைத் தாம் வெளிப்படையாகத் தெரிவித்திருந்ததாகவும் ஊடகவியலாளர் சந்திப்பில் முஸ்தபா சுட்டிக்காட்டியுள்ளார். அத்துடன், உலகக் கிண்ணத்தை வெற்றிபெற்ற அணிக்கு சர்வதேச கிரிக்கெட் பேரவையின் தலைவரே கிண்ணத்தை கையளிக்க வேண்டும் என்ற நடைமுறை உள்ள போதும் தம்மை வழங்க அனுமதிக்காது என்.ஶ்ரீநிவாசன் வழங்கியமையானது தனக்கு அகௌரவத்தை ஏற்படுத்தியிருப்பதாகவும் குறிப்பிட்டுள்ளார்."}