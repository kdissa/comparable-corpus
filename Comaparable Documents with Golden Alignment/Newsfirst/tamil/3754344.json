{"Header": ["\nபாரத லக்ஸ்மன் பிரேமசந்திர கொலை வழக்கின் பிரதிவாதிகளுக்கு எதிராக குற்றப் பத்திரிக்கை தாக்கல்"], "Time": ["\n01 Apr, 2015\t", "| 12:49 pm ", "\n"], "Url": "https://www.newsfirst.lk/tamil/2015/04/01/%e0%ae%aa%e0%ae%be%e0%ae%b0%e0%ae%a4-%e0%ae%b2%e0%ae%95%e0%af%8d%e0%ae%b8%e0%af%8d%e0%ae%ae%e0%ae%a9%e0%af%8d-%e0%ae%aa%e0%ae%bf%e0%ae%b0%e0%af%87%e0%ae%ae%e0%ae%9a%e0%ae%a8%e0%af%8d%e0%ae%a4%e0%ae%bf/", "Content": "பாரத லக்ஸ்மன் பிரேமசந்திர உள்ளிட்ட நால்வர் படுகொலை செய்யப்பட்ட வழக்கின் பிரதிவாதிகளான பாராளுமன்ற உறுப்பினர் துமிந்த சில்வா உள்ளிட்ட 12 பேருக்கு எதிராக இன்று குற்றப் பத்திரிகை தாக்கல் செய்யப்பட்டுள்ளது. இந்த வழக்கு கொழும்பு மேல் நீதிமன்றத்தில் இன்று விசாரணைக்கு எடுத்துக்கொள்ளப்பட்டபோதே குற்றப் பத்திரிகை தாக்கல் செய்யப்பட்டுள்ளது. இதன்போது 50,000 ரூபா ரொக்கப் பிணை மற்றும் தலா 10 இலட்சம் ரூபா பெறுமதியான இரண்டு சரீரப் பிணைகளின் பேரில் பிரதிவாதிகள் முன்பிணையில் விடுவிக்கப்பட்டுள்ளனர். இதனைத் தவிர, துமிந்த சில்வா உள்ளிட்ட பிரதிவாதிகள் நாட்டிலிருந்து வெளியேறுவதற்கும் நீதிமன்றம் தடை விதித்துள்ளது. பாரத்த லக்ஸ்மன் படுகொலை வழக்கின் மூன்றாவது மற்றும் 10 ஆவது பிரதிவாதிகள் இன்று நீதிமன்றத்தில் ஆஜராகவில்லை."}