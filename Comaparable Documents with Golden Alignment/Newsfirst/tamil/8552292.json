{"Header": ["\nபம்பலப்பிட்டி வர்த்தகரின் கொலை தொடர்பில் இருவர் கைது"], "Time": ["\n01 Sep, 2016\t", "| 5:35 pm ", "\n"], "Url": "https://www.newsfirst.lk/tamil/2016/09/01/%e0%ae%aa%e0%ae%ae%e0%af%8d%e0%ae%aa%e0%ae%b2%e0%ae%aa%e0%af%8d%e0%ae%aa%e0%ae%bf%e0%ae%9f%e0%af%8d%e0%ae%9f%e0%ae%bf-%e0%ae%b5%e0%ae%b0%e0%af%8d%e0%ae%a4%e0%af%8d%e0%ae%a4%e0%ae%95%e0%ae%b0-4/", "Content": "பம்பலப்பிட்டியில் கோடீஸ்வர வர்த்தகர் கொலை செய்யப்பட்டமை தொடர்பில் இரண்டு சந்தேகநபர்கள் கைது செய்யப்பட்டுள்ளனர். கிராண்ட்பாஸ் மற்றும் ஆட்டுப்பட்டித்தெரு ஆகிய பகுதிகளில் சந்தேகநபர்கள் கைது செய்யப்பட்டதாக கொழும்பு குற்றத்தடுப்புப் பிரிவினர் தெரிவித்தனர். சந்தேகநபர்களைத் தடுத்து வைத்து விசாரணை நடத்தி வருவதாக கொழும்பு குற்றத்தடுப்புப் பிரிவினர் குறிப்பிட்டனர். கடந்த 21 ஆம் திகதி இரவு பம்பலப்பிட்டியிலுள்ள கொத்தலாவல ஒழுங்கையில் வைத்து 29 வயதுடைய வர்த்தகர் கடத்தப்பட்டு கொலை செய்யப்பட்டிருந்தார்."}