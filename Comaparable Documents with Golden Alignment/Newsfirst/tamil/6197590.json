{"Header": ["\nடிக்கோயா பகுதியில் இரண்டு ஆலயங்களில் கொள்ளை"], "Time": ["\n01 Jan, 2017\t", "| 8:52 pm ", "\n"], "Url": "https://www.newsfirst.lk/tamil/2017/01/01/%e0%ae%9f%e0%ae%bf%e0%ae%95%e0%af%8d%e0%ae%95%e0%af%8b%e0%ae%af%e0%ae%be-%e0%ae%aa%e0%ae%95%e0%af%81%e0%ae%a4%e0%ae%bf%e0%ae%af%e0%ae%bf%e0%ae%b2%e0%af%8d-%e0%ae%87%e0%ae%b0%e0%ae%a3%e0%af%8d%e0%ae%9f/", "Content": "ஹட்டன் – டிக்கோயா – வனராஜா ஶ்ரீ முத்துவிநாயகர் ஆலயத்தில் பிள்ளையார் சிலை உள்ளிட்ட பெறுமதியான பொருட்களும் பணமும் இன்று அதிகாலை திருடப்பட்டுள்ளன. அத்துடன், வனராஜா மேற்பிரிவு மதுரைவீரன் கோயிலிலும் திருட்டுச் சம்பவமொன்று இடம்பெற்றுள்ளதாக முறைப்பாடு செய்யப்பட்டுள்ளது. இன்று அதிகாலை ஒரு மணியளவில், ஆலய நடை சாத்தப்பட்டதன் பின்னர் இந்த திருட்டுச் சம்பவம் இடம்பெற்றுள்ளதாக ஹட்டன் பொலிஸ் நிலையத்தில் முறைப்பாடு செய்யப்பட்டுள்ளது. வௌ்ளியிலான பிள்ளையார் சிலை, அம்மன் சிலைக்கு அணிவிக்கப்பட்டிருந்த தாலி மற்றும் உண்டியலிருந்து பெருந்தொகை பணம் என்பன திருடப்பட்டுள்ளன. கோயிலுக்குள் நுழைந்த திருடன் அம்மனின் தாலி உள்ளிட்டவற்றை திருடும் காட்சி, கோயிலில் பொருத்தப்பட்டிருந் சிசிடிவி கமராவில் பதிவாகியிருந்தது. இன்று காலை, வனராஜா கோயிலுக்கு சென்ற ஹட்டன் பொலிஸார் விசாரணைகளை ஆரம்பித்தனர்."}