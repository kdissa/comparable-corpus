{"Header": ["\nபுதன்கிழமை பதிவாகிய செய்திகளின் சுருக்கம்"], "Time": ["\n01 Nov, 2018\t", "| 5:54 am ", "\n"], "Url": "https://www.newsfirst.lk/tamil/2018/11/01/%e0%ae%aa%e0%af%81%e0%ae%a4%e0%ae%a9%e0%af%8d%e0%ae%95%e0%ae%bf%e0%ae%b4%e0%ae%ae%e0%af%88-%e0%ae%aa%e0%ae%a4%e0%ae%bf%e0%ae%b5%e0%ae%be%e0%ae%95%e0%ae%bf%e0%ae%af-%e0%ae%9a%e0%af%86%e0%ae%af-14/", "Content": "Colombo (News 1st) உள்நாட்டுச் செய்திகள் 01. தமிழ் தேசியக் கூட்டமைப்பினர் வல்லரசு நாடுகளின் குறிப்பாக இந்தியாவின் எடுபிடிகள் என தமிழ் தேசிய மக்கள் முன்னணியின் தலைவர் கஜேந்திரகுமார் பொன்னம்பலம் குறிப்பிட்டுள்ளார். 02. ஜனாதிபதி மைத்திரிபால சிறிசேனவைச் சந்தித்த சபாநாயகர், எதிர்வரும் 16 ஆம் திகதிக்கு முன்னர் பாராளுமன்றத்தைக் கூட்டுமாறு முன்வைக்கப்படும் கோரிக்கை தொடர்பில் ஜனாதிபதிக்கு விளக்கியுள்ளார். 03. இலங்கையின் ஆட்சியாளரை சம்பிரதாயபூர்வமாகவும் சட்ட வரைவுக்கு அமைவாகவுமே தேர்ந்தெடுக்க வேண்டும் என அமெரிக்க இராஜாங்கத் திணைக்களத்தின் உதவி ஊடகப் பேச்சாளர் ரொபர்ட் பெல்லடினோ குறிப்பிட்டுள்ளார். 04. இலங்கையின் தற்போதைய அரசியல் நிலை தொடர்பில் ஐக்கிய நாடுகள் சபைக்கு ஜனாதிபதி தௌிவுபடுத்தியுள்ளார். 05. பிரதமர் பதவி மற்றும் அரசாங்கத்தில் ஏற்பட்ட மாற்றத்தின் சட்டபூர்வ தன்மை தொடர்பில் அரசியலமைப்பின் கீழ் சட்டமா அதிபரின் வரையறைக்கமைய கருத்து வௌியிடுவது சிறந்தது அல்ல என சட்டமா அதிபர் ஜயந்த ஜயசூரிய தெரிவித்துள்ளார். 06. பிரதமர் மஹிந்த ராஜபக்ஸ, நிதி மற்றும் பொருளாதார விவகார அமைச்சருக்கான கடமைகளை நேற்று (31) பொறுப்பேற்றுள்ளார். வௌிநாட்டுச் செய்திகள் 01. ஆப்கானிஸ்தானில் இராணுவ ஹெலிகொப்டர் ஒன்று விபத்திற்குள்ளானதில் 25 பேர் உயிரிழந்துள்ளனர். 02. யேமனில் விரைவான போர் நிறுத்தத்தை அமுல்படுத்துமாறு, அமெரிக்க பாதுகாப்பு ஆலோசகர் ஜிம் மெட்டிஸ் மற்றும் இராஜாங்கச் செயலாளர் மைக் பொம்பியோ ஆகிய இருவரும் அழைப்பு விடுத்துள்ளனர். விளையாட்டுச் செய்தி 01. இலங்கைக்கு எதிரான டெஸ்ட் கிரிக்கெட் தொடரில் வேகப்பந்து வீச்சாளரான ஸ்டூவர் ப்ரோட் அணியின் வெற்றிக்கு பாரிய பங்காற்றுவார் என இங்கிலாந்து அணித்தலைவர் ஜோ ரூட் கூறியுள்ளார்."}