{"Header": ["\nகல்கிஸ்ஸ நீதவான் நீதிமன்றத்தினுள் மறைத்து வைக்கப்பட்டிருந்த கைத்துப்பாக்கிகள், ரவைகள் கண்டுபிடிப்பு"], "Time": ["\n01 Mar, 2017\t", "| 1:02 pm ", "\n"], "Url": "https://www.newsfirst.lk/tamil/2017/03/01/%e0%ae%95%e0%ae%b2%e0%af%8d%e0%ae%95%e0%ae%bf%e0%ae%b8%e0%af%8d%e0%ae%b8-%e0%ae%a8%e0%af%80%e0%ae%a4%e0%ae%b5%e0%ae%be%e0%ae%a9%e0%af%8d-%e0%ae%a8%e0%af%80%e0%ae%a4%e0%ae%bf%e0%ae%ae%e0%ae%a9%e0%af%8d/", "Content": "கல்கிஸ்ஸ நீதவான் நீதிமன்றத்தினுள் பொதி ஒன்றில் மறைத்து வைக்கப்பட்டிருந்த இரண்டு கைத்துப்பாக்கிகளும் 10 ரவைகளும் கண்டெடுக்கப்பட்டுள்ளன. இதனையடுத்து நீதிமன்ற நடவடிக்கைகள் இடைநிறுத்தப்பட்டு கல்கிஸ்ஸை நீதிமன்ற வளாகத்தில் இருக்கின்ற அனைவரும் சோதனைக்கு உட்படுத்தப்பட்டுள்ளதாக பொலிஸார் குறிப்பிடுகின்றனர். சம்பவ இடத்திற்கு பொலிஸ் மோப்ப நாய்களும் வரவழைக்கப்பட்டுள்ளன. சில தினங்களுக்கு முன்னர் களுத்துறை சிறைச்சாலை பஸ் மீது நடத்தப்பட்ட துப்பாக்கிப் பிரயோகத்தை அடுத்து நீதிமன்ற வளாகங்களில் பாதுகாப்பு பலப்படுத்தப்பட்டுள்ளன. அத்துடன் விசேட பொலிஸ் குழுவை ஈடுபடுத்தி நீதவான் நீதிமன்றத்தை சோதனைக்கு உட்படுத்தியபோதே இரண்டு கைத்துப்பாக்கிகள் கண்டெடுக்கப்பட்டுள்ளதாக பொலிஸ் ஊடகப் பிரிவு குறிப்பிட்டுள்ளது. இந்த துப்பாக்கிகள் சுடுவதற்கு தயார் நிலையில் வைக்கப்பட்டிருந்தமை பூர்வாங்க விசாரணைகளில் தெரியவந்துள்ளதாக பொலிஸார் சுட்டிக்காட்டினர். ஏதேனும் குற்றச் செயலை புரிவதற்காக இந்த ஆயுதங்கள் நீதிமன்றத்தினுள் கொண்டுவரப்பட்டிருக்கலாம் என பொலிஸார் சந்தேகிக்கின்றனர்."}