{"Header": ["\nகொட்டாவயில் துப்பாக்கிச்சூடு: பெண் உயிரிழப்பு"], "Time": ["\n01 Dec, 2017\t", "| 4:30 pm ", "\n"], "Url": "https://www.newsfirst.lk/tamil/2017/12/01/%e0%ae%95%e0%af%8a%e0%ae%9f%e0%af%8d%e0%ae%9f%e0%ae%be%e0%ae%b5%e0%ae%af%e0%ae%bf%e0%ae%b2%e0%af%8d-%e0%ae%a4%e0%af%81%e0%ae%aa%e0%af%8d%e0%ae%aa%e0%ae%be%e0%ae%95%e0%af%8d%e0%ae%95%e0%ae%bf%e0%ae%9a/", "Content": "கொட்டாவ – ருக்மலே பகுதியில் மேற்கொள்ளப்பட்ட துப்பாக்கிப்பிரயோகத்தில் பெண்ணொருவர் உயிரிழந்துள்ளார். குறித்த பெண்ணின் வீட்டிற்கு வந்த அடையாளந்தெரியாதோரால், பெண் மீது துப்பாக்கிச்சூடு நடத்தப்பட்டுள்ளதாக பொலிஸார் குறிப்பிட்டனர். துப்பாக்கிச்சூட்டுக்கு இலக்கான பெண், குறித்த இடத்திலேயே உயிரிழந்துள்ளார். ருக்மலே பகுதியைச் சேர்ந்த 42 வயதான பெண்ணொருவரே உயிரிழந்துள்ளார். சம்பவத்துடன் தொடர்புடைய சந்தேகநபர்கள் இதுவரை அடையாளங் காணப்படவில்லை."}