{"Header": ["\nவரட்சியான காலநிலை காரணமாக ஒரு இலட்சத்திற்கும் மேற்பட்டோர் பாதிப்பு"], "Time": ["\n01 Oct, 2016\t", "| 11:43 am ", "\n"], "Url": "https://www.newsfirst.lk/tamil/2016/10/01/%e0%ae%b5%e0%ae%b0%e0%ae%9f%e0%af%8d%e0%ae%9a%e0%ae%bf%e0%ae%af%e0%ae%be%e0%ae%a9-%e0%ae%95%e0%ae%be%e0%ae%b2%e0%ae%a8%e0%ae%bf%e0%ae%b2%e0%af%88-%e0%ae%95%e0%ae%be%e0%ae%b0%e0%ae%a3%e0%ae%ae-2/", "Content": "வரட்சியான காலநிலை காரணமாக, சுமார் 150,000 பேர் பாதிக்கப்பட்டுள்ளதாக இடர் முகாமைத்துவ நிலையம் குறிப்பிட்டுள்ளது. திருகோணமலை, பொலன்னறுவை, அம்பாறை, குருநாகல், மொனராகலை மற்றும் ஹம்பாந்தோட்டை மாவட்டங்களில் வரட்சியினால் அதிக எண்ணிக்கையானவர்கள் பாதிக்கப்பட்டுள்ளதாக இடர் முகாமைத்துவ நிலையத்தில் பிரதிப் பணிப்பாளர் பிரதீப் கொடிப்பிலி தெரிவித்தார். இதேவேளை, குடிநீர் தட்டுப்பாடிற்கான தீர்வினை நடைமுறைப்படுத்தும் போது முழு நாட்டையும் உள்ளடக்கிய தீர்வொன்றை நடைமுறைபடுத்த வேண்டும் என ஜனாதிபதி மைத்திரிபால சிறிசேன சுட்டிக்காட்டியுள்ளார். வரட்சியான காலநிலையுடன் ஏற்பட்டுள்ள சிக்கல் மற்றும் அதற்கான தீர்வு தொடர்பில் கலந்துரையாடுவதற்காக ஜனாதிபதி செயலகத்தில் நேற்று (30) ஏற்பாடு செய்யப்பட்டிருந்த அவசரக் கூட்டத்தில் ஜனாதிபதி இதனைக் குறிப்பிட்டார்."}