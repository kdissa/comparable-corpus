{"Header": ["\nஅனுரகுமார உள்ளிட்ட 14 வேட்பாளர்கள் கட்டுப்பணம் செலுத்தியுள்ளனர்"], "Time": ["\n01 Oct, 2019\t", "| 8:31 pm ", "\n"], "Url": "https://www.newsfirst.lk/tamil/2019/10/01/%e0%ae%85%e0%ae%a9%e0%af%81%e0%ae%b0%e0%ae%95%e0%af%81%e0%ae%ae%e0%ae%be%e0%ae%b0-%e0%ae%89%e0%ae%b3%e0%af%8d%e0%ae%b3%e0%ae%bf%e0%ae%9f%e0%af%8d%e0%ae%9f-14-%e0%ae%b5%e0%af%87%e0%ae%9f%e0%af%8d/", "Content": "Colombo (News 1st) ஜனாதிபதி தேர்தலுக்காக இதுவரையில் 14 வேட்பாளர்கள் கட்டுப்பணம் செலுத்தியுள்ளனர். அங்கீகரிக்கப்பட்ட 10 அரசியல் கட்சிகளின் வேட்பாளர்களும் 4 சுயேட்சை வேட்பாளர்களும் ஜனாதிபதி தேர்தலுக்காக இதுவரையில் கட்டுப்பணம் செலுத்தியுள்ளனர். தேசிய மக்கள் சக்தியின் வேட்பாளர் அனுரகுமார திசாநாயக்க சார்பில் இன்று கட்டுப்பணம் செலுத்தப்பட்டுள்ளது. கட்சியின் பிரதம செயலாளர் நிஹால் அபேசிங்க கட்டுப்பணத்தை செலுத்தினார். அனுரகுமார திசாநாயக்கவின் இலச்சினை தொடர்பில் ஒக்டோபர் 7 ஆம் திகதி அறிவிப்பதாக நிஹால் அபேசிங்க குறிப்பிட்டார். மேலும், ஐக்கிய தேசியக் கட்சி மற்றும் ஸ்ரீலங்கா சுதந்திரக் கட்சி ஆகியன தலைமையிலான கூட்டமைப்புகளின் கொள்கைகளுக்கு எதிராக அனுரகுமார திசாநாயக்கவை வெற்றிபெறும் வேட்பாளராக முன்நிறுத்தியுள்ளதாகவும் அவர் சுட்டிக்காட்டினார்."}