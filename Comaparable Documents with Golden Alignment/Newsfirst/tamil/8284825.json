{"Header": ["\nபெப்ரவரி 17 ஆம் திகதிக்கு முன்னர் உள்ளூராட்சி மன்றத் தேர்தல்களை நடத்தத் திட்டம்"], "Time": ["\n04 Dec, 2017\t", "| 3:30 pm ", "\n"], "Url": "https://www.newsfirst.lk/tamil/2017/12/04/%e0%ae%aa%e0%af%86%e0%ae%aa%e0%af%8d%e0%ae%b0%e0%ae%b5%e0%ae%b0%e0%ae%bf-15-%e0%ae%86%e0%ae%ae%e0%af%8d-%e0%ae%a4%e0%ae%bf%e0%ae%95%e0%ae%a4%e0%ae%bf%e0%ae%95%e0%af%8d%e0%ae%95%e0%af%81-%e0%ae%ae/", "Content": "உள்ளூராட்சி மன்றத் தேர்தல்களை எதிர்வரும் பெப்ரவரி மாதம் 17 ஆம் திகதிக்கு முன்னர் நடத்த நடவடிக்கை எடுக்கப்படும் என தேர்தல்கள் ஆணைக்குழு தெரிவித்துள்ளது. 341 சபைகளுக்கான தேர்தல்களை ஒரே தடவையில் நடத்துவதற்கும் திட்டமிடப்பட்டுள்ளது. உள்ளூராட்சி மன்றத் தேர்தல்கள் குறித்து எதிர்வரும் 7 ஆம் திகதி விசேட பேச்சுவார்த்தை நடத்தப்படும் என தேர்தல்கள் ஆணைக்குழு குறிப்பிட்டுள்ளது. இந்நிலையில், 243 உள்ளூராட்சி சபைகளுக்கான வேட்பு மனுக்களைக் கோரும் அறிவிப்பு இன்று வௌியிடப்படும் என தேர்தல்கள் ஆணைக்குழு தெரிவித்துள்ளது. 243 உள்ளூராட்சி சபைகளுக்குமான வேட்பு மனுக்களைக் கையளிப்பதற்கு டிசம்பர் மாதம் 18 ஆம் திகதி முதல் 21ஆம் திகதி நண்பகல் 12 மணி வரை கால அவகாசம் வழங்கப்படவுள்ளது. அத்துடன், கட்டுப்பணம் செலுத்தும் நடவடிக்கைகள் இன்று முதல் எதிர்வரும் 20 ஆம் திகதி நண்பகல் 12 மணி வரை இடம்பெறவுள்ளன. மேன் முறையீட்டு நீதிமன்றத்தில் தாக்கல் செய்யப்பட்டிருந்த 203 உள்ளூராட்சி சபைகளுக்கான தேர்தலுக்கு எதிரான வழக்கு வாபஸ் பெறப்பட்ட நிலையில், உள்ளூராட்சி சபைகளுக்கான வேட்பு மனு கோரும் அறிவித்தலை வௌியிடுவதற்கு விதிக்கப்பட்டிருந்த இடைக்கால தடை உத்தரவு விலக்கப்பட்டுள்ளது."}