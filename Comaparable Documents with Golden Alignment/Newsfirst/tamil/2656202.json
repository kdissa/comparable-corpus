{"Header": ["\nஐ.நா வின் சிறப்பு நிபுணர் பப்லோ டி கிரெய்ப் யாழ். விஜயம்"], "Time": ["\n01 Apr, 2015\t", "| 8:29 pm ", "\n"], "Url": "https://www.newsfirst.lk/tamil/2015/04/01/%e0%ae%90-%e0%ae%a8%e0%ae%be-%e0%ae%b5%e0%ae%bf%e0%ae%a9%e0%af%8d-%e0%ae%9a%e0%ae%bf%e0%ae%b1%e0%ae%aa%e0%af%8d%e0%ae%aa%e0%af%81-%e0%ae%a8%e0%ae%bf%e0%ae%aa%e0%af%81%e0%ae%a3%e0%ae%b0%e0%af%8d/", "Content": "இலங்கை வந்துள்ள ஐ.நா வின் சிறப்பு நிபுணர் பப்லோ டி கிரெய்ப் இன்று யாழ்ப்பாணத்திற்கு விஜயம் மேற்கொண்டார். இதன்போது அவர் அங்குள்ள நிலைமைகளை நேரடியாக ஆராய்ந்தார். இன்று பிற்பகல் யாழ்ப்பாணத்தைச் சென்றடைந்த அவர், வட மாகாண முதலமைச்சர் சி.வி. விக்னேஸ்வரனை சந்தித்துக் கலந்துரையாடினார். இதன்போது வடக்கில் நிலவுகின்ற பிரச்சினைகள் தொடர்பில் ஐ.நா வின் சிறப்பு நிபுணர் பப்லோ டி கிரெய்ப், முதலமைச்சரிடம் கேட்டறிந்துகொண்டார். கடந்த ஞாயிற்றுக்கிழமை இலங்கையை வந்தடைந்த ஐ.நா வின் சிறப்பு நிபுணர், அரசாங்க மற்றும் எதிர்க்கட்சி பிரமுகர்களுடனும் கலந்துரையாடல்களில் ஈடுபட்டு வருகின்றார்."}