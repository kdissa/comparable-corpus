{"Header": ["\nஒற்றுமைப் பயணம் 84 ஆவது நகரான அக்குரஸ்ஸயை அடைந்தது"], "Time": ["\n04 Jun, 2015\t", "| 6:07 pm ", "\n"], "Url": "https://www.newsfirst.lk/tamil/2015/06/04/%e0%ae%92%e0%ae%b1%e0%af%8d%e0%ae%b1%e0%af%81%e0%ae%ae%e0%af%88%e0%ae%aa%e0%af%8d-%e0%ae%aa%e0%ae%af%e0%ae%a3%e0%ae%ae%e0%af%8d-84-%e0%ae%86%e0%ae%b5%e0%ae%a4%e0%af%81-%e0%ae%a8%e0%ae%95%e0%ae%b0/", "Content": "இனங்களுக்கு இடையில் ஒற்றுமையை மேம்படுத்தும் நோக்கில் முன்னெடுக்கப்படும் தேசத்தை ஒன்றிணைக்கும் ஒற்றுமைப் பயணம் இன்று 84 ஆவது நகரமான அக்குரஸ்ஸ பகுதியை அடைந்துள்ளது. மக்களின் மிகுந்த வரவேற்பிற்கு மத்தியில் ஒற்றுமைப் பயணம் இன்று காலை ஊருபொக்க பகுதியில் இருந்து பயணத்தை ஆரம்பித்தது. இலங்கையின் எதிர்கால வெற்றிப் பயணத்திற்கு இரு மருங்கிலும் கூடியிருந்த மக்கள் உற்சாக வரவேற்பளித்தனர். ஊருபொக்க நகரில் இருந்து பயணத்தை ஆரம்பித்த தேசத்தை ஒன்றிணைக்கும் ஒற்றுமைப் பயணம் மொரவக்க நோக்கிப் பயணித்தது. அதன் பின்னர், மொரவக்க பகுதி மக்கள் தேசத்தை ஒன்றிணைக்கும் அபிவிருத்திப் பயணத்தில் தமது நகரின் பெயரை பதிவு செய்து கொண்டனர். பின்னர் மொரவக்க நகரில் இருந்து அகுரஸ்ஸ நோக்கி ஒற்றுமைப் பயணம் ஆரம்பமானது. பேரணியை வரவேற்கும் வகையில் இடை நடுவே வரவேற்பு நிகழ்வுகள் ஏற்பாடு செய்யப்பட்டிருந்தன. ஒற்றுமைப் பயணம் இன்று பிற்பகல் அக்குரஸ்ஸையை அண்மித்தது. நாளை காலை கம்புருபிட்டிய பஸ் தரிப்பிடத்திற்கு அருகில் இருந்து பயணத்தை ஆரம்பிக்கவுள்ள வாகனத் தொடரணி, பிற்பகல் 2 மணிக்கு வெலிகமையை அடையவுள்ளது."}