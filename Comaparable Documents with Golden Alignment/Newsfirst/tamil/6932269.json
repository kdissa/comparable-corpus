{"Header": ["\nயாழ். சுன்னாகம் பகுதியில் அரசியல் கட்சியொன்றின் தேர்தல் அலுவலகம் மீது தாக்குதல்"], "Time": ["\n02 Aug, 2015\t", "| 2:18 pm ", "\n"], "Url": "https://www.newsfirst.lk/tamil/2015/08/02/%e0%ae%af%e0%ae%be%e0%ae%b4%e0%af%8d-%e0%ae%9a%e0%af%81%e0%ae%a9%e0%af%8d%e0%ae%a9%e0%ae%be%e0%ae%95%e0%ae%ae%e0%af%8d-%e0%ae%aa%e0%ae%95%e0%af%81%e0%ae%a4%e0%ae%bf%e0%ae%af%e0%ae%bf%e0%ae%b2/", "Content": "யாழ் சுன்னாகம் பகுதியில் அரசியல் கட்சியொன்றின் தேர்தல் அலுலகம் மீது அடையாளம் தெரியாதவர்கள் தாக்குதல் நடத்தியுள்ளனர். சுன்னாகம் சபாபதிப்பிள்ளை வீதியில் அமைக்கப்பட்டுள்ள கட்சி அலுவலகம் ஒன்றின் மீதே இன்று (02) அதிகாலை தாக்குதல் மேற்கொள்ளப்பட்டுள்ளதாக பொலிஸார் தெரிவிக்கின்றனர். கட்சி அலுவலகத்தில் காட்சிப்படுத்தப்பட்டிருந்த தேர்தல் பிரசார பதாதைகள் கிளித்தெறியப்பட்டுள்ளதாகவும் பொலிஸார் குறிப்பிட்டனர். மேலும் குறித்த வேட்பாளரின் தேர்தல் பிரசார சுவரொட்டிகளுக்கும் தீ மூட்டப்பட்டுள்ளதாக எமது பிராந்திய செய்தியாளர் தெரிவிக்கின்றார். இந்த தாக்குதல் தொடர்பில் சுன்னாகம் பொலிஸார் விசாரணைகளை மேற்கொண்டுள்ளனர்."}