{"Header": ["\nமாலபே துப்பாக்கி பிரயோகம் தொடர்பில் லெப்டினல் கேணல் பிரதீப் குமார பணி நீக்கம்"], "Time": ["\n01 Sep, 2016\t", "| 12:26 pm ", "\n"], "Url": "https://www.newsfirst.lk/tamil/2016/09/01/%e0%ae%ae%e0%ae%be%e0%ae%b2%e0%ae%aa%e0%af%87-%e0%ae%a4%e0%af%81%e0%ae%aa%e0%af%8d%e0%ae%aa%e0%ae%be%e0%ae%95%e0%af%8d%e0%ae%95%e0%ae%bf-%e0%ae%aa%e0%ae%bf%e0%ae%b0%e0%ae%af%e0%af%8b%e0%ae%95%e0%ae%ae/", "Content": "மாலபே பகுதியில் இடம்பெற்ற துப்பாக்கி பிரயோகம் தொடர்பில் லெப்டினல் கேணல் பிரதீப் குமார உடன் அமுலுக்கு வரும் வகையில் பணி நீக்கம் செய்யப்பட்டுள்ளார். இராணுவ தளபதியின் உத்தரவின் பேரில் அவர் பணி நீக்கம் செய்யப்பட்டுள்ளதாக இராணுவ ஊடக பேச்சாளர் பிரிக்கேடியர் ரொஷான் செனவிரத்ன தெரிவித்தார். இந்த சம்பவம் தொடர்பில் முன்னெடுக்கப்பட்ட ஆரம்பகட்ட விசாரணைகள் தொடர்பில் நீதிமன்றத்திடம் அறிவிக்குமாறும் இராணுவ தளபதி கட்டளையிட்டுள்ளார். இவ்வாறான சம்பவங்கள் தொடர்பில் குற்றவாளிகளாக அடையாளம் காணப்படும் அதிகாரிகளுக்கு எதிராக ஒழுக்காற்று நடவடிக்கைகள் முன்னெடுக்கப்படும் எனவும் இராணுவ ஊடகப் பேச்சாளர் பிரிக்கேடியர் ரொஷான் செனவிரத்ன மேலும் தெரிவித்துள்ளார்."}