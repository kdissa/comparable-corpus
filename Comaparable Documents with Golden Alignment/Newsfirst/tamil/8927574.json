{"Header": ["\nபடப்பிடிப்பில் உயிரிழந்த துணை நடிகரின் குடும்பத்திற்கு பிரகாஷ்ராஜ் ஒரு இலட்சம் நிதியுதவி"], "Time": ["\n01 Apr, 2017\t", "| 4:08 pm ", "\n"], "Url": "https://www.newsfirst.lk/tamil/2017/04/01/%e0%ae%aa%e0%ae%9f%e0%ae%aa%e0%af%8d%e0%ae%aa%e0%ae%bf%e0%ae%9f%e0%ae%bf%e0%ae%aa%e0%af%8d%e0%ae%aa%e0%ae%bf%e0%ae%b2%e0%af%8d-%e0%ae%89%e0%ae%af%e0%ae%bf%e0%ae%b0%e0%ae%bf%e0%ae%b4%e0%ae%a8%e0%af%8d/", "Content": "நடிகர் பிரபுதேவா, லட்சுமி மேனன், பிரகாஷ்ராஜ் நடிக்கும் படம் ‘யங் மங் சங்’. இதன் படப்பிடிப்பு கும்பகோணம் பகுதியில் நடந்து வருகிறது. இந்த படப்பிடிப்பில் பங்கேற்றவர்களுக்குத் தேவையான உணவை நேற்று ஒரு வேனில் கொண்டு சென்றனர். இதன்போது, குறித்த வேன் லொறியுடன் மோதி விபத்திற்குள்ளானது. இதில் துணை நடிகர் ஆறுமுகம், வேன் சாரதி விஜி ஆகியோர் உயிரிழந்தனர். 6 பேர் காயமடைந்தனர். இதில் உயிரிழந்த ஆறுமுகத்தின் குடும்பத்திற்கு பிரகாஷ்ராஜ் ஒரு இலட்சம் ரூபா (இந்திய மதிப்பு) நிதி வழங்கி ஆறுதல் கூறியுள்ளார்."}