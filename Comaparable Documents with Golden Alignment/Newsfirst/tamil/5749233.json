{"Header": ["\nகுமார் குணரட்னத்திற்கு இலங்கை பிரஜாவுரிமை வழங்கப்பட்டுள்ளது"], "Time": ["\n02 Feb, 2017\t", "| 4:18 pm ", "\n"], "Url": "https://www.newsfirst.lk/tamil/2017/02/02/%e0%ae%95%e0%af%81%e0%ae%ae%e0%ae%be%e0%ae%b0%e0%af%8d-%e0%ae%95%e0%af%81%e0%ae%a3%e0%ae%b0%e0%ae%9f%e0%af%8d%e0%ae%a9%e0%ae%a4%e0%af%8d%e0%ae%a4%e0%ae%bf%e0%ae%b1%e0%af%8d%e0%ae%95%e0%af%81-%e0%ae%87/", "Content": "முன்னிலை சோஷலிசக் கட்சியின் செயலாளர் குமார் குணரட்னத்திற்கு இலங்கைப் பிரஜாவுரிமை வழங்கப்பட்டுள்ளது. 1948 அம் ஆண்டின் 18 ஆம் இலக்க திருத்தச் சட்டத்தின் ஒதுக்கீடுகளுக்கு அமைவாக, அவருக்கு பிரஜாவுரிமை வழங்கப்பட்டுள்ளதாக குடிவரவு – குடியகல்வு திணைக்களம் குறிப்பிட்டுள்ளது. தமது அவுஸ்திரேலிய பிரஜாவுரிமையை இரத்து செய்து, அதனை மூன்று மாதங்களுக்குள் குமார் குணரட்னம் அறிவிக்க வேண்டும் என்றும் குடிவரவு – குடியகல்வு பிரதிக்கட்டுப்பாட்டாளர் சாமிக்க கமகே கூறினார். அவ்வாறு அறிவிக்காத பட்சத்தில், குடியுரிமை சட்டத்தின் பிரகாரம் அவருக்கு வழங்கப்பட்டுள்ள இலங்கைப் பிரஜாவுரிமை இடைநிறுத்தப்படும் என்றும் அவர் சுட்டிக்காட்டினார்."}