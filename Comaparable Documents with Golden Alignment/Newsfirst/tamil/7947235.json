{"Header": ["\nதீர்வு கிட்டும் வரை போராட்டத்தை கைவிடப்போவதில்லை என வேலையற்ற பட்டதாரிகள் தெரிவிப்பு"], "Time": ["\n02 Mar, 2017\t", "| 9:00 am ", "\n"], "Url": "https://www.newsfirst.lk/tamil/2017/03/02/%e0%ae%a4%e0%af%80%e0%ae%b0%e0%af%8d%e0%ae%b5%e0%af%81-%e0%ae%95%e0%ae%bf%e0%ae%9f%e0%af%8d%e0%ae%9f%e0%af%81%e0%ae%ae%e0%af%8d-%e0%ae%b5%e0%ae%b0%e0%af%88-%e0%ae%aa%e0%af%8b%e0%ae%b0%e0%ae%be-2/", "Content": "நியமனம் கோரி வடக்கு – கிழக்கு மாகாண வேலையற்ற பட்டதாரிகள் தொடர்ந்தும் போராட்டங்களில் ஈடுபட்டு வருகின்றனர். தீர்வு கிட்டும் வரை போராட்டத்தை கைவிடப்போவதில்லை என வேலையற்ற பட்டதாரிகள் குறிப்பிடுகின்றனர். கடந்த 21 ஆம் திகதி ஆரம்பிக்கப்பட்ட கிழக்கு மாகாண வேலையற்ற பட்டதாரிகளின் சத்தியாக்கிரகப் போராட்டம் மட்டக்களப்பில் தொடர்ந்தும் முன்னெடுக்கப்பட்டு வருகின்றது. மட்டக்களப்பில் 1600 இற்கும் மேற்பட்ட வேலையற்ற பட்டதாரிகள் இருப்பதாகவும், அவர்களுக்கான நியமனங்களை வழங்குவதற்கு கிழக்கு மாகாண சபை நடவடிக்கை எடுக்க வேண்டும் என்றும் வேண்டுகோள் விடுக்கப்பட்டுள்ளது. இதே நேரம் கடந்த திங்கட்கிழமை முதல் வட மாகாண வேலையற்ற பட்டதாரிகளும் யாழ். மாவட்ட செயலகம் முன்பாக சத்தியாகிரகப் போராட்டத்தில் ஈடுபட்டு வருகின்றனர்."}