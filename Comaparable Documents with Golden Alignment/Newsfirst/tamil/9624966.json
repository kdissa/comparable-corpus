{"Header": ["\nபாகிஸ்தானுடனான டி20 தோல்வியைத் தொடர்ந்தும் தரவரிசையில் இலங்கை அணி முதலிடத்தில்"], "Time": ["\n03 Aug, 2015\t", "| 5:00 pm ", "\n"], "Url": "https://www.newsfirst.lk/tamil/2015/08/03/%e0%ae%aa%e0%ae%be%e0%ae%95%e0%ae%bf%e0%ae%b8%e0%af%8d%e0%ae%a4%e0%ae%be%e0%ae%a9%e0%af%81%e0%ae%9f%e0%ae%a9%e0%ae%be%e0%ae%a9-%e0%ae%9f%e0%ae%bf20-%e0%ae%a4%e0%af%8b%e0%ae%b2%e0%af%8d%e0%ae%b5/", "Content": "20 ஓவர் கிரிக்கெட் போட்டிக்கான அணிகளின் தரவரிசைப் பட்டியலை சர்வதேச கிரிக்கெட் கட்டுப்பாட்டுச்சபை வெளியிட்டுள்ளது. நடப்பு உலக சம்பியனான இலங்கை அணியுடனான இரண்டு டி20 போட்டிகளிலும் வெற்றிபெற்ற பாகிஸ்தான் அணி இந்தியாவை பின்னுக்குத்தள்ளி 3 ஆவது இடத்திற்கு முன்னேறி உள்ளது. பாகிஸ்தானுக்கு எதிரான தோல்வியால் 4 புள்ளிகளை இழந்தாலும் 126 புள்ளிகளுடன் இலங்கை தொடர்ந்து முதல் இடத்தில் உள்ளது. 122 புள்ளிகளுடன் ஆஸி. 2 ஆவது இடத்திலும், 120 புள்ளிகளுடன் பாகிஸ்தான் 3 ஆவது இடத்திலும், 118 புள்ளிகளுடன் இந்தியா 4 ஆவது இடத்திலும் உள்ளன. மேற்கிந்தியத் தீவுகள், தென்ஆபிரிக்கா, நியூசிலாந்து, இங்கிலாந்து, ஆப்கானிஸ்தான், பங்களாதேஷ் ஆகிய அணிகள் அடுத்தடுத்த இடம் வகிக்கின்றன."}