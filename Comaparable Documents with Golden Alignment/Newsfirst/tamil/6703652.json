{"Header": ["\nக.பொ.த சாதாரண தர மாணவருக்கான கருத்தரங்குகளுக்கு இன்று முதல் தடை"], "Time": ["\n02 Dec, 2015\t", "| 7:48 am ", "\n"], "Url": "https://www.newsfirst.lk/tamil/2015/12/02/%e0%ae%95-%e0%ae%aa%e0%af%8a-%e0%ae%a4-%e0%ae%9a%e0%ae%be%e0%ae%a4%e0%ae%be%e0%ae%b0%e0%ae%a3-%e0%ae%a4%e0%ae%b0-%e0%ae%ae%e0%ae%be%e0%ae%a3%e0%ae%b5%e0%ae%b0%e0%af%81%e0%ae%95%e0%af%8d%e0%ae%95/", "Content": "கல்விப் பொதுத் தராதர சாதாரண தர பரீட்சை தொடர்பான கருத்தரங்குகள் மாதிரி பரீட்சைகளை நடத்துவதற்கு இன்று முதல் தடை விதிக்கப்பட்டுள்ளது. இன்று நள்ளிரவு முதல் எதிர்வரும் 17 ஆம் திகதி வரை இந்த தடை நீடிக்கும் என பரீட்சைகள் திணைக்களம் அறிவித்துள்ளது. எதிர்வரும் 08 ஆம் திகதி கல்விப் பொதுத் தராதர சாதாரண தர பரீட்சை ஆரம்பமாகவுள்ளதை அடுத்து , ஒரு வாரத்திற்கு முன்னர் குறிப்பிட்ட தடை அமுல்படுத்தப்பட்டுள்ளது. மாணவர்களின் நலன் கருதி தேசிய ரீதியில் நடாத்தப்படும் பரீட்சைகள் ஆரம்பமாவதற்கு ஒரு வாரத்திற்கு முன்னர் இந்த தடைக்கான சட்டம் அமுல்படுத்தப்பட்டுள்ளமை குறிப்பிடத்தக்கது."}