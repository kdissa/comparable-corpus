{"Header": ["\nஶ்ரீ.சு. கட்சியின் மத்திய செயற்குழு, நிறைவேற்று சபை, அகில இலங்கை செயற்குழு ஆகியன இன்று கூடி கலந்துரையாடல்"], "Time": ["\n02 Mar, 2017\t", "| 7:26 am ", "\n"], "Url": "https://www.newsfirst.lk/tamil/2017/03/02/%e0%ae%b6%e0%af%8d%e0%ae%b0%e0%af%80-%e0%ae%9a%e0%af%81-%e0%ae%95%e0%ae%9f%e0%af%8d%e0%ae%9a%e0%ae%bf%e0%ae%af%e0%ae%bf%e0%ae%a9%e0%af%8d-%e0%ae%ae%e0%ae%a4%e0%af%8d%e0%ae%a4%e0%ae%bf%e0%ae%af/", "Content": "ஶ்ரீலங்கா சுதந்திர கட்சியின் மத்திய செயற்குழு, நிறைவேற்று சபை மற்றும் அகில இலங்கை செயற்குழு ஆகியன இன்று கூடவுள்ளன. ஶ்ரீலங்கா சுதந்திர கட்சியின் தலைவர் ஜனாதிபதி மைத்திரிபால சிறிசேன தலைமையில் கொழும்பு மன்றக் கல்லூரியில் கட்சியின் முக்கிய குழுக்கள் கூடவுள்ளன. எதிர்வரும் உள்ளூராட்சி மன்றத் தேர்தல் மற்றும் கட்சியின் மறுசீரமைப்பு நடவடிக்கைகள் தொடர்பாக இதன்போது கலந்துரையாடப்படவுள்ளதாக ஐக்கிய மக்கள் சுதந்திர கூட்டமைப்பின் பொதுச் செயலாளர் அமைச்சர் மஹிந்த அமரவீர குறிப்பிட்டார். இதன் பிரகாரம் மத்திய செயற்குழு காலை 9 மணிக்கு கூடவுள்ளதாக அமைச்சர் மஹிந்த அமரவீர கூறினார். ஶ்ரீலங்கா சுதந்திர கட்சியின் நிறைவேற்று சபை பிற்பகல் 4.30 இற்கும், அகில இலங்கை செயற்குழு மாலை 5 மணிக்கும் கூடவுள்ளன. முன்னாள் ஜனாதிபதி மஹிந்த ராஜபக்ஸ உள்ளிட்ட ஒன்றிணைந்த எதிர்கட்சியிலுள்ள ஶ்ரீலங்கா சுதந்திர கட்சி உறுப்பினர்கள் சகலருக்கும் இன்றைய கூட்டங்களில் கலந்துகொள்ளுமாறு அழைப்பு விடுக்கப்பட்டுள்ளதாக ஶ்ரீலங்கா சுதந்திர கடசியின் இளைஞர் முன்னணி தலைவர் சாந்த பண்டார தெரிவித்துள்ளார்."}