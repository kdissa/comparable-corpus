{"Header": ["\nமக்கள் விடுதலை முன்னணி மற்றும் ஜனநாயகக் கட்சியின் மே தின ஊர்வலம்"], "Time": ["\n01 May, 2015\t", "| 9:53 pm ", "\n"], "Url": "https://www.newsfirst.lk/tamil/2015/05/01/%e0%ae%ae%e0%ae%95%e0%af%8d%e0%ae%95%e0%ae%b3%e0%af%8d-%e0%ae%b5%e0%ae%bf%e0%ae%9f%e0%af%81%e0%ae%a4%e0%ae%b2%e0%af%88-%e0%ae%ae%e0%af%81%e0%ae%a9%e0%af%8d%e0%ae%a9%e0%ae%a3%e0%ae%bf-%e0%ae%ae/", "Content": "மக்கள் விடுதலை முன்னணியின் மே தின பேரணி தெஹிவளை எஸ்.டி. ஜயசிங்க மைதானத்தில் ஆரம்பமானது. மக்கள் விடுதலை முன்னணியின் மே தின பேரணியில், முன்னணியின் தலைவர் அனுரகுமார திசாநாயக்க உள்ளிட்ட கட்சியின் உறுப்பினர்கள் பலர் கலந்துகொண்டிருந்தனர். ஜயசிங்க மைதானத்தில் ஆரம்பமான பேரணி பாமன்கடை, கிருலப்பனை ஊடாக, ஹெவ்லொக் டவுன் பி.ஆர்.சி மைதானம் வரை பயணித்தது. இதேவேளை, ஜனநாயகக் கட்சியின் மே தின ஊர்வலம் கொழும்பு – வோட் பிளேஸிலிருந்து ஆரம்பமானது. பொரளை சந்தி , டீ.எஸ் சேனாநாயக்க வீதி , மயாண சுற்று வட்டம், அல்விட்டிகல மாவத்தை, நாராஹென்பிட்டிய சந்தி மற்றும் ஃபிளவர் ரோட் ஊடாக இந்த ஊர்வலம் சென்றது. இதன் பின்னர் ஜனநாயகக் கட்சியின் மே தின கூட்டம் நாராஹென்பிடிய ஷாலிகா மைதானத்தில் இடம்பெற்றது. இதேவேளை, மக்கள் ஐக்கிய முன்னணி உட்பட அரசியல் கட்சிகள் மற்றும் தொழிற்சங்கங்கள் ஒன்றிணைந்து நடத்திய மே தின கூட்டம் கிருலப்பனையில் இன்று இடம்பெற்றது. பொல்லேன்கொட சந்தியில் ஆரம்பமான இந்த மே தின ஊர்வலம் பேஸ்லைன் வீதி, கிருலப்பனை சந்தி, குணவர்தன மாவத்தை, பலபொக்குன வீதி ஹைலெவல் வீதி ஊடாக கிருலப்பனையை வந்ததடைந்தது. மக்கள் ஐக்கிய முன்னணி, தேசிய சுதந்திர முன்னணி, சோஷலிச மக்கள் முன்னணி உட்பட பல தொழிற்சங்கங்கள் இதில் கலந்துகொண்டன."}