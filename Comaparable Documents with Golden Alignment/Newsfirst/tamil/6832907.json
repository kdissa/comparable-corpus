{"Header": ["\nஜனாதிபதி தலைமையில் உலக சதுப்பு நில தின நிகழ்வு "], "Time": ["\n02 Feb, 2016\t", "| 10:01 pm ", "\n"], "Url": "https://www.newsfirst.lk/tamil/2016/02/02/%e0%ae%9c%e0%ae%a9%e0%ae%be%e0%ae%a4%e0%ae%bf%e0%ae%aa%e0%ae%a4%e0%ae%bf-%e0%ae%a4%e0%ae%b2%e0%af%88%e0%ae%ae%e0%af%88%e0%ae%af%e0%ae%bf%e0%ae%b2%e0%af%8d-%e0%ae%89%e0%ae%b2%e0%ae%95-%e0%ae%9a/", "Content": "உலக சதுப்பு நில தினத்தை முன்னிட்டு ஏற்பாடு செய்யப்பட்டிருந்த தேசிய விழா சிலாபம் பம்பல கடற்றொழில் மத்திய நிலையத்தில் ஜனாதிபதி மைத்திரிபால சிறிசேன தலைமையில் நடைபெற்றது. உலக சதுப்பு தினத்தை நினைவுகூரும் வகையில் ஜனாதிபதி இதன்போது கன்றொன்றை நாட்டினார். அதனைத் தொடர்ந்து உலக சதுப்பு தின நினைவு முத்திரை வெளியிட்டு வைக்கப்பட்டது. ஜனாதிபதியுடன் அமைச்சர்கள், பாராளுமன்ற உறுப்பினர்கள் உள்ளிட்ட பலர் இந்நிகழ்வில் கலந்துகொண்டிருந்தனர். இதன்போது ஜனாதிபதி தெரிவித்ததாவது, [quote]இயற்கை வளங்களுக்கு ஏற்படுத்தப்படுகின்ற அழிவுகள் காரணமாக இன்று உலகின் சில நகரங்களில் வாழும் மக்கள் ஒக்கிசன் அடங்கிய பொதியை தோலில் சுமந்து செல்ல வேண்டிய துர்பாக்கிய நிலைக்குத் தள்ளப்பட்டுள்ளனர். பல்வேறு கடத்தல்களில் ஈடுபடும் வர்த்தகர்கள், இயற்கையை நேசிக்காமல் பணத்தை நேசிப்பவர்கள் என பலரும் இயற்கை வளங்களை அழிக்கின்றனர். எமது நாட்டின் அரசியல் தலைமைகள், தேசிய மற்றும் பிரதேச மட்டத்திலுள்ள அனைத்து அரச அதிகாரிகள் போன்றே பாடசாலை மாணவர்கள், மக்கள் அனைவரும் இந்த விடயத்தில் புரிந்துணர்வோடு இலக்குகளை அடைய வேண்டியது அவசியமாகும்.[/quote]"}