{"Header": ["\nதுறைமுக விற்பனைக்கு எதிராக முன்னெடுக்கப்பட்ட ஆர்ப்பாட்டத்தைக் கலைக்க நீர்த்தாரைப் பிரயோகம்"], "Time": ["\n01 Feb, 2017\t", "| 8:27 pm ", "\n"], "Url": "https://www.newsfirst.lk/tamil/2017/02/01/%e0%ae%a4%e0%af%81%e0%ae%b1%e0%af%88%e0%ae%ae%e0%af%81%e0%ae%95%e0%ae%a4%e0%af%8d%e0%ae%a4%e0%af%88-%e0%ae%b5%e0%ae%bf%e0%ae%b1%e0%af%8d%e0%ae%aa%e0%ae%a9%e0%af%88%e0%ae%95%e0%af%8d%e0%ae%95%e0%af%81/", "Content": "தேசிய தொழிற்சங்க நிலையம் முன்னெடுத்த ஆர்ப்பாட்டத்தை கலைப்பதற்கு பொலிஸார் நீர்த்தாரை மற்றும் கண்ணீர்ப்புகை பிரயோகம் மேற்கொண்டனர். துறைமுகம் விற்கப்படுவதை எதிர்ப்போம் எனும் தொனிப்பொருளில், இலங்கை துறைமுக அதிகார சபைக்கு அருகில் தேசிய தொழிற்சங்க நிலையம் இந்த எதிர்ப்பு நடவடிக்கையை ஆரம்பித்தது. எதிர்ப்பில் ஈடுபட்டவர்கள் லோட்டஸ் வீதிக்கு பிரவேசித்து ஜனாதிபதி செயலகத்திற்கு செல்ல முற்பட்ட போது, அதனை தடுப்பதற்கு பொலிஸார் நீதிமன்ற உத்தரவொன்றை பெற்றிருந்தனர். ஆர்ப்பாட்டக்காரர்கள் பொலிஸ் வீதித் தடையை மீறி முன்னோக்கி செல்ல முற்பட்ட போது பொலிஸார் நீர்த்தாரை மற்றும் கண்ணீர்ப்புகை பிரயோகம் மேற்கொண்டனர்."}