{"Header": ["\nபங்களாதேஷிற்கு எதிரான இருபதுக்கு இருபது: உபுல் தரங்க தலைமையில் இலங்கை அணி"], "Time": ["\n03 Apr, 2017\t", "| 8:27 pm ", "\n"], "Url": "https://www.newsfirst.lk/tamil/2017/04/03/%e0%ae%aa%e0%ae%99%e0%af%8d%e0%ae%95%e0%ae%b3%e0%ae%be%e0%ae%a4%e0%af%87%e0%ae%b7%e0%ae%bf%e0%ae%b1%e0%af%8d%e0%ae%95%e0%af%81-%e0%ae%8e%e0%ae%a4%e0%ae%bf%e0%ae%b0%e0%ae%be%e0%ae%a9-%e0%ae%87%e0%ae%b0/", "Content": "பங்களாதேஷ் அணிக்கு எதிரான இருபதுக்கு இருபது கிரிக்கெட் போட்டிகளில், இலங்கை அணியை உபுல் தரங்க வழிநடத்தவுள்ளார். இலங்கை, பங்களாதேஷ் அணிகளுக்கு இடையிலான இரண்டு போட்டிகள் கொண்ட இருபதுக்கு இருபது கிரிக்கெட் தொடரின் முதல் போட்டி நாளை (04) நடைபெறவுள்ளது. கொழும்பு ஆர். பிரேமதாச மைதானத்தில் நடைபெறவுள்ள இந்தப் போட்டிக்கான இலங்கை அணி குழாத்திற்கு 16 வீரர்கள் பெயரிடப்பட்டுள்ளனர். உபாதைக்குள்ளாகியுள்ள அஞ்சலோ மெத்தியூஸ் இன்னும் பூரண குணமடையாத நிலையில், அவர் இந்த தொடரில் விளையாட மாட்டார் என இலங்கை கிரிக்கெட் நிறுவனத்தின் தெரிவுக்குழுத் தலைவர் சனத் ஜயசூரிய ஸ்போர்ட்ஸ் பெஸ்ட்டுக்குத் தெரிவித்தார்."}