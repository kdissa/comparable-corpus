{"Header": ["\nவத்தளையில் முச்சக்கர வண்டியிலிருந்து கண்டெடுக்கப்பட்ட சடலம் தொடர்பிலான விசாரணைகள் ஆரம்பம்"], "Time": ["\n01 Jun, 2015\t", "| 9:49 am ", "\n"], "Url": "https://www.newsfirst.lk/tamil/2015/06/01/%e0%ae%b5%e0%ae%a4%e0%af%8d%e0%ae%a4%e0%ae%b3%e0%af%88%e0%ae%af%e0%ae%bf%e0%ae%b2%e0%af%8d-%e0%ae%ae%e0%af%81%e0%ae%9a%e0%af%8d%e0%ae%9a%e0%ae%95%e0%af%8d%e0%ae%95%e0%ae%b0-%e0%ae%b5%e0%ae%a3/", "Content": "வத்தளை பள்ளியவத்தை பகுதியில் விபத்துக்குள்ளான முச்சக்கர வண்டியிலிருந்து, சந்தேகத்திற்கிடமான சடலம் ஒன்று கண்டெ்டுக்கப்பட்ட சம்பவம் தொடர்பில் பொலிஸார் விசாரணைகளை ஆரம்பித்துள்ளனர். உயிரிழந்தவரின் தலையில் காயங்கள் காணப்படுவதாக பொலிஸ் ஊடகப்பேச்சாளர் ருவன் வணிகசூரிய தெரிவித்தார். இந்த சம்பவம் தொடர்பில் நீதவான் விசாரணை இடம்பெற்றதையடுத்து பிரேத பரிசோதனைகளுக்காக சடலம் றாகம வைத்தியசாலைக்கு அனுப்பிவைக்கப்பட்டுள்ளதாகவும் அவர் குறிப்பிட்டார். முச்சக்கரவண்டியில் பயணம் செய்த உயிரிழந்த நபரின் தலைப்பகுதி மற்றைய முச்சக்கரவண்டியில் மோதுண்டடையால் உயிரிழப்பு ஏற்பட்டிருக்கலாம் என சந்தேகிப்பதாகவும் பொலிஸ் ஊடகப் பேச்சாளர் குறிப்பிட்டார். இந்த சம்பவம் தொடர்பில் வத்தளை பொலிஸார் மேலதிக விசாரணைகளை மேற்கொண்டுவருகின்றனர்."}