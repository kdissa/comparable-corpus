{"Header": ["\nமுன்னாள் அமைச்சர் ரோஹித்த போகொல்லாகம வெளிநாடு செல்லத் தடை"], "Time": ["\n01 Apr, 2015\t", "| 1:45 pm ", "\n"], "Url": "https://www.newsfirst.lk/tamil/2015/04/01/%e0%ae%ae%e0%af%81%e0%ae%a9%e0%af%8d%e0%ae%a9%e0%ae%be%e0%ae%b3%e0%af%8d-%e0%ae%85%e0%ae%ae%e0%af%88%e0%ae%9a%e0%af%8d%e0%ae%9a%e0%ae%b0%e0%af%8d-%e0%ae%b0%e0%af%8b%e0%ae%b9%e0%ae%bf%e0%ae%a4%e0%af%8d/", "Content": "முன்னாள் அமைச்சர் ரோஹித்த போகொல்லாகம வெளிநாடுகளுக்கு செல்ல கொழும்பு பிரதம நீதவான் கிஹான் பிலப்பிட்டிய இன்று தடை விதித்துள்ளார். இலஞ்ச ஊழல் விசாணை ஆணைக்குழு தாக்கல் செய்திருந்த மனுவொன்றை பரிசீலனைக்கு எடுத்துக்கொண்டபோதே இந்த உத்தரவு பிறப்பிக்கப்பட்டுள்ளது. வர்த்தக கண்காட்சி மற்றும் உற்பத்தியாளர்களுடனான சந்திப்பில் கலந்துகொள்ளவதற்காக திறைசேரியின் சுற்று நிருபத்திற்கு மாறாக 376,191  ரூபா மற்றும் 1,170,444 ரூபாவை பெற்றுக்கொள்வதற்கு முன்னாள் முதலீட்டுச் சபையின் பணிப்பாளர் நாயகம் லக்ஸ்மன் ஆர் வடகலவை தூண்டியதாக முன்னாள் அமைச்சர்மீது குற்றம் சுமத்தப்பட்டுள்ளது 50,000 ரூபா ரொக்கப் பிணையிலும் 10 இலட்சம் ரூபா சரீரப் பிணையிலும் முன்னாள் அமைச்சர் ரோஹித்த போகொல்லாகமவை விடுவிக்குமாறும் நீதவான் உத்தரவிட்டுள்ளார்."}