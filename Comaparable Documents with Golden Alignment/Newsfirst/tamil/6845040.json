{"Header": ["\nவங்கியினால் வழங்கப்பட்ட கடனட்டையைப் பயன்படுத்தி மத்திய வங்கி ஆளுநர் 14.5 மில்லியன் ரூபா செலவு – விமல்"], "Time": ["\n02 Jun, 2016\t", "| 7:26 pm ", "\n"], "Url": "https://www.newsfirst.lk/tamil/2016/06/02/%e0%ae%b5%e0%ae%99%e0%af%8d%e0%ae%95%e0%ae%bf%e0%ae%af%e0%ae%bf%e0%ae%a9%e0%ae%be%e0%ae%b2%e0%af%8d-%e0%ae%b5%e0%ae%b4%e0%ae%99%e0%af%8d%e0%ae%95%e0%ae%aa%e0%af%8d%e0%ae%aa%e0%ae%9f%e0%af%8d%e0%ae%9f/", "Content": "மத்திய வங்கியின் ஆளுநருக்கு மத்திய வங்கியினால் வழங்கப்பட்டுள்ள கடனட்டையைப் பயன்படுத்தி ஒரு வருடத்திற்கும் குறைந்த காலப்பகுதியில் அவர் தனது தனிப்பட்ட தேவைகளுக்காக 14.5 மில்லியன் ரூபாவை செலவு செய்துள்ளதாக தேசிய சுதந்திர முன்னணியின் தலைவர் விமல் வீரவங்ச தெரிவித்தார். இதற்கு முன்னர் இருந்த எந்தவொரு மத்திய வங்கி ஆளுநரும் குறுகிய காலத்திற்குள் இதுபோன்ற பெருந்தொகையை தனது தேவைக்காக செலவிட்டதில்லை எனவும் விமல் வீரவங்ச சுட்டிக்காட்டினார். ஜூன் மாதம் 30 ஆம் திகதி மத்திய வங்கி ஆளுநரின் பதவிக்காலம் நிறைவடையவுள்ள நிலையில், மீண்டும் அவரை நியமிப்பது தொடர்பில் அரசாங்கம் தீர்மானமொன்றை எடுக்க வேண்டும் எனவும் குறிப்பிட்டார்."}