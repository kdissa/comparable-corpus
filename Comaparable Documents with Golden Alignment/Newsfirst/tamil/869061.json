{"Header": ["\nகம்பன் விழா 2015 எதிர்வரும் மூன்று தினங்களுக்கு நடைபெறவுள்ளது"], "Time": ["\n01 May, 2015\t", "| 3:22 pm ", "\n"], "Url": "https://www.newsfirst.lk/tamil/2015/05/01/%e0%ae%95%e0%ae%ae%e0%af%8d%e0%ae%aa%e0%ae%a9%e0%af%8d-%e0%ae%b5%e0%ae%bf%e0%ae%b4%e0%ae%be-2015-%e0%ae%8e%e0%ae%a4%e0%ae%bf%e0%ae%b0%e0%af%8d%e0%ae%b5%e0%ae%b0%e0%af%81%e0%ae%ae%e0%af%8d-%e0%ae%ae/", "Content": "கொழும்பு கம்பன் கழகம் நடத்தும் “கம்பன் விழா 2015” இன்று முதல் எதிர்வரும் மூன்று தினங்களுக்கு இராமகிருஷ்ண மிஷன் மண்டபத்தில் நடைபெறவுள்ளது. இலக்கியப் பேருரை, பட்டி மண்டபம், கவியரங்கம், ஆய்வரங்கு, கருத்தரங்கு, வழக்காடு மன்றம் என்பன கம்பன் விழாவில் இடம்பெறவுள்ளதுடன், சான்றோர்களும் கௌரவிக்கப்படவுள்ளனர். அருள் மொழி அரசி வசந்தா வைத்தியநாதன், நாட்டியக் கலைஞர் வேல்ஆனந்தன், எஸ்.ஏ.ஆர்.எம் செய்யித் ஹஸன் மௌலானா, கவிஞர் வாசுதேவன் மற்றும் விளையாட்டு வீராங்கனை தர்ஜினி சிவலிங்கம் ஆகியோருக்கு அறக்கட்டளை விருதுகளும் வழங்கப்படவுள்ளன. இம்முறை கம்பன் புகழ் விருது 2015 மன்னார் மறைமாவட்ட ஆயர் பேரருட்திரு இராயப்பு ஜோசப் ஆண்டகைக்கு வழங்கப்படவுள்ளமை விசேட அம்சமாகும்."}