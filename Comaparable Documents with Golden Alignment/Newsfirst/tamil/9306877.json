{"Header": ["\nமின்சார சபைக்கு எரிபொருள் விநியோகம் நிறுத்தம்"], "Time": ["\n01 Jul, 2019\t", "| 8:48 am ", "\n"], "Url": "https://www.newsfirst.lk/tamil/2019/07/01/%e0%ae%ae%e0%ae%bf%e0%ae%a9%e0%af%8d%e0%ae%9a%e0%ae%be%e0%ae%b0-%e0%ae%9a%e0%ae%aa%e0%af%88%e0%ae%95%e0%af%8d%e0%ae%95%e0%af%81-%e0%ae%8e%e0%ae%b0%e0%ae%bf%e0%ae%aa%e0%af%8a%e0%ae%b0%e0%af%81%e0%ae%b3/", "Content": "கொழும்பு துறைமுகத்திலிருந்து கொலன்னாவை வரையான எண்ணெய்க் குழாய்களின் திருத்தப் பணிகளுக்கு மின்சக்தி அமைச்சர் ரவி கருணாநாயக்க தடங்கல்களை ஏற்படுத்துவதாகத் தெரிவித்து இந்தத் தொழிற்சங்க நடவடிக்கை எடுக்கப்பட்டுள்ளது. கொழும்பு துறைமுகத்திற்கு வருகைதரும் எரிபொருள் கப்பல்களிலிருந்து கொலன்னாவை வரை எரிபொருள் எடுத்துச்செல்லும் குழாய்த் தொகுதி 75 வருடங்கள் பழைமை வாய்ந்தன. ப ல சந்தர்ப்பங்களில் இதில் கசிவுகள் ஏற்பட்டதுடன் 5 அரை கிலோமீற்றர் தூரத்திற்கு இந்த குழாய்த் தொகுதியில் சில பகுதிகள் சிதைவடைந்துள்ளதால் முழுமையாக கைவிடப்பட்டுள்ளன. இதனால் தற்போது இரண்டு தொகுதிகளே பாவனையிலுள்ளன. அந்தத் தொகுதிகளும் சிதைவடைந்துள்ளதால் கப்பல்களிலிருந்து எரிபொருள் விநியோகிக்கும் போது எடுக்கும் நாட்களின் எண்ணிக்கை அதிகரித்துள்ளதாக தொழிற்சங்கங்கள் சுட்டிக்காட்டியுள்ளன. இதனால் வருடத்தில் கப்பல்களுக்கு வழங்கவேண்டிய வாடகைத் தொகை 4 மில்லியன் டொலர்களாகும்."}