{"Header": ["\nபோலி அடையாள அட்டையை பயன்படுத்தி ஆயுர்வேத மருத்துவர் போல நடமாடியவர் கைது"], "Time": ["\n03 Apr, 2019\t", "| 4:14 pm ", "\n"], "Url": "https://www.newsfirst.lk/tamil/2019/04/03/%e0%ae%aa%e0%af%8b%e0%ae%b2%e0%ae%bf-%e0%ae%85%e0%ae%9f%e0%af%88%e0%ae%af%e0%ae%be%e0%ae%b3-%e0%ae%85%e0%ae%9f%e0%af%8d%e0%ae%9f%e0%af%88%e0%ae%af%e0%af%88-%e0%ae%aa%e0%ae%af%e0%ae%a9%e0%af%8d/", "Content": "Colombo (News 1st) பலாங்கொடையில் போலி அடையாள அட்டையை பயன்படுத்தி ஜோதிடர் மற்றும் ஆயுர்வேத மருத்துவர் போல நடமாடிய ஒருவர் கைது செய்யப்பட்டுள்ளார். பலாங்கொடை – முகுனுமலே பகுதியில் சந்தேகநபர் ஆயுர்வேத மருந்தகமொன்றை நடத்தி, அதனூடாக பலருக்கு சிகிச்சை வழங்கியுள்ளதாக பொலிஸார் குறிப்பிட்டனர். பிலியந்தலை – மிரிஸ்ஸவத்தை பகுதியை சேர்ந்த 33 வயதான ஒருவரே கைது செய்யப்பட்டுள்ளார். சந்தேகநபரிடமிருந்து போலி அடையாள அட்டைகள், கடவுச்சீட்டு, ஆயுர்வேத மருந்துப் பொருட்கள் என்பன கைப்பற்றப்பட்டுள்ளன. மேலும், கைது செய்யப்பட்டவரை பலாங்கொடை நீதவான் முன்னிலையில் ஆஜர்படுத்த நடவடிக்கை எடுக்கப்பட்டுள்ளது."}