{"Header": ["\nகடந்த ஏழு மாதங்களில் டெங்கு காய்ச்சலால் 35 பேர் உயிரிழப்பு"], "Time": ["\n02 Jul, 2016\t", "| 11:59 am ", "\n"], "Url": "https://www.newsfirst.lk/tamil/2016/07/02/%e0%ae%95%e0%ae%9f%e0%ae%a8%e0%af%8d%e0%ae%a4-%e0%ae%8f%e0%ae%b4%e0%af%81-%e0%ae%ae%e0%ae%be%e0%ae%a4%e0%ae%99%e0%af%8d%e0%ae%95%e0%ae%b3%e0%ae%bf%e0%ae%b2%e0%af%8d-%e0%ae%9f%e0%af%86%e0%ae%99/", "Content": "வருடத்தின் கடந்த ஏழு மாதங்களில் டெங்கு காய்ச்சலால் பீடிக்கப்பட்டு 35 பேர் உயிரிழந்துள்ளனர். இந்த காலப்பகுதியில் டெங்கு காய்ச்சலாப் பீடிக்கப்பட்ட 20,954 பேர் பதிவாகியுள்ளதாக சுகாதார அமைச்சின் தொற்று நோய் ஆய்வுப் பிரிவு தெரிவித்துள்ளது. கொழும்பு, கம்பஹா, களுத்துறை, கண்டி, கேகாலை, மாத்தளை, புத்தளம், குருநாகல் மாவட்டங்களிலேயே கூடுதலான டெங்கு நோயாளர்கள் பதிவாகியுள்ளனர். இதேவேளை, நேற்று மற்றும் நேற்று முன்தினம் இரண்டு நாட்களிலும் டெங்கு ஒழிப்பு வேலைத்திட்டத்தின் கீழ் முன்னெடுக்கப்பட்ட சோதனை நடவடிக்கைகளின் போது, நுளம்புப் பெருக்கத்திற்கு ஏதுவான சூழல் காணப்பட்ட அதிக இடங்கள் அடையாளம் காணப்பட்டுள்ளன."}