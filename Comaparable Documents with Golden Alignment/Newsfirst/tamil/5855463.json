{"Header": ["\nகாணாமலாக்கப்பட்டோரின் உறவினர்கள் இருவேறு பகுதிகளில் தொடர்ந்தும் போராட்டம்"], "Time": ["\n01 Mar, 2017\t", "| 6:47 pm ", "\n"], "Url": "https://www.newsfirst.lk/tamil/2017/03/01/99076/", "Content": "காணாமலாக்கப்பட்டோரின் உறவினர்கள் இருவேறு பகுதிகளில் முன்னெடுத்துள்ள போராட்டங்கள் இன்றும் தொடர்கின்றன. கிளிநொச்சி கந்தசுவாமி ஆலய முன்றலில் கடந்த 20 ஆம் திகதி ஆரம்பிக்கப்பட்ட கவனயீர்ப்புப் போராட்டம் 10 ஆவது நாளாகவும் தொடர்கின்றது. இரவு பகலாகத் தொடரும் இந்த போராட்டத்தில் முதியவர்கள் பலர் ஈடுபட்டுள்ளனர். இதேவேளை, வவுனியா வீதி அபிவிருத்தி திணைக்களத்திற்கு முன்பாக ஆறாவது நாளாகவும் காணாமலாக்கப்பட்டோரின் உறவினர்கள் போராட்டத்தில் ஈடுபட்டு வருகின்றனர். அத்துடன், ஜனாதிபதியின் கவனத்தை ஈர்க்கும் வகையில் தபால் அனுப்பும் போராட்டமும் இரண்டாவது நாளாக இன்று முன்னெடுக்கப்பட்டது. இவர்களின் போராட்டத்திற்கு ஆதரவு தெரிவித்து வவுனியா பல்கலைக்கழக மாணவர்களும் விரிவுரையாளர்களும் இன்று ஆர்ப்பாட்டத்தினை மேற்கொண்டிருந்தனர்."}