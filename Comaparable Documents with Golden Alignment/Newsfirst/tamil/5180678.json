{"Header": ["\nவௌ்ளைக் கொடிகளுடன் வருகை தந்தாலும் தமிழக மீனவர்கள் கைது செய்யப்படுவார்கள் – கோசல வர்ணகுலசூரிய"], "Time": ["\n01 Aug, 2014\t", "| 5:45 pm ", "\n"], "Url": "https://www.newsfirst.lk/tamil/2014/08/01/%e0%ae%b5%e0%af%8c%e0%af%8d%e0%ae%b3%e0%af%88%e0%ae%95%e0%af%8d-%e0%ae%95%e0%af%8a%e0%ae%9f%e0%ae%bf%e0%ae%95%e0%ae%b3%e0%af%81%e0%ae%9f%e0%ae%a9%e0%af%8d-%e0%ae%b5%e0%ae%b0%e0%af%81%e0%ae%95%e0%af%88/", "Content": "இந்திய மத்திய மற்றும் மாநில அரசுகள் தமிழக மீனவர்களின் கோரிக்கைகளை செவிமடுத்து தீர்மானம் மேற்கொள்ளாவிட்டால் வெள்ளைக் கொடிகளுடன் இலங்கை கடல் எல்லைக்குள் பிரவேசிப்பது உறுதி என தமிழக மீனவர்கள் தெரிவித்துள்ளனர். கடந்த 08 நாட்களாக இராமேஸ்வரத்தில் முன்னெடுத்து வருகின்ற வேலைநிறுத்தப் போராட்டத்தின் அடுத்தகட்ட நகர்வாக கச்சதீவை நோக்கி சுமார் 2,000 படகுகளில் தமிழக மீனவர்கள் நாளை வரவுள்ளதாக தமிழக கடலோர விசைப்படகு நல சங்கத்தின் ஆலோசகர் என்.தேவதாசன் குறிப்பிடுகின்றார். இதேவேளை, தமிழக மீனவர்கள் இலங்கை கடல் எல்லைக்குள் அத்துமீறி பிரவேசிக்கவுள்ளமை தொடர்பில் கடற்படை பேச்சாளர் கொமாண்டர் கோசல வர்ணகுலசூரியவிடம் நியூஸ்பெஸ்ட் வினவியபோது, நாட்டின் கடற்பரப்பிற்குள் அத்துமீறி பிரவேசிக்கும் அனைவரும் நிச்சயம் கைது செய்யப்படுவார்கள் என கடற்படை பேச்சாளர் கொமாண்டர் கோசல வர்ணகுலசூரிய தெரிவித்தார்."}