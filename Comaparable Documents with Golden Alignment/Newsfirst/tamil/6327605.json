{"Header": ["\nபிரட்லியின் புதிய அவதாரம்: ‘இந்தியன் அல்லாதவன்’"], "Time": ["\n03 Apr, 2015\t", "| 10:35 am ", "\n"], "Url": "https://www.newsfirst.lk/tamil/2015/04/03/%e0%ae%aa%e0%ae%bf%e0%ae%b0%e0%ae%9f%e0%af%8d%e0%ae%b2%e0%ae%bf%e0%ae%af%e0%ae%bf%e0%ae%a9%e0%af%8d-%e0%ae%aa%e0%af%81%e0%ae%a4%e0%ae%bf%e0%ae%af-%e0%ae%85%e0%ae%b5%e0%ae%a4%e0%ae%be%e0%ae%b0%e0%ae%ae/", "Content": "அவுஸ்திரேலியாவின் முன்னாள் வேகப்பந்து வீச்சாளர் பிரட்லீ முதல் முறையாக இந்தியாவை மையப்படுத்திய “இந்தியன் அல்லாதவன்”(UNINDIAN) என்ற சினிமா படத்தில் நடத்தி வருகிறார்.அதற்குரிய புகைப்படங்கள் முதல் முறையாக வெளியிடப்பட்டுள்ளன. இந்த சினிமா காதல் மற்றும் நகைச்சுவையை மையமாக கொண்ட திரைப்படம். இதில் முக்கிய வேடத்தில் பிரட்லீ நடிக்கிறார். அவருக்கு ஜோடியாக இந்திய நடிகை தனிஷ்தா சட்டர்ஜி நடிக்கிறார். தனிஷ்தா, பிரிக் லேன் (2007) என்ற பிரித்தானிய படத்தில் நடித்து பிரபலமானவர். படத்தை இந்திய வம்சாவளியை சேர்ந்த அவுஸ்திரேலிய சினிமா தயாரிப்பாளர் அனுபம் சர்மா இயக்குகிறார். ‘அன்இந்தியன்’ படப்பிடிப்பு சிட்னியில் நடைபெற்று வருகிறது. இந்த படத்திற்கு உரிய சில புகைப்படங்களை திரைப்பட வர்த்தக ஆய்வாளர் தரன் ஆதர்ஷ் தனது பேஷ் புக் பக்கங்களில் வெளியிட்டுள்ளார. அதில் நடிகராக மாறிய கிரிக்கெட் வீரர் பிரட்லீ என தலைப்பிட்டு உள்ளார் அதில் அவர் முன்னணி வேடத்தில் நடிப்பதாகவும் கூறி உள்ளார். இந்த படத்தில் பிரட்லீ மகிழ்ச்சியான அதிர்ஷடகாரனாக நடிக்கிறார். 8 வயதில் குழந்தை உள்ள ஒரு இந்திய பெண்ணை (தனிஷ்தா)வை காதலிக்கிறார். பிரட்லீ 2010ஆம் ஆண்டில் டெஸ்ட் கிரிக்கெட் போட்டிகளிலிருந்து ஓய்வு பெற்றார். 2012 ஜூலை மாதம் முதல் சர்வதேச கிரிக்கெட் போட்டிகளில் இருந்து ஓய்வு பெற்றார். இருந்தாலும் இன்னும் இந்தியாவில் நடைபெறும் பிரிமியர் லீக் போட்டிகளில் விளையாடி வருகிறார்."}