{"Header": ["\nஅரநாயக்க மண்சரிவில் சிக்கி 15 மாணவர்கள் உயிரிழப்பு, ஐவரைக் காணவில்லை: மீட்புப் பணிகள் நிறுத்தம்"], "Time": ["\n02 Jun, 2016\t", "| 9:39 pm ", "\n"], "Url": "https://www.newsfirst.lk/tamil/2016/06/02/%e0%ae%85%e0%ae%b0%e0%ae%a8%e0%ae%be%e0%ae%af%e0%ae%95%e0%af%8d%e0%ae%95-%e0%ae%ae%e0%ae%a3%e0%af%8d%e0%ae%9a%e0%ae%b0%e0%ae%bf%e0%ae%b5%e0%ae%bf%e0%ae%b2%e0%af%8d-%e0%ae%9a%e0%ae%bf%e0%ae%95-2/", "Content": "அரநாயக்க பகுதியில் அண்மையில் ஏற்பட்ட மண்சரிவில் 15 பாடசாலை மாணவர்கள் உயிரிழந்துள்ளதாகவும் 5 மாணவர்கள் காணாமற்போயுள்ளதாகவும் அறியக்கிடைத்தது. ஹத்கம்பொல மகா வித்தியாலயத்தில் கல்வி பயின்ற 15 மாணவர்கள் மண்சரிவில் சிக்கி உயிரிழந்துள்ளனர். 17 மாணவர்கள் கல்வி பயின்ற எலஹபிட்டிய கனிஸ்ட வித்தியாலயத்திற்கு மண்சரிவினால் பாதிப்பு ஏற்படாத போதிலும், அந்த பாடசாலைக்குச் செல்ல முடியாத நிலை ஏற்பட்டுள்ளதுடன் அங்கு கல்வி பயின்ற 5 மாணவர்கள் காணாமற்போயுள்ளனர். அரநாயக்க – சாமசர மலைப்பகுதியில் மண்சரிவில் சிக்கி காணாமற்போனோரைத் தேடும் மீட்புப் பணிகள் இன்று முடிவுக்குக் கொண்டுவரப்பட்டது. உயிரிழந்தவர்களுக்காக அப்பகுதியில் இன்று சமய வழிபாடுகளும் இடம்பெற்றன."}