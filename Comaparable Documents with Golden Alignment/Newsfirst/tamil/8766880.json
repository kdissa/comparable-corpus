{"Header": ["\nஊடகவியலாளர் தாக்கப்பட்டதைக் கண்டித்து நீர்கொழும்பில் ஆர்ப்பாட்டம்"], "Time": ["\n04 Jun, 2016\t", "| 9:42 pm ", "\n"], "Url": "https://www.newsfirst.lk/tamil/2016/06/04/%e0%ae%8a%e0%ae%9f%e0%ae%95%e0%ae%b5%e0%ae%bf%e0%ae%af%e0%ae%b2%e0%ae%be%e0%ae%b3%e0%ae%b0%e0%af%8d-%e0%ae%a4%e0%ae%be%e0%ae%95%e0%af%8d%e0%ae%95%e0%ae%aa%e0%af%8d%e0%ae%aa%e0%ae%9f%e0%af%8d%e0%ae%9f/", "Content": "நீர்கொழும்பு மாநகர சபையின் மாதாந்தக் கூட்டம் தொடர்பில் செய்தி சேகரிக்கச் சென்ற ஊடகவியலாளர் ஃப்ரெடி கமகே தாக்கப்பட்ட சம்பவத்தைக் கண்டித்து நீர்கொழும்பில் இன்று ஆர்ப்பாட்டம் நடத்தப்பட்டது. கடந்த 2 ஆம் திகதி நீர்கொழும்பு மாநகர சபையின் மாதாந்தக் கூட்டம் நடைபெற்றது. கூட்டத்தின் பின்னர் மாநகர சபை வளாகத்திற்குள் ஊடகவியலாளர் ஃப்ரெடி கமகேவை மோட்டார் சைக்கிளில் வந்த இருவர் தாக்கியுள்ளனர். இந்தத் தாக்குதலுக்கு எதிர்ப்புத் தெரிவித்து தொண்டர் நிறுவனங்கள் சில இணைந்து நீர்கொழும்பு நகரில் எதிர்ப்புப் பேரணியொன்றை ஏற்பாடு செய்திருந்தன. இதேவேளை, இந்தத் தாக்குதல் தொடர்பில் இரண்டு சந்தேகநபர்கள் இன்று கைது செய்யப்பட்டதாக பொலிஸார் கூறினர். நீர்கொழும்பு பதில் நீதவான் கே.ஜீ.குணதாச முன்னிலையில் சந்தேகநபர்கள் ஆஜர்படுத்தப்பட்டதுடன், எதிர்வரும் 14 ஆம் திகதி வரை அவர்கள் விளக்கமறியலில் வைக்கப்பட்டுள்ளனர். முன்வைக்கப்பட்டுள்ள குற்றச்சாட்டு தொடர்பில் பிரதி மேயர் தயான் லங்சாவிடம் வினவுவதற்கு நாம் மேற்கொண்ட முயற்சிகள் பலனளிக்கவில்லை."}