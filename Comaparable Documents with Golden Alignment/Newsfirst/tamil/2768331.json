{"Header": ["\nவிடுவிக்கப்பட்ட படகுகளுடன் தமிழக மீனவர்கள் நாடு திரும்பினர்"], "Time": ["\n01 May, 2015\t", "| 11:07 am ", "\n"], "Url": "https://www.newsfirst.lk/tamil/2015/05/01/%e0%ae%b5%e0%ae%bf%e0%ae%9f%e0%af%81%e0%ae%b5%e0%ae%bf%e0%ae%95%e0%af%8d%e0%ae%95%e0%ae%aa%e0%af%8d%e0%ae%aa%e0%ae%9f%e0%af%8d%e0%ae%9f-%e0%ae%aa%e0%ae%9f%e0%ae%95%e0%af%81%e0%ae%95%e0%ae%b3-4/", "Content": "இலங்கையில் விடுவிக்கப்பட்ட படகுகளுடன் தமிழக மீனவர்கள் நாடு திரும்பியுள்ளனர். விடுவிக்கப்பட்ட 14 படகுகளுடன் நேற்றிரவு தமிழக மீனவர்கள் நாடு திரும்பியதாக நியூஸ்பெஸ்ட்டின் இராமேஸ்வரம் செய்தியாளர் தெரிவிக்கின்றார். இலங்கை கடற்படையினரிடம் மீட்கப்பட்ட படகுகள் பழுதடைந்துள்ளதாகவும் அதனை பழுதுபார்ப்பதற்கு தேவையான நிதியை மத்திய அரசு வழங்க வேண்டும் எனவும் தமிழக மீனவர்கள் கோரிக்கை விடுத்துள்ளனர். அத்துமீறி இலங்கை கடற்பரப்பிற்குள் மீன்பிடியில் ஈடுபட்ட போது பல்வேறு சந்தர்ப்பங்களில் கைது செய்யப்பட்ட இந்திய மீனவர்களின் 80 படகுகளை இலங்கை அரசு அண்மையில் விடுவிக்கப்பட்டமை குறிப்பிடத்தக்கது. அவற்றினை கட்டங்கட்டமாக பழுதுபார்த்து மீள கொண்டு செல்லும் நடவடிக்கை கடந்த ஒருவாரமாக முன்னெடுக்கப்பட்டிருந்தது."}