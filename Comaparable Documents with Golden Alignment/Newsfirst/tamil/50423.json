{"Header": ["\nவெள்ளவத்தையில் இடம்பெற்ற இந்திய தம்பதியினரின் மர்ம மரணம் தொடர்பில் விசாரணைகள் ஆரம்பம்"], "Time": ["\n03 Apr, 2015\t", "| 7:04 am ", "\n"], "Url": "https://www.newsfirst.lk/tamil/2015/04/03/%e0%ae%b5%e0%af%86%e0%ae%b3%e0%af%8d%e0%ae%b3%e0%ae%b5%e0%ae%a4%e0%af%8d%e0%ae%a4%e0%af%88%e0%ae%af%e0%ae%bf%e0%ae%b2%e0%af%8d-%e0%ae%87%e0%ae%9f%e0%ae%ae%e0%af%8d%e0%ae%aa%e0%af%86%e0%ae%b1%e0%af%8d/", "Content": "வெள்ளவத்தையிலுள்ள ஹோட்டலொன்றினுள் இடம்பெற்ற இந்திய தம்பதியினரின் மர்ம மரணம் தொடர்பில் பொலிஸார் விரிவான விசாரணைகளை ஆரம்பித்துள்ளனர். இந்த மரணங்கள் தொடர்பில் இன்று நீதவான் விசாரணைகளை நடத்துவதற்கு ஏற்பாடுகள் முன்னெடுக்கப்பட்டுள்ளதாக பொலிஸ் ஊடகப் பேச்சாளரும், உதவிப் பொலிஸ் அத்தியட்சகருமான ருவன் குணசேகர தெரிவிக்கின்றார். அதன் பின்னரே மரணத்திற்கான காரணத்தை கண்டறிய முடியுமெனவும் பொலிஸ் உடகப் பேச்சாளர் கூறினார். இந்திய தம்பதியினர் ஒருவிதமான பானத்தை பருகியுள்ளனரா என்ற கோணத்திலும் பொலிஸார் விசாரணைகளை ஆரம்பித்துள்ளனர். இந்திய தம்பதியினர் உயிரிழந்துள்ளதாக நேற்றிரவு கிடைத்த தகவலொன்றின் பிரகாரம் அவர்களின் சடலங்கள் கண்டெடுக்கப்பட்டதாக பொலிஸ் ஊடகப் பேச்சாளர் தெரிவித்தார். இந்த தம்பதியினர் கடந்த 27 ஆம் திகதி இலங்கைக்கு வருகை தந்துள்ளமை குறிப்பிடத்தக்கதாகும்."}