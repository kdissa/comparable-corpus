{"Header": ["\nமட்டக்களப்பு வவுணதீவில் யானைத் தாக்குதலுக்கு இலக்காகி 6 வயது பெண் குழந்தை உயிரிழப்பு"], "Time": ["\n02 Jun, 2016\t", "| 12:48 pm ", "\n"], "Url": "https://www.newsfirst.lk/tamil/2016/06/02/%e0%ae%ae%e0%ae%9f%e0%af%8d%e0%ae%9f%e0%ae%95%e0%af%8d%e0%ae%95%e0%ae%b3%e0%ae%aa%e0%af%8d%e0%ae%aa%e0%af%81-%e0%ae%b5%e0%ae%b5%e0%af%81%e0%ae%a3%e0%ae%a4%e0%af%80%e0%ae%b5%e0%ae%bf%e0%ae%b2%e0%af%8d/", "Content": "மட்டக்களப்பு வவுணதீவு கற்பககேணி பகுதியில் யானைத் தாக்குதலுக்கு இலக்காகி 6 வயது பெண் குழந்தையொன்று உயிரிழந்துள்ளது. நேற்று மாலை 5 மணியளவில் இந்த சம்பவம் இடம்பெற்றுள்ளதாக பொலிஸார் குறிப்பிட்டனர். தந்தையுடன் உறவினர் வீட்டுக்கு சென்று திரும்பி வரும்போது இந்த குழந்தை யானைத் தாக்குதலுக்கு இலக்காகியுள்ளது. யானையிடமிருந்து குழந்தையை காப்பாற்றுவதற்கு தந்தை முயற்சித்த போது அவரையும் யானை தாக்கியுள்ளது. இதன்போது காயமடைந்த குறிந்த நபர் மட்டக்களப்பு போதனா வைத்தியசாலையில் அனுமதிக்கப்பட்டுள்ளார். மட்டக்களப்பு மாவட்டத்தில் காடுகளை அண்மித்த பகுதிகளில் அண்மைக் காலமாக காட்டு யானை அட்டகாசம் அதிகரித்து வருகின்றது. எனினும் அதிகாரிகள் உரிய நடவடிக்கை எடுப்பதில்லை என சில பிரதேசங்களிலுள்ள மக்கள் குற்றஞ்சாட்டியுள்ளமை குறிப்பிடத்தக்கது."}