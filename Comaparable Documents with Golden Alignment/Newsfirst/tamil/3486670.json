{"Header": ["\nதிங்கட்கிழமை பதிவாகிய செய்திகளின் சுருக்கம்"], "Time": ["\n02 Oct, 2018\t", "| 8:10 am ", "\n"], "Url": "https://www.newsfirst.lk/tamil/2018/10/02/%e0%ae%a4%e0%ae%bf%e0%ae%99%e0%af%8d%e0%ae%95%e0%ae%9f%e0%af%8d%e0%ae%95%e0%ae%bf%e0%ae%b4%e0%ae%ae%e0%af%88-%e0%ae%aa%e0%ae%a4%e0%ae%bf%e0%ae%b5%e0%ae%be%e0%ae%95%e0%ae%bf%e0%ae%af-%e0%ae%9a-10/", "Content": "Colombo (News 1st) உள்நாட்டுச் செய்திகள் 01. சிறுவர் உரிமை மற்றும் சலுகைகள் தொடர்பில் சிறுவர்கள் சமூகத்தில் எதிர்நோக்கும் சவால்கள் குறித்து சம்பந்தப்பட்ட தரப்பினர் கவனம் செலுத்தவேண்டும் என ஜனாதிபதி மைத்திரிபால சிறிசேன தெரிவித்துள்ளார். 02. நாட்டின் உழைக்கும் மக்களின் பணத்தினால் பேணப்படும் ஊழியர் சேமலாப நிதியத்தை கடந்த காலங்களில் பல்வேறு வர்த்தகங்களில் ஈடுபடுத்தியமையினால் பாரிய நட்டம் ஏற்பட்டது. 03. பதவிக்காலம் நிறைவடைந்த 6 உறுப்பினர்களின் வெற்றிடங்களை நிரப்புவதில் நிலவும் தாமதம் காரணமாக அரசியலமைப்பு பேரவையின் நடவடிக்கைகள் தடைப்பட்டுள்ளன. 04. கட்டுநாயக்க விமான நிலையத்தில், 58 இலட்சம் ரூபா பெறுமதியான ஐஸ் போதைப்பொருளுடன் இந்திய பிரஜை ஒருவர் கைது செய்யப்பட்டுள்ளார். 05. வருடத்தின் இதுவரையிலான காலப்பகுதியில், பயணச்சீட்டு இன்றி ரயிலில் பயணித்த 1,163 பேர் கைது செய்யப்பட்டுள்ளனர். வௌிநாட்டுச் செய்திகள் 01. இந்தோனேஷியாவில் ஏற்பட்ட நிலநடுக்கம் மற்றும் ஆழிப்பேரலையின்போது, 1,200 சிறைக் கைதிகள் தப்பியோடியுள்ளதாக அந்நாட்டு நீதியமைச்சின் அதிகாரிகள் தெரிவித்துள்ளனர். 02. வட மற்றும் தென் கொரிய படையினர், அவர்களது எல்லையில் புதைக்கப்பட்டுள்ள 800,000க்கும் அதிகமான நிலக்கண்ணிவெடிகளை அகற்றுவதற்கு ஆரம்பித்துள்ளதாக அதிகாரிகள் தெரிவித்துள்ளனர். விளையாட்டுச் செய்தி 01. வர்த்தக சேவை கிரிக்கெட் போட்டிகளில் விளையாடக்கூடாது என இலங்கை கிரிக்கெட் அணியின் வீரர்கள் அறிவுறுத்தப்பட்டுள்ளமை கவலைக்குரிய விடயம் என முன்னாள் டெஸ்ட் அணித் தலைவர் டி.எம், டில்ஷான் தெரிவித்துள்ளார்."}