{"Header": ["\nதிங்கட்கிழமை பதிவாகிய செய்திகளின் சுருக்கம்"], "Time": ["\n02 Jul, 2019\t", "| 5:57 am ", "\n"], "Url": "https://www.newsfirst.lk/tamil/2019/07/02/%e0%ae%a4%e0%ae%bf%e0%ae%99%e0%af%8d%e0%ae%95%e0%ae%9f%e0%af%8d%e0%ae%95%e0%ae%bf%e0%ae%b4%e0%ae%ae%e0%af%88-%e0%ae%aa%e0%ae%a4%e0%ae%bf%e0%ae%b5%e0%ae%be%e0%ae%95%e0%ae%bf%e0%ae%af-%e0%ae%9a-39/", "Content": "Colombo (News 1st) உள்நாட்டுச் செய்திகள் 01. பொலிஸ் கான்ஸ்டபிள் ஒருவரைத் தாக்கியமை தொடர்பில் சந்தேகத்தின் பேரில் கைது செய்யப்பட்ட பாராளுமன்ற உறுப்பினர் ஷாந்த சிசிர குமார அபேசேகரவின் மகன் இஷார சத்துரங்க அபேசேகர விளக்கமறியலில் வைக்கப்பட்டுள்ளார். 02. அக்குரஸ்ஸ பகுதியிலுள்ள நிதி நிறுவனமொன்றில் 29 இலட்சம் ரூபா பணத்தைக் கொள்ளையிட்டு தப்பிச்சென்ற சந்தேகநபர்கள் இருவர் கைது செய்யப்பட்டுள்ளனர். 03. மரணதண்டனையை அமுல்படுத்தப்படுவதற்கு எதிராக உயர் நீதிமன்றத்தில் 12 அடிப்படை உரிமை மனுக்கள் தாக்கல் செய்யப்பட்டுள்ளன. 04. எதிர்வரும் வௌ்ளிக்கிழமை வரை மின்சார சபைக்கான எரிபொருளை விநியோகிப்பதற்கு பெற்றோலியத்துறை தொழிற்சங்கங்கள் தீர்மானித்துள்ளன. 05. தேசிய பாடசாலைகளில் பரீட்சார்த்த திட்டமாக மாத்திரமே உயர்தர மாணவர்களுக்கு டெப் வழங்குதற்கு அமைச்சரவை அனுமதி வழங்கியதாக, ஜனாதிபதி தெரிவித்துள்ளார். வௌிநாட்டுச் செய்திகள் 01. பிரித்தானிய இளவரசர் வில்லியம் மற்றும் இளவரசி கேட் மிடில்டன் ஆகியோர் முதல்தடவையாக பாகிஸ்தானுக்கு விஜயம் மேற்கொள்ளவுள்ளனர். 02. அளவுக்கதிகமான செறிவூட்டப்பட்ட யுரேனியத்தை ஈரான் கையிருப்பில் வைத்திருப்பதாக குற்றச்சாட்டு முன்வைக்கப்பட்டுள்ளது."}