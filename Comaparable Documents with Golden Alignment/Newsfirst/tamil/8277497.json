{"Header": ["\nஐந்து மாவட்டங்களுக்கு விடுக்கப்பட்ட மண்சரிவு அபாய எச்சரிக்கை தொடர்ந்தும் அமுலில்"], "Time": ["\n02 Jun, 2016\t", "| 12:29 pm ", "\n"], "Url": "https://www.newsfirst.lk/tamil/2016/06/02/%e0%ae%90%e0%ae%a8%e0%af%8d%e0%ae%a4%e0%af%81-%e0%ae%ae%e0%ae%be%e0%ae%b5%e0%ae%9f%e0%af%8d%e0%ae%9f%e0%ae%99%e0%af%8d%e0%ae%95%e0%ae%b3%e0%af%81%e0%ae%95%e0%af%8d%e0%ae%95%e0%af%81-%e0%ae%b5-3/", "Content": "ஐந்து மாவட்டங்களுக்கு விடுக்கப்பட்ட மண்சரிவு அபாய எச்சரிக்கை தொடர்ந்தும் அமுலில் காணப்படுவதாக இடர் முகாமைத்துவ நிலையம் குறிப்பிட்டுள்ளது. நுவரெலியா, கண்டி, கேகாலை, இரத்தினபுரி மற்றும் களுத்துறை ஆகிய மாவட்டங்களுக்கே தேசிய கட்டட ஆய்வு நிறுவனத்தினூடாக மண்சரிவு அபாய எச்சரிக்கை விடுக்கப்பட்டுள்ளது. மேலும் கண்டி – குருநாகல் வீதியில் கட்டுகஸ்தொட்ட பகுதியில் ஏற்பட்ட நிலதாழிறக்கம் காரணமாக அந்த வீதியுடனான போக்குவரத்து மட்டுப்படுத்தபட்டுள்ளதாக இடர் முகாமைத்துவ உதவிப் பணிப்பாளர் பிரதீப் கொடிப்பிலி தெரிவித்துள்ளார். வௌ்ளம் மற்றும் மண்சரிவால் பாதிக்கப்பட்டவர்களுக்கு நிவாரணங்கள் வழங்கும் செயற்றிட்டம் முன்னெடுக்கப்பட்டு வருவதாகவும், சேதங்களுக்கான நட்டஈடுகளை வழங்கும் நடவடிக்கையும் உரிய முறையில் முன்னெடுக்கப்படுவதாகவும் பிரதீப் கொடிப்பில் கூறியுள்ளார். இந்த விடயங்கள் தொடர்பில் ஏதேனும் முறைப்பாடுகள் காணப்படின் 1 1 7 என்ற இலக்கத்தினூடாக அறியத்தர முடியும் எனவும் இடர் முகாமைத்துவ நிலையம் தெரிவித்துள்ளது."}