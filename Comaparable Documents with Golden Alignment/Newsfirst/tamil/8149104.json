{"Header": ["\nஅடையாளங்காணப்படாத வாகனங்களால் விபத்து: இறந்தவர்களின் உறவினர்களுக்கு நிவாரணம்"], "Time": ["\n04 Jun, 2016\t", "| 8:37 am ", "\n"], "Url": "https://www.newsfirst.lk/tamil/2016/06/04/%e0%ae%9f%e0%af%88%e0%ae%af%e0%ae%be%e0%ae%b3%e0%ae%ae%e0%af%8d-%e0%ae%95%e0%ae%be%e0%ae%a3%e0%ae%aa%e0%af%8d%e0%ae%aa%e0%ae%9f%e0%ae%be%e0%ae%a4-%e0%ae%b5%e0%ae%be%e0%ae%95%e0%ae%a9%e0%ae%99%e0%af%8d/", "Content": "இதுவரை அடையாளம் காணப்படாத வாகனங்களினால் விபத்துக்குள்ளாகி உயிரிழந்தவர்களின் உறவினர்களுக்கு நிதி நிவாரணம் வழங்க அரசாங்கம் நடவடிக்கை எடுத்துள்ளது. கடந்த வருடத்தில் இடம்பெற்றுள்ள 111 விபத்துக்களுடன் தொடர்புடைய வாகனங்கள் இதுவரை அடையாளம் காணப்படவில்லை என போக்குவரத்து மற்றும் சிவில் விமான சேவைகள் அமைச்சு சுட்டிக்காட்டியுள்ளது. இந்த விபத்துக்களில் 113 பேர் உயிரிழந்துள்ளமை பதிவாகியுள்ளதாக அமைச்சு குறிப்பிட்டுள்ளது. இதில் உயிரிழந்த 72 பேரின் உறவினர்களுக்கு நிதி நிவாரணம் வழங்கப்பட்டுள்ளது. எஞ்சியுள்ளவர்களுக்காக 40 இலட்சம் ரூபா நிதி நிவாரணம் வழங்கப்படவுள்ளதாக போக்குவரத்து மற்றும் சிவில் விமான சேவைகள் அமைச்சு தெரிவித்துள்ளது."}