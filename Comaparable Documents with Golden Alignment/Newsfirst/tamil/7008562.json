{"Header": ["\nதேசிய அமைப்புகள் ஒன்றியத்தின் தேசிய இணக்கப்பாடு மஹிந்த ராஜபக்ஸவிடம் கையளிப்பு"], "Time": ["\n03 Aug, 2015\t", "| 7:12 pm ", "\n"], "Url": "https://www.newsfirst.lk/tamil/2015/08/03/%e0%ae%a4%e0%af%87%e0%ae%9a%e0%ae%bf%e0%ae%af-%e0%ae%85%e0%ae%ae%e0%af%88%e0%ae%aa%e0%af%8d%e0%ae%aa%e0%af%81%e0%ae%95%e0%ae%b3%e0%ae%bf%e0%ae%a9%e0%af%8d-%e0%ae%92%e0%ae%a9%e0%af%8d%e0%ae%b1%e0%ae%bf/", "Content": "தேசிய அமைப்புகளின் ஒன்றியம் தயாரித்துள்ள தேசிய இணக்கப்பாடு ஐக்கிய மக்கள் சுதந்திரக் கூட்டமைப்பின் குருநாகல் மாவட்ட வேட்பாளர் மஹிந்த ராஜபக்ஸவிடம் இன்று கையளிக்கப்பட்டது. கொழும்பு விஹாரமாதேவி வெளியரங்கில் இடம்பெற்ற இந்த நிகழ்வில் பல அமைப்புகளின் பிரதிநிதிகளும் கலந்து கொண்டிருந்தனர். 5 பிரதான விடயங்களின் அடிப்படையில் இந்த இணக்கப்பாடு தயாரிக்கப்பட்டுள்ளதுடன் பல அமைப்புகளின் கையொப்பத்துடன் மஹிந்த ராஹபக்ஸவிடம் கையளிக்கப்பட்டது. இதன்போது மஹிந்த ராஜபக்ஸ தெரிவித்ததாவது : [quote]வெளிநாட்டு டொலர்களுக்காக செயற்படுகின்ற அமைப்புகள் ஒன்றிணைந்து எம்மை தோல்வியடைய செய்ய முற்படுகின்ற போது , நாட்டை நேசிக்கும் மக்கள் எமக்காக ஒன்றிணைகின்றமையை பாரிய சக்தியாகவே நாம் கருதுகின்றோம். எமக்கிருந்த அச்சத்தை நீங்கள் நீக்கியுள்ளீர்கள். நாட்டின் ஐக்கியத்திற்காக செயற்படும் பொறுப்பை நாங்கள் ஏற்று கொள்கின்றோம்.[/quote]"}