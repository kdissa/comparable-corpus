{"Header": ["\nமூதூர் தள வைத்தியசாலையின் குறைபாடுகளை நிவர்த்தி செய்யக் கோரி நான்காவது நாளாக ஆர்ப்பாட்டம்"], "Time": ["\n04 Jun, 2015\t", "| 10:00 pm ", "\n"], "Url": "https://www.newsfirst.lk/tamil/2015/06/04/%e0%ae%ae%e0%af%82%e0%ae%a4%e0%af%82%e0%ae%b0%e0%af%8d-%e0%ae%a4%e0%ae%b3-%e0%ae%b5%e0%af%88%e0%ae%a4%e0%af%8d%e0%ae%a4%e0%ae%bf%e0%ae%af%e0%ae%9a%e0%ae%be%e0%ae%b2%e0%af%88%e0%ae%af%e0%ae%bf/", "Content": "திருகோணமலை மூதூர் தள வைத்தியசாலையின் குறைபாடுகளை சுட்டிக்காட்டி இன்று நான்காவது நாளாகவும் கவனயீர்ப்புப் போராட்டம் முன்னெடுக்கப்பட்டது. இந்தப் போராட்டத்திற்கு ஆதரவு தெரிவிக்கும் வகையில் இன்றைய தினம் கடையடைப்பும் முன்னெடுக்கப்பட்டது. குறித்த தள வைத்தியசாலையானது அடிப்படை வசதிகள் அற்ற நிலையில் பேரளவில் மாத்திரமே இயங்குவதாக ஆர்ப்பாட்டத்தில் ஈடுபட்டவர்கள் தெரிவித்தனர். கடையடைப்பு போராட்டம் காரணமாக பாடசாலைகளுக்கு மாணவர்கள் சமூகமளிக்காமையால் பாடசாலை செயற்பாடுகள் பாதிக்கப்பட்டதாக எமது பிராந்திய செய்தியாளர் தெரிவித்தார்."}