{"Header": ["\nவித்தியாவின் தாய்க்கு அச்சுறுத்தல்: வழக்கு விசாரணை ஒத்திவைப்பு"], "Time": ["\n02 Jun, 2016\t", "| 6:08 pm ", "\n"], "Url": "https://www.newsfirst.lk/tamil/2016/06/02/%e0%ae%b5%e0%ae%bf%e0%ae%a4%e0%af%8d%e0%ae%a4%e0%ae%bf%e0%ae%af%e0%ae%be%e0%ae%b5%e0%ae%bf%e0%ae%a9%e0%af%8d-%e0%ae%a4%e0%ae%be%e0%ae%af%e0%af%8d%e0%ae%95%e0%af%8d%e0%ae%95%e0%af%81-%e0%ae%85%e0%ae%9a/", "Content": "யாழ். புங்குடுதீவில் கூட்டு வன்புணர்விற்கு உட்படுத்தப்பட்டு கொலை செய்யப்பட்ட மாணவி சிவலோகநாதன் வித்தியாவின் கொலை தொடர்பில் அவருடைய தாய்க்கு அச்சுறுத்தல் விடுக்கப்பட்டதாகத் தெரிவிக்கப்படும் சம்பவம் தொடர்பான வழக்கு விசாரணை ஒத்தி வைக்கப்பட்டுள்ளது. ஊர்காவற்துறை நீதவான் நீதிமன்றத்தில் இந்த வழக்கு விசாரணைக்கு இன்று எடுத்துக்கொள்ளப்பட்டபோது நீதவான் கருப்பையா ஜீவராணி விசாரணையை ஒத்தி வைத்தார். அதற்கமைய, இந்த வழக்கு விசாரணை எதிர்வரும் 8 ஆம் திகதி வரை ஒத்திவைக்கப்பட்டுள்ளது. வித்தியாவின் கொலையுடன் தொடர்புடைய சந்தேகநபர்களின் உறவினர்களால் அச்சுறுத்தல் விடுக்கப்படுவதாக நீதிமன்றத்தில் வித்தியாவின் தாயினால் அறிவிக்கப்பட்டதை அடுத்து இந்த விடயம் தொடர்பில் பொலிஸ் நிலையத்தில் முறைப்பாடு செய்ய வேண்டும் என ஏற்கனவே நீதிமன்றம் உத்தரவிட்டிருந்தமை குறிப்பிடத்தக்கது."}