{"Header": ["\nஹெரோயின் வைத்திருந்தவருக்கு ஆயுள் தண்டனை விதித்தது கொழும்பு மேல் நீதிமன்றம்"], "Time": ["\n01 Sep, 2016\t", "| 6:05 pm ", "\n"], "Url": "https://www.newsfirst.lk/tamil/2016/09/01/%e0%ae%b9%e0%af%86%e0%ae%b0%e0%af%8b%e0%ae%af%e0%ae%bf%e0%ae%a9%e0%af%8d-%e0%ae%b5%e0%af%88%e0%ae%a4%e0%af%8d%e0%ae%a4%e0%ae%bf%e0%ae%b0%e0%af%81%e0%ae%a8%e0%af%8d%e0%ae%a4%e0%ae%b5%e0%ae%b0%e0%af%81/", "Content": "13.56 கிராம் ஹெரோயினை வைத்திருந்தமை மற்றும் விநியோகித்தமை ஆகிய குற்றச்சாட்டுகளில் குற்றவாளியாகக் காணப்பட்ட ஒருவருக்கு கொழும்பு மேல் நீதிமன்றம் ஆயுள் தண்டனை விதித்துள்ளது. கொழும்பு மேல் நீதிமன்ற நீதிபதி ஏ.ஏ.ஆர்.ஹெய்யன்துடுவ முன்னிலையில் இந்த வழக்கு இன்று விசாரிக்கப்பட்டதை அடுத்தே ஆயுள் தண்டனை விதிக்கப்பட்டுள்ளது. 2008 ஆம் ஆண்டின் செப்டம்பர் மாதம் 29 ஆம் திகதி பொரளையில் பொலிஸ் போதைப்பொருள் ஒழிப்புப் பிரிவினரால் ஹெரோய்ன் போதைப்பொருளுடன் சந்தேகநபர் கைது செய்யப்பட்டிருந்தார். பிரதிவாதி மீதான வழக்கு விசாரணையில், சந்தேகத்திற்கிடமின்றி குற்றம் நிரூபிக்கப்பட்டுள்ளதாகவும் நீதிபதி அறிவித்துள்ளார்."}