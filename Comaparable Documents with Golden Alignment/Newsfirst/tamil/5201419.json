{"Header": ["\nபயங்கரவாதத்திற்கு எதிரான சட்டம் தொடர்பில் அமைச்சர் சாகல ரத்நாயக்கவுடனான விசேட நேர்காணல்"], "Time": ["\n01 Oct, 2016\t", "| 8:26 pm ", "\n"], "Url": "https://www.newsfirst.lk/tamil/2016/10/01/88977/", "Content": "பிரதமருடன் நியூசிலாந்து விஜயத்தில் ஈடுபட்டுள்ள, சட்டம் ஒழுங்கு மற்றும் தெற்கு அபிவிருத்தி அமைச்சர் சாகல ரத்நாயக்கவுடனான நியூஸ்பெஸ்ட்டின் விசேட நேர்காணல். கேள்வி: பயங்கரவாதத் தடைச்சட்டத்தினை மாற்றவுள்ளதாக பிரதமர் தெரிவித்திருந்தார். அது தொடர்பில் எவ்வாறான நடவடிக்கை மேற்கொள்ளப்படவுள்ளது? சாகல ரத்நாயக்க: யுத்தம் நிறைவு பெற்றதையடுத்து சர்வதேச ரீதியில் சட்டக்கட்டமைப்பினை ஆரம்பிக்கவும், நாட்டு மக்களின் உரிமையை வழங்கும் பொறுப்பும் உள்ளது. பயங்கரவாதத்திற்கு எதிரான சட்டத்தினை புதிய கட்டமைப்பாக நாங்கள் திருத்தியுள்ளோம். தற்போது அதற்காக குழு நியமிக்கப்பட்டு, பிரதமர் அதற்கு தலைவராக உள்ளார். முப்படையினர், பொலிஸார், நிபுணத்துவம் பெற்றவர்கள், சட்ட மா அதிபர் திணைக்களம் ஆகியன இதனுடன் தொடர்புபட்டுள்ளன. இந்த குழு 30 தடவைகள் கூடியுள்ளது. இதுபற்றி வாத விவாதங்கள் இடம்பெற்றன. ஜனாதிபதியுடனும் இது தொடர்பில் கதைத்துள்ளோம். ஜனாதிபதியின் அனுமதியுடன் அந்த சட்டக் கட்டமைப்பினை அமைச்சரவையில் சமர்ப்பிக்கவுள்ளோம். கண்காணிப்பு குழு ஊடாக மக்களுக்கு தெரிவிக்கவுள்ளோம். கேள்வி: பயங்கரவாதத்திற்கு எதிரான சட்டம் மூலம் சட்டத்திலுள்ள சிலவற்றினை குறைப்பதாக பிரதமர் மீது குற்றச்சாட்டு முன்வைக்க முடியுமல்லவா? இதனை எவ்வாறு தெளிவுபடுத்துகிறீர்கள்? சாகல ரத்நாயக்க: இலங்கைக்குள் மட்டுமல்ல, சர்வதேச ரீதியாகவும் பயங்கரவாதத்திற்கு எதிராக செயற்பட நாங்கள் தயாராக இருக்க வேண்டும். இந்த சட்டத்தின் ஊடாக எவற்றையும் குறைக்கவில்லை. விசேடமாக இதற்கு சர்வதேசம் பூரண விருப்பத்தினைத் தெரிவிக்காமல் இருக்க முடியும். கேள்வி: குறித்த காலப்பகுதிக்குள் இதனை சமர்ப்பிப்பது மற்றும் செயற்படுத்துவது தொடர்பில் என்ன கூறுகின்றீர்கள்? சாகல ரத்நாயக்க: அமைச்சரவையின் அனுமதியைப் பெற்று ஒரு மாதத்திற்குள் கண்காணிப்புக் குழுவில் அதனை நிறைவு செய்வதற்கு எதிர்பார்க்கிறோம். வரவு செலவுத் திட்டத்திற்கு முன்னர் இதனை செய்ய முடியாது போகும் என நினைக்கின்றோம். வரவு செலவுத் திட்டம் நிறைவு பெற்றதையடுத்து அடுத்த வருட முற்பகுதியில் சட்ட மூலமாக பாராளுமன்றத்தில் சமர்ப்பிக்க எதிர்பார்த்துள்ளோம்."}