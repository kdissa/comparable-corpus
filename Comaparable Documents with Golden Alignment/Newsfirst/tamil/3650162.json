{"Header": ["\n‘கயல்’ படத்தின் ரகசியத்தை வெளியிட்ட பிரபு சொலமன்"], "Time": ["\n01 Aug, 2014\t", "| 3:33 pm ", "\n"], "Url": "https://www.newsfirst.lk/tamil/2014/08/01/%e0%ae%95%e0%ae%af%e0%ae%b2%e0%af%8d-%e0%ae%aa%e0%ae%9f%e0%ae%a4%e0%af%8d%e0%ae%a4%e0%ae%bf%e0%ae%a9%e0%af%8d-%e0%ae%b0%e0%ae%95%e0%ae%9a%e0%ae%bf%e0%ae%af%e0%ae%a4%e0%af%8d%e0%ae%a4%e0%af%88/", "Content": "தமிழ் சினிமாவில் என்றும் தரமான படங்களை தருபவர் பிரபு சொலமன். இவர் இயக்கிய மைனா, கும்கி போன்ற படங்கள் அவரை மட்டும் இல்லாமல் அந்த படத்தில் நடித்தவர்களையும் அடுத்த கட்டத்திற்கு  நகர்த்திச் சென்றது தற்போது இவர் கயல் என்ற படத்தை இயக்கிவருகிறார், சமீபத்தில் இப்படத்தை பற்றி சில தகவல்களை பகிர்ந்துள்ளார். இப்படம் முழுக்க முழுக்க நகைச்சுவையாக போகும் கடைசி அரை மணி நேரத்தில் மிகப்பெரும் திருப்பங்களுடன் முடியுமாம், அந்த ரகசியக் காட்சி சுனாமி குறித்த சம்பவங்களாகத் தான் இருக்கும் என நெருங்கியவட்டாரங்கள் தெரிவிக்கின்றன. மேலும் வர்த்தக படம் குறித்த கேள்விகளுக்கு ‘அடிதடி படங்கள் மட்டும் வர்த்தக படங்கள் இல்லை, நம்மை கடந்து போகிறவர்களிடம் ஒரு கதை இருக்கு, நாம் கடந்து வந்த வாழ்கையிலும் ஒரு கதை இருக்கு, அதை பதிவு செய்வதில் கூட ஒரு விதத்தில் வர்த்தகம் இருக்கிறது.’ என்று தெரிவித்தார்."}