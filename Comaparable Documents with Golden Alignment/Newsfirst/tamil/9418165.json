{"Header": ["\nமுந்தல் பகுதியில் வாகன விபத்து; சிறுவன் உயிரிழப்பு"], "Time": ["\n01 Aug, 2014\t", "| 1:55 pm ", "\n"], "Url": "https://www.newsfirst.lk/tamil/2014/08/01/%e0%ae%ae%e0%af%81%e0%ae%a8%e0%af%8d%e0%ae%a4%e0%ae%b2%e0%af%8d-%e0%ae%aa%e0%ae%95%e0%af%81%e0%ae%a4%e0%ae%bf%e0%ae%af%e0%ae%bf%e0%ae%b2%e0%af%8d-%e0%ae%b5%e0%ae%be%e0%ae%95%e0%ae%a9-%e0%ae%b5/", "Content": "முந்தல், உடப்பு – கரம்பை மணிகாரன் வீதியின் சமீரகம பகுதியில் இடம்பெற்ற விபத்தில் 15 வயதான சிறுவன் உயிரிழந்துள்ளான். இந்த விபத்து நேற்றிரவு 9 மணியளவில் இடம்பெற்றுள்ளது. மோட்டார் சைக்கிளில் மற்றுமொருவருடன் பின்புறமாக அமர்ந்து இந்த சிறுவன் பயணித்தபோது, மோட்டார் சைக்கிள் வீதியை விட்டுவிலகி விபத்துக்குள்ளானதாக பொலிஸ் ஊடகப் பேச்சாளர் அலுவலகம் தெரிவிக்கின்றது. விபத்தில் பலத்த காயங்களுக்குள்ளான நிலையில் புத்தளம் வைத்தியசாலையில் அனுமதிக்கப்பட்ட சிறுவன், மேலதிக சிகிச்சைக்காக சிலாபம் வைத்தியசாலைக்கு மாற்றப்பட்ட நிலையில் உயிரிழந்துள்ளதாக பொலிஸார் குறிப்பிடுகின்றனர். கொத்தாந்தீவு, சமீரகம பகுதியைச் சேர்ந்த சிறுவனே சம்பவத்தில் உயிரிழந்ததுடன், சடலம் புத்தளம் ஆதார வைத்தியசாலையில் வைக்கப்பட்டுள்ளது."}