{"Header": ["\nசுதந்திர தினக் கொண்டாட்டங்கள் காரணமாக விசேட போக்குவரத்துத் திட்டம்"], "Time": ["\n04 Feb, 2016\t", "| 7:45 am ", "\n"], "Url": "https://www.newsfirst.lk/tamil/2016/02/04/%e0%ae%9a%e0%af%81%e0%ae%a4%e0%ae%a8%e0%af%8d%e0%ae%a4%e0%ae%bf%e0%ae%b0-%e0%ae%a4%e0%ae%bf%e0%ae%a9%e0%ae%95%e0%af%8d-%e0%ae%95%e0%af%8a%e0%ae%a3%e0%af%8d%e0%ae%9f%e0%ae%be%e0%ae%9f%e0%af%8d%e0%ae%9f/", "Content": "சுதந்திர தின கொண்டாட்டங்கள் காராணமாக இன்று அதிகாலை 5 மணி தொடக்கம் நண்பகல் 12 மணிவரை காலி முகத்திடலை அண்மித்த வீதிகளில் விசேட போக்குவரத்து திட்டம் அமுல்படுத்தப்பட்டுள்ளது. காலி முகத்திடல் தொடக்கம் பழைய பாராளுமன்றம் வரையான வீதி காலை 5 மணி முதல் முழுமையாக மூடப்படுள்ளதாக வீதி பாதுகாப்பு மற்றும் போக்குவரத்து பிரதி பொலிஸ் மா அதிபர் அமரசிறி சேனாரத்ன குறிப்பிட்டுள்ளார் . காலை 5 மணி முதல் சைத்திய வீதியும் முழுமையாக மூடப்பட்டுள்ளது . காலை 7 மணி முதல் நண்பகல் 12 வரை லேக் ஹவுஸ் சுற்று வட்டம் தொடக்கம் பழைய பாராளுமன்றம் வரையான வீதி முழுமையாக மூடப்படுகின்றது . மேலும் காலை வேளையில் காலி வீதியின் ஊடாக கொழும்பிற்குள் பிரவேசிப்போர் கொள்ளுப்பிட்டி முற்சந்தியில் லிபர்ட்டி சுற்று வட்டத்தின் ஊடாக பித்தளை சந்தி கொம்பனி தெரு மலே வீதியின் ஊடாக புறக் கோட்டையை சென்றடைய முடியும் என பிரதி பொலிஸ் மா அதிபர் குறிப்பிட்டுள்ளார் . எனினும் 9 மணிக்கு பின்னர் கொம்பனி தெரு தொடக்கம் பழைய பாராளுமன்ற கட்டடம் வரையான வீதி முழுமையாக மூடப்பட்டுள்ளது . எனவே 9 மணிக்கு பின்னர் காலி வீதியின் ஊடாக கொழும்பிற்குள் பிரவேசிக்கும் அனைத்து வாகனங்களும் நகர மண்டப சுற்று வட்டத்தின் ஊடாக இப்பாங்வெல சந்தி காமினி வீதி டெக்னிக்கல் சந்தி ஊடாக புறக் கோட்டைக்கு செல்ல முடியும் என பிரதி பொலிஸ் மா அதிபர் குறிப்பட்டுள்ளார். மேலும் டீ. ஆர் விஜயவர்த்தன மாவத்தை காலை ஒன்பது முதல் முழுமையாக மூடப்படவுள்ளது . ஆகவே குறித்த வீதியின் ஊடாக அலுவலகங்களுக்கு செல்லும் உத்தியோகத்தர்கள் உரிய நேரத்திற்கு போக்குரவத்தினை மேற்கொண்டு தாமதங்களை தவிர்த்து கொள்ளுமாறும் வீதி பாதுகாப்பு மற்றும் போக்குவரத்து பிரதி பொலிஸ் மா அதிபர் அமரசிறி சேனாரத்ன தெரிவித்துளளார் ."}