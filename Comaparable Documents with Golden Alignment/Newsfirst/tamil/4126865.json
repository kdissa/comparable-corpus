{"Header": ["\n113 பேர் கைச்சாத்திட்டுள்ள நம்பிக்கையில்லாப் பிரேரணையை விரைவில் சமர்ப்பிக்கத் திட்டம்"], "Time": ["\n04 Jun, 2015\t", "| 9:05 pm ", "\n"], "Url": "https://www.newsfirst.lk/tamil/2015/06/04/113-%e0%ae%aa%e0%af%87%e0%ae%b0%e0%af%8d-%e0%ae%95%e0%af%88%e0%ae%9a%e0%af%8d%e0%ae%9a%e0%ae%be%e0%ae%a4%e0%af%8d%e0%ae%a4%e0%ae%bf%e0%ae%9f%e0%af%8d%e0%ae%9f%e0%af%81%e0%ae%b3%e0%af%8d%e0%ae%b3/", "Content": "பாராளுமன்ற உறுப்பினர்கள் 113 பேர் கைச்சாத்திட்டுள்ள நம்பிக்கையில்லாப் பிரேரணையை விரைவில் சமர்ப்பிக்க உள்ளதாக ஐக்கிய மக்கள் சுதந்திரக் கூட்டமைப்பின் உறுப்பினர்கள் சிலர் இன்று தெரிவித்தனர். இந்நிலையில், பல குழுக்களாகப் பிரிந்து பொதுமக்களின் தேவைகளை மறந்து செயற்படும் நிலை தோன்றியுள்ளதாக மக்கள் விடுதலை முன்னணி குற்றம் சுமத்தியுள்ளது. 19 ஆவது அரசியலமைப்புத் திருத்தத்தின் ஊடாக ஸ்தாபிக்கப்பட்டுள்ள அரசியலமைப்பு சபைக்கு சிவில் சமூகத்தின் பிரதிநிதிகள் மூவரை நியமிப்பதற்காக நேற்று கூடிய பாராளுமன்றம் இது தொடர்பில் கலந்துரையாடாத நிலையில் ஒத்தி வைக்கப்பட்டது. எதிர்க்கட்சி இந்த நியமனத்திற்கு எதிர்ப்பை வெளியிட்டதுடன் அரசியலமைப்பு சபைக்கு இரண்டு அமைச்சர்கள் பெயரிடப்பட்டமை தொடர்பிலும் எதிர்ப்பு வெளியிடப்பட்டது. கடந்த சில தினங்களாக அபயாராமையில் ஊடக சந்திப்புக்களை முன்னெடுத்த ஐக்கிய மக்கள் சுதந்திரக் கூட்டமைப்பின் உறுப்பினர்கள் சிலர் இன்று எதிர்க்கட்சி அலுவலகத்திலும் ஊடக சந்திப்பை முன்னெடுத்தனர். மேலதிகத் தகவல்களைக் காணொளியில் காண்க…"}