{"Header": ["\nவவுனியா மாணவி கொலை: சந்தேகநபருக்கு விளக்கமறியல் நீடிப்பு"], "Time": ["\n01 Apr, 2016\t", "| 6:31 pm ", "\n"], "Url": "https://www.newsfirst.lk/tamil/2016/04/01/%e0%ae%b5%e0%ae%b5%e0%af%81%e0%ae%a9%e0%ae%bf%e0%ae%af%e0%ae%be-%e0%ae%ae%e0%ae%be%e0%ae%a3%e0%ae%b5%e0%ae%bf-%e0%ae%95%e0%af%8a%e0%ae%b2%e0%af%88-%e0%ae%9a%e0%ae%a8%e0%af%8d%e0%ae%a4%e0%af%87-3/", "Content": "வவுனியா – உக்குளாங்குளம் பகுதியில் வன்புணர்விற்கு உட்படுத்தப்பட்டு கொலை செய்யப்பட்ட மாணவி கங்காதரன் ஹரிஸ்ணவியின் கொலையுடன் தொடர்புடைய சந்தேகநபருக்கு விளக்கமறியல் நீடிக்கப்பட்டுள்ளது. வவுனியா உக்குளாங்குளம் பகுதியில் கடந்த பெப்ரவரி மாதம் 16 ஆம் திகதி, 13 வயது மாணவி கங்காதரன் ஹரிஸ்ணவி தூக்கில் தொங்கிய நிலையில் சடலமாக மீட்கப்பட்டிருந்தார். இந்தக் கொலையுடன் தொடர்புடைய சந்தேகநபர் வவுனியா நீதிமன்றத்தில் இன்று ஆஜர்படுத்தப்பட்டதையடுத்து, எதிர்வரும் 4 ஆம் திகதி வரை விளக்கமறியலில் வைக்குமாறு வவுனியா நீதவான் உத்தரவிட்டார். குறித்த சிறுமி சடலமாக மீட்கப்பட்ட அறையில் காணப்பட்ட நிலைமை, சிறுமியின் உடலில் காணப்பட்ட காயங்கள் மற்றும் தூக்கில் தொங்கிய உயரம் என்பன சிறுமியின் மரணத்தில் சந்தேகத்தைத் தோற்றுவித்திருந்தது. அதனையடுத்து, வவுனியா பொது வைத்தியசாலையில் மேற்கொள்ளப்பட்ட விசாரணையின்போது மாணவி வன்புணர்விற்கு உட்படுத்தப்பட்டதன் பின்னர், கழுத்து நெரித்துக் கொலை செய்யப்பட்டு சடலம் தூக்கில் தொங்கவிடப்பட்டிருந்தமை உறுதி செய்யப்பட்டது."}