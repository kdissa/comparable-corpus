{"Header": ["\nதமிழ் கைதிகளை விடுதலை செய்யுமாறு கோரி கொழும்பில் நடைபவனி"], "Time": ["\n01 Feb, 2016\t", "| 1:34 pm ", "\n"], "Url": "https://www.newsfirst.lk/tamil/2016/02/01/%e0%ae%a4%e0%ae%ae%e0%ae%bf%e0%ae%b4%e0%af%8d-%e0%ae%95%e0%af%88%e0%ae%a4%e0%ae%bf%e0%ae%95%e0%ae%b3%e0%af%88-%e0%ae%b5%e0%ae%bf%e0%ae%9f%e0%af%81%e0%ae%a4%e0%ae%b2%e0%af%88-%e0%ae%9a%e0%af%86/", "Content": "தமிழ் கைதிகளை விடுதலை செய்யுமாறு கோரி மதகுருமார்களின் நடைபவனி ஒன்று கொழும்பில் இன்று முன்னெடுக்கப்பட்டது. இந்தப் பேரணி அரசியல் கைதிகளை விடுதலை செய்வதற்கான தேசிய அமைப்பினால் ஏற்பாடு செய்யப்பட்டது. கொழும்பு மெகசீன் புதிய சிறைச்சாலைக்கு முன்பாக காலை 10 மணியளவில் இந்த பேரணி ஆரம்பிக்கப்பட்டது. நாட்டில் அரசியல் கைதிகள் இல்லை என்பதைக் கண்டித்தும், பயங்கரவாத தடைச்சட்டத்தை நீக்கவேண்டும் மற்றும் விசேட நீதமன்றம், சாதாரண நீதிமன்றம் ஊடாக அரசியல் கைதிகளின் விடயத்தை கையாள்வது போன்ற கோரிக்கைகளை முன்வைத்து இந்த பேரணி இடம்பெற்றது. அதனையடுத்து நடைபவனி பொரளை சந்தி, வோட்பிளேஸ் ஊடாக பிரதமர் அலுவலகத்திற்கு சென்று மகஜரை கையளித்தனர். அதன் பின்னர் ஜனாதிபதி செயலகம் வரை நடைபவனியா சென்று ஜனாதிபதிக்கு மகஜர் ஒன்றையும் கையளிக்கவுள்ளனர்."}