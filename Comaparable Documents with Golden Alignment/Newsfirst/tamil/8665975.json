{"Header": ["\nஹம்பாந்தோட்டை துறைமுகத்தை சீனாவிற்கு விற்பதால் 330 பில்லியன் ரூபா நட்டம்: முறைப்பாடு பதிவு"], "Time": ["\n04 Jan, 2017\t", "| 8:06 pm ", "\n"], "Url": "https://www.newsfirst.lk/tamil/2017/01/04/%e0%ae%b9%e0%ae%ae%e0%af%8d%e0%ae%aa%e0%ae%be%e0%ae%a8%e0%af%8d%e0%ae%a4%e0%af%8b%e0%ae%9f%e0%af%8d%e0%ae%9f%e0%af%88-%e0%ae%a4%e0%af%81%e0%ae%b1%e0%af%88%e0%ae%ae%e0%af%81%e0%ae%95%e0%ae%a4-3/", "Content": "ஹம்பாந்தோட்டை துறைமுகத்தினை சீன நிறுவனம் ஒன்றிற்கு விற்பனை செய்வதற்கு தீர்மானிக்கப்பட்டுள்ளதால் துறைமுக அதிகார சபைக்கு 330 பில்லியன் ரூபா நட்டம் ஏற்படுவதாகத் தெரிவித்து ஒன்றிணைந்த எதிர்க்கட்சி, இலஞ்ச ஊழல் விசாரணை ஆணைக்குழுவில் இன்று முறைப்பாடு ஒன்றை பதிவு செய்தது. அபிவிருத்தி மூலோபாயங்கள் மற்றும் சர்வதேச வர்த்தக அமைச்சர் மலிக் சமரவிக்ரம உள்ளிட்ட குழுவினர், துறைமுக அமைச்சின் அதிகாரிகள் மற்றும் செயலாளர்கள் குழுவின் உறுப்பினர்கள் இதற்கு பொறுப்புக்கூற வேண்டும் என முறைப்பாட்டில் தெரிவிக்கப்பட்டுள்ளது. முறைப்பாட்டில் பாராளுமன்ற உறுப்பினர் மஹிந்த யாப்பா அபேவர்தன கையெப்பமிட்டுள்ளார்."}