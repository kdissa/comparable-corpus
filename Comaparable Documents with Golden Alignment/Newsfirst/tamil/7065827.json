{"Header": ["\nகாசல்ரீ நீர்த்தேக்கத்தை அண்மித்த வனப்பகுதியில் தீ பரவியது"], "Time": ["\n04 Jun, 2015\t", "| 12:53 pm ", "\n"], "Url": "https://www.newsfirst.lk/tamil/2015/06/04/%e0%ae%95%e0%ae%be%e0%ae%9a%e0%ae%b2%e0%af%8d%e0%ae%b0%e0%af%80-%e0%ae%a8%e0%af%80%e0%ae%b0%e0%af%8d%e0%ae%a4%e0%af%8d%e0%ae%a4%e0%af%87%e0%ae%95%e0%af%8d%e0%ae%95%e0%ae%a4%e0%af%8d%e0%ae%a4%e0%af%88/", "Content": "காசல்ரீ நீர்த்தேக்கத்தை அண்மித்த வனபகுதியில் பரவிய தீயினால் சுமார் மூன்று ஏக்கர் வனாந்திரம் அழிவடைந்துள்ளது. ஹட்டன் – மஸ்கெலியா பிரதான வீதியின் நியூவெளி தோட்டப் பகுதியில் நேற்றிரவு தீ பரவியதாக பொலிஸார் குறிப்பிடுகின்றனர். பிரதேசத்தில் நிலவுகின்ற வரட்சியான காலநிலை மற்றும் கடும் காற்று காரணமாக தீ மேலும் பரவியுள்ளதாகவும் பொலிஸார் சுட்டிக்காட்டுகின்றனர். இந்த நிலைமையின் கீழ் பிரதேச மக்களும், பொலிஸாரும் இணைந்து தீயைக் கட்டுப்பாட்டிற்குள் கொண்டுவந்துள்ளனர்."}