{"Header": ["\nஇரத்தினபுரியில் 7 தோட்டங்களைச் சேர்ந்தவர்கள் ஆர்ப்பாட்டம்"], "Time": ["\n01 Feb, 2019\t", "| 8:14 pm ", "\n"], "Url": "https://www.newsfirst.lk/tamil/2019/02/01/%e0%ae%87%e0%ae%b0%e0%ae%a4%e0%af%8d%e0%ae%a4%e0%ae%bf%e0%ae%a9%e0%ae%aa%e0%af%81%e0%ae%b0%e0%ae%bf%e0%ae%af%e0%ae%bf%e0%ae%b2%e0%af%8d-7-%e0%ae%a4%e0%af%87%e0%ae%be%e0%ae%9f%e0%af%8d%e0%ae%9f/", "Content": "Colombo (News 1st) 1000 ரூபா சம்பள உயர்வு கோரி தோட்டத்தொழிலாளர்கள் இன்று எதிர்ப்பு நடவடிக்கையில் ஈடுபட்டனர். இரத்தினபுரி – சூரியகந்த பகுதியில் 7 தோட்டங்களைச் சேர்ந்த சுமார் 400-க்கும் அதிகமான தோட்டத்தொழிலாளர்கள் சம்பள அதிகரிப்புக் கோரி இன்று ஆர்ப்பாட்டத்தில் ஈடுபட்டனர். இரத்தினபுரி – தெனியா பிரதான வீதியை மறித்து சூரியகந்த சந்தியில் தோட்டத்தொழிலாளர்கள் ஆர்ப்பாட்டத்தில் ஈடுபட்டமையால் போக்குவரத்திற்கு இடையூறு ஏற்பட்டது. காலை 8.30 மணியிலிருந்து நண்பகல் 12.30 மணி வரை போக்குவரத்து முற்றாகத் தடைப்பட்டிருந்ததாக நியூஸ்ஃபெஸ்ட்டின் பிராந்திய செய்தியாளர் தெரிவித்தார்."}