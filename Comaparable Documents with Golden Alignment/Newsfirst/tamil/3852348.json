{"Header": ["\nலக் சதொச ஊடாக அரிசி இறக்குமதியில் 8 பில்லியன் ரூபா மோசடி: அறிக்கை சபாநாயகரிடம் சமர்ப்பிப்பு"], "Time": ["\n04 Jan, 2017\t", "| 3:32 pm ", "\n"], "Url": "https://www.newsfirst.lk/tamil/2017/01/04/%e0%ae%b2%e0%ae%95%e0%af%8d-%e0%ae%9a%e0%ae%a4%e0%af%8a%e0%ae%9a-%e0%ae%8a%e0%ae%9f%e0%ae%be%e0%ae%95-%e0%ae%85%e0%ae%b0%e0%ae%bf%e0%ae%9a%e0%ae%bf-%e0%ae%87%e0%ae%b1%e0%ae%95%e0%af%8d%e0%ae%95/", "Content": "2014, 2015 ஆம் ஆண்டுகாலப் பகுதிக்குள் லக் சதொச ஊடாக அரிசி இறக்குமதி செய்யப்பட்டதில் இடம்பெற்றதாகக் கூறப்படும் 8 பில்லியன் ரூபா மோசடி தொடர்பிலான கணக்காய்வாளர் நாயகத்தின் அறிக்கை சபாநாயகரிடம் சமர்ப்பிக்கப்பட்டுள்ளது. இந்த அறிக்கையின் பிரதி ஒன்றும் கோப் குழுவிடம் சமர்ப்பிக்கப்பட்டுள்ளதாக கணக்காய்வாளர் நாயகம் காமினி விஜேசிங்க குறிப்பிட்டார். இதனை தவிர நிதி அமைச்சு, லங்கா சதொச, மின் சக்தி மற்றும் மீள் புதுப்பிக்கத்தக்க சக்தி அமைச்சு உள்ளிட்ட பல நிறுவனங்களுக்கும் இந்த அறிக்கையின் பிரதி வழங்கப்பட்டுள்ளதாக அவர் மேலும் குறிப்பிட்டார். இந்த அறிக்கையினை www.auditorgeneral.gov.lk எனும் கணக்காய்வு திணைக்களத்தின் உத்தியோகபூர்வ இணையத்தளத்தின் ஊடாக பார்வையிட முடியும் என கணக்காய்வாளர் நாயகம் காமினி விஜேசிங்க மேலும் தெரிவித்தார்."}