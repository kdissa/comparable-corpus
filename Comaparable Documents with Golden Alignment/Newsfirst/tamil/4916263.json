{"Header": ["\nவெட் வரி அதிகரிப்பு தொடர்பில்  நிதி அமைச்சர் கவலை"], "Time": ["\n04 Jun, 2016\t", "| 9:10 pm ", "\n"], "Url": "https://www.newsfirst.lk/tamil/2016/06/04/%e0%ae%b5%e0%af%86%e0%ae%9f%e0%af%8d-%e0%ae%b5%e0%ae%b0%e0%ae%bf-%e0%ae%85%e0%ae%a4%e0%ae%bf%e0%ae%95%e0%ae%b0%e0%ae%bf%e0%ae%aa%e0%af%8d%e0%ae%aa%e0%af%81-%e0%ae%a4%e0%af%8a%e0%ae%9f%e0%ae%b0/", "Content": "வெட் வரியை அரசாங்கம் அதிகரித்தமை தொடர்பில் நிதி அமைச்சர் ரவி கருணாநாயக்க கவலை வெளியிட்டுள்ளார். பட்டயக் கணக்காளர்களின் ஸ்தாபகர் தினத்தை முன்னிட்டு ஏற்பாடு செய்யப்பட்ட நிகழ்வொன்றிலேயே அமைச்சர் வரி அதிகரிப்பு தொடர்பில் கருத்து வெளியிட்டார் நிதி அமைச்சர் தெரிவித்ததாவது, [quote]வரிக்கொள்கைகள் அல்ல வரி நிவாரணமே தேவை என்பது வணிக சபை மற்றும் அரசாங்கத்தினால் அண்மைக்காலங்களில் மேற்கொள்ளப்பட்ட ஆய்வுகளின் ஊடாக தெரியவந்துள்ளது. சில அரசியல் உண்மைகள் காரணமாக இவ்வாறான விடயங்களுடன் மோதும் நிலை ஏற்பட்டது. கொள்கை மாற்றங்கள் பாரியளவில் இடம்பெறாத போதிலும், மேற்கொள்ளப்பட்ட சில மாற்றங்கள் இரண்டு, மூன்று தசாப்தங்களுக்கு நீடிக்கும். காலத்திற்குப் பொருந்தாத மற்றும் தேவையற்ற கொள்கைகளை மாற்றுவதற்கு நாம் முயற்சிக்கின்றோம். செலாவணியைக் கட்டுப்படுத்துவது இதற்கு சிறந்த உதாரணமாகும். அது தீங்கு விளைவிக்கக்கூடிய சட்டமாகும். அது திருத்தம் மேற்கொள்ளப்பட வேண்டிய ஒன்றல்ல. அதனை நீ்க்க வேண்டும். அதிகளவிலான வரி காணப்படுகின்றமையை நான் அறிவேன். 42 வகையான வரி மற்றும் கட்டணங்கள் இருக்கின்றன. நாம் இவற்றைக் குறைப்பதற்கு நடவடிக்கை எடுப்போம். எனினும், குறுகிய காலம் தேவைப்படுகிறது. உங்களின் நம்பிக்கை எமக்கு அவசியமாகும். எதிர்வரும் சில மாதங்களுக்குள் இந்த பொருளாதாரத்தை வலுவான பொருளாதாரமாக மாற்றுவோம் என நாம் உறுதியளிக்கின்றோம்.[/quote]"}