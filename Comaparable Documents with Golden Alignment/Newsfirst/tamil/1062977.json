{"Header": ["\nசாவகச்சேரியில் கைப்பற்றப்பட்ட தற்கொலை அங்கி,வெடிபொருட்கள் தொடர்பில் விசாரணை"], "Time": ["\n01 Apr, 2016\t", "| 1:19 pm ", "\n"], "Url": "https://www.newsfirst.lk/tamil/2016/04/01/%e0%ae%9a%e0%ae%be%e0%ae%b5%e0%ae%95%e0%ae%9a%e0%af%8d%e0%ae%9a%e0%af%87%e0%ae%b0%e0%ae%bf%e0%ae%af%e0%ae%bf%e0%ae%b2%e0%af%8d-%e0%ae%95%e0%af%88%e0%ae%aa%e0%af%8d%e0%ae%aa%e0%ae%b1%e0%af%8d%e0%ae%b1/", "Content": "யாழ். சாவகச்சேரியில் கைப்பற்றப்பட்ட தற்கொலை அங்கி மற்றும் வெடிப்பொருட்கள் தொடர்பில் பயங்கரவாத புலனாய்வுப் பிரிவினர் தொடர்ந்தும் விசாரணைகளை மேற்கொண்டு வருகின்றனர். அத்துடன் இந்த சம்பவம் தொடர்பில் கைதுசெய்யப்பட்டுள்ள நபர் குறித்தும் பயங்கரவாத புலனாய்வுப் பிரிவினர் தீவிர விசாரணைகளை மேற்கொண்டு வருவதாக பொலிஸ் ஊடகப் பிரிவு குறிப்பிட்டுள்ளது. பொலிஸாருக்கு கிடைத்த தகவலுக்கு அமைய சாவகச்சேரி மரவன்பிளவு பிரதேசத்திலுள்ள வீடொன்றிலிருந்து நேற்று முன்தினம் தற்கொலை அங்கி உள்ளிட்ட வெடிபொருட்கள் மீட்கப்பட்டிருந்தன. இதனையடுத்து பொலிஸார் நடத்திய விசாரணைகள் மூலம் கிளிநொச்சி அக்கராயன்குளம் பகுதியில் வைத்து 30 வயதான சந்தேகநபர் கைதுசெய்யப்பட்டார். அதன் பின்னர் மேலதிக விசாரணைகளின் பொருட்டு சந்தேகநபரை பயங்கரவாத புலனாய்வுப் பிரிவினரிடம் பொலிஸார் ஒப்படைத்துள்ளனர். சாவகச்சேரியில் மீட்கப்பட்ட வெடிப்பொருட்களில் காந்தத்திலான இரண்டு குண்டுகளும் காணப்பட்டதாக பொலிஸ் ஊடகப் பிரிவு தெரிவித்துள்ளது."}