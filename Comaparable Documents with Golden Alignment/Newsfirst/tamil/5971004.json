{"Header": ["\nசட்டவிரோத மதுபான விற்பனை நிலையங்களை சுற்றி வளைக்கும் விசேட நடவடிக்கை ஆரம்பம்"], "Time": ["\n01 May, 2015\t", "| 9:58 am ", "\n"], "Url": "https://www.newsfirst.lk/tamil/2015/05/01/%e0%ae%9a%e0%ae%9f%e0%af%8d%e0%ae%9f%e0%ae%b5%e0%ae%bf%e0%ae%b0%e0%af%8b%e0%ae%a4-%e0%ae%ae%e0%ae%a4%e0%af%81%e0%ae%aa%e0%ae%be%e0%ae%a9-%e0%ae%b5%e0%ae%bf%e0%ae%b1%e0%af%8d%e0%ae%aa%e0%ae%a9%e0%af%88/", "Content": "நாடளாவிய ரீதியில் முன்னெடுக்கப்படும் சட்டவிரோத மதுபான விற்பனை நிலையங்களை சுற்றி வளைக்கும் விசேட நடவடிக்கை இன்று முதல் ஆரம்பிக்கப்படவுள்ளது. இன்று (01) ஆரம்பமாகவுள்ள விசேட சுற்றி வளைப்பு நடவடிக்கை எதிர்வரும் 7 ஆம் திகதி வரை முன்னெடுக்கப்படவுள்ளதாக கலால் திணைக்களத்தின் ஊடகப் பேச்சாளர் பிரபாத் ஜயவிக்ரம தெரிவித்துள்ளார். அந்த வகையில் எதிர்வரும் 3 மற்றும் 4 ஆம் திகதிகளில் அனைத்து மதுபான சாலைகளையும் மூடுவதற்கு தீர்மானிக்கப்பட்டுள்ளது. விசேட சுற்றிவளைப்புகளின் போது சட்டவிரோத மது விற்பனையில் ஈடுபடுவோருக்கு எதிராக கடும் சட்ட நடவடிக்கை எடுக்கப்படும் எனவும் கலால் திணைக்களத்தின் ஊடகப் பேச்சாளர் பிரபாத் ஜயவிக்ரம மேலும் தெரிவித்துள்ளார்."}