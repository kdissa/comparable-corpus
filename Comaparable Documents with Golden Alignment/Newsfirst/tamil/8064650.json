{"Header": ["\nஇன்று கரையோரப் பகுதிகளில் இடியுடன் கூடிய மழை பெய்யும் சாத்தியம்"], "Time": ["\n01 Dec, 2015\t", "| 10:51 am ", "\n"], "Url": "https://www.newsfirst.lk/tamil/2015/12/01/%e0%ae%87%e0%ae%a9%e0%af%8d%e0%ae%b1%e0%af%81-%e0%ae%95%e0%ae%b0%e0%af%88%e0%ae%af%e0%af%8b%e0%ae%b0%e0%ae%aa%e0%af%8d-%e0%ae%aa%e0%ae%95%e0%af%81%e0%ae%a4%e0%ae%bf%e0%ae%95%e0%ae%b3%e0%ae%bf%e0%ae%b2/", "Content": "நாட்டை அண்மித்த வளிமண்டலத்தில் ஏற்பட்டுள்ள தளம்பல் நிலை காரணமாக நாட்டை அண்மித்த மற்றும் கரையோரப் பகுதிகளில் மழை பெய்யும் சாத்தியமுள்ளதாக வளிமண்டலவியல் திணைக்களம் தெரிவித்துள்ளது. நாட்டின் பல பகுதிகளில் பிற்பகல் 2 மணிக்கு பின்னர் மழை அல்லது இடியுடன் கூடிய மழை பெய்யும் சாத்தியமுள்ளதாக திணைக்களம் குறிப்பிட்டுள்ளது. சில பகுதிகளில் 150 மில்லி மீற்றருக்கும் அதிகமான கடும் மழைபெய்யக் கூடும் என எதிர்பார்க்கப்படுகிறது. இடியுடன் கூடிய மழை பெய்யும் சந்தர்ப்பங்களில் கடும் காற்று வீசும் என வளிமண்டலவியல் திணைக்களம் குறிப்பிடுகின்றது. மின்னலினால் ஏற்படும் தாக்கங்களை குறைத்துக் கொள்ள மக்கள் தம்மை பாதுகாத்துக் கொள்ளுமாறு வளிமண்டலவியல் திணைக்களம் மக்களை அறிவுறுத்தியுள்ளது. இடியுடன் கூடிய மழை பெய்யும் சந்தரப்பங்களில் தற்காலிகமாக காற்றின் வேகம் மணிக்கு 70 முதல் 80 கிலோ மீற்றர் வரை அதிகரிக்க கூடும் எனவும் அவ்வாறான சந்தர்ப்பங்களில் கடல் சற்று கொந்தளிப்பாக காணப்படும் எனவும் வளிமண்டலவியல் திணைக்களம் தெரிவித்தது."}