{"Header": ["\nபால்மா களஞ்சியசாலைகள் பதிவு செய்வது கட்டாயம்"], "Time": ["\n01 Jan, 2014\t", "| 10:59 am ", "\n"], "Url": "https://www.newsfirst.lk/tamil/2014/01/01/%e0%ae%aa%e0%ae%be%e0%ae%b2%e0%af%8d%e0%ae%ae%e0%ae%be-%e0%ae%95%e0%ae%b3%e0%ae%9e%e0%af%8d%e0%ae%9a%e0%ae%bf%e0%ae%af%e0%ae%9a%e0%ae%be%e0%ae%b2%e0%af%88%e0%ae%95%e0%ae%b3%e0%af%8d-%e0%ae%aa%e0%ae%a4/", "Content": "அனைத்து வகையான பால்மா இறக்குமதியாளர்கள், உற்பத்தியாளர்கள் மற்றும் விநியோகஸ்தர்களால் பேணப்பட்டு வருகின்ற களஞ்சியசாலை அல்லது அதனைப் போன்ற இடமொன்று காணப்படுமாயின் நுகர்வோர் விவகார அதிகார சபையில் பதிவுசெய்யும் நடவடிக்கை இன்று முதல் கட்டாயமாக்கப்பட்டுள்ளது. இந்த நடைமுறை இன்று முதல் அமுல்படுத்தப்படும் என கூட்டுறவு மற்றும் உள்நாட்டு வர்த்தக அமைச்சு குறிப்பிட்டுள்ளது. இதன் பிரகாரம் நுகர்வோர் விவகார அதிகார சபையில் பதிவுசெய்யப்படாத களஞ்சியசாலைகள் அல்லது அத்தகைய எதேனும் இடங்களில் பால்மா மற்றும் பால்மா பெக்கெற்றுக்களை மொத்தமாக களஞ்சியப்படுத்தி வைத்திருக்க முடியாது என்றும் அறிவிக்கப்பட்டுள்ளது. அத்துடன் இது குறித்து நுகர்வோர் விவகார அதிகார சபையினர் எந்தவொரு சந்தர்ப்பத்திலும் பால்மா களஞ்சியசாலைகளை சோதனையிட முடியும் என தெரிவிக்கப்பட்டுள்ளது. அமைச்சர் ஜோன்ஸ்டன் பெர்னாண்டோவின் பணிப்புரைக்கு அமைய இந்த புதிய நடைமுறை ஆரம்பிக்கப்பட்டுள்ளது."}