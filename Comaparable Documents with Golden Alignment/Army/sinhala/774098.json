{"Header": "වැලිඔය ප්‍රදේශයේ අධ්‍යාපනය හදාරණ සිසුන්ට පාසල් උපකරණ පරිත්‍යාගයක්", "Time": "14th January 2019 12:07:10 Hours", "Content": "හංවැල්ල ප්‍රදේශයේ පරිත්‍යාගශීලියෙකුගේ අනුග්‍රහකත්වය ඇතිව වැලිඔය කල්‍යානිපුර පාසලේ අධ්‍යාපනය හදාරණ සිසුන් 135 දෙනෙකුට අවශ්‍ය පාවහන්, අභ්‍යාස පොත් ඇතුළු පාසල් උපකරණ තොගයක් සිකුරාදා (11) දින එම පාසල්  පරිශ්‍රයේ පැවැති උත්සවයකදී බෙදාදෙන ලදී. 621 වන බලසේනාවේ භට පිරිස් විසින් සංවිධානය කරන ලද මෙම උත්සවයේ ප්‍රධාන ආරාධිත අමුත්තා ලෙස පරිත්‍යාගශීලින් කිහිපදෙනෙකු ද සමඟින් 62 වන සේනාංකයේ සේනාංකාධිපති බ්‍රිගේඩියර් ධම්මික ජයසිංහ සහභාගි වූහ. මෙම වැඩසටහන 62 වන සේනාංක මූලස්ථානයේ උපදෙස් මත 621 වන බලසේනාවේ බලසේනාධිපති කර්නල් ආර්.ඒ.ඩි.එස්.එස්. රණවීර ගේ සම්බන්ධිකරණයෙන් සංවිධානය කරන ලදී. මෙම අවස්ථාව සඳහා යුද්ධ හමුදා ජ්‍යෙෂ්ඨ නිලධාරීන්, දෙමාපියන් ඇතුළු ප්‍රදේශයේ සිවිල් වැසියන් රැසක් ද සහභාගි වූහ."}