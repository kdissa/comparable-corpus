{"Header": "සමස්ථ ඒකාබද්ධ මෙහෙයුම් මූලස්ථානය කොළඹ 3 වෙත ගෙන යන ලදී", "Time": "18th June 2019 14:57:26 Hours", "Content": "පනාගොඩ යුද්ධ හමුදා කඳවුරේ පිහිටි සමස්ථ ඒකාබද්ධ මෙහෙයුම් මූලස්ථානය එහි අණදෙන නිලධාරී මේජර් ජෙනරාල් සත්‍යප්‍රිය ලියනගේ මූලිකත්වයෙන් කොළඹ 03 යන ස්ථානයේ පිහිටි නව ස්ථානය වෙත ගෙන යන ලදී. ඒ අනුව ත්‍රිවිධ හමුදාව සහ පොලීසිය විසින් සිදු කරනු ලබන සමස්ත ආරක්ෂක මෙහෙයුම් සඳහා නව ඒකාබද්ධ මෙහෙයුම් මූලස්ථානය අංක 146, කොළඹ 3 හි පිහිටුවා ඇත. සමස්ථ ඒකාබද්ධ මෙහෙයුම් මූලස්ථානය කොළඹ දිස්ත්‍රික්කයේ සහ පුත්තලම් දිස්ත්‍රික්කයේ ආරක්ෂක තත්ත්වය සම්බන්ධීකරණය කිරීම සඳහා ස්ථාපිත කරන ලදී. මෙහිදි පැවති කෙටි ආගමික උත්සවයකින් අනතුරුව නව කාර්යාලය විවෘත කරනු ලැබීය."}