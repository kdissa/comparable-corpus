{"Header": "මූලතිව් ආරක්‍ෂක සේනා මූලස්ථානයේ නව පහසුකම් සහිතව ඉදිකරනු ලැබු ‘කොනොනි සමාජ ශාලාව’ විවෘත කෙරේ", "Time": "19th January 2019 10:24:20 Hours", "Content": "මූලතිව් ආරක්‍ෂක සේනා මූලස්ථානයේ සේවයේ නියුතු කොමිෂන් නොලත් නිලධාරීන්ගේ සුභසාධන අවශ්‍යතාවයන් සැලකිල්ලට ගනීමින් ඉදිකරනු ලැබු කොමිෂන් නොලත් නිලධාරී සමාජ ශාලාව මූලතිව් ආරක්‍ෂක සේනා ආඥාපති මේජර් ජෙනරාල් දුෂ්‍යන්ත රාජගුරු විසින් සිකුරාදා (18) දින පැවැති කෙටි උත්සවයකින් පීත්ත පටිය කපා විවෘත කරන ලදී. නවතමයෙන් ඉදිකරන ලද මෙම ‘සමාජ ශාලාව’ පුවත්පත් කියවීමට, රූපවාහිනී නැරඹීමට, ගෘහස්ථ ක්‍රීඩා සහ වෙනත් විනෝදාත්මක අංශයන්ගෙන් සමන්විත වන අතර මූලතිව් ආරක්‍ෂක සේනා ආඥාපති මේජර් ජෙනරාල් දුෂ්‍යන්ත රාජගුරු ගේ උපදෙස් මත එම ආරක්‍ෂක සේනා මූලස්ථානයේ භට පිරිස්හි ශ්‍රමදායකත්වයෙන් ඉදිකළහ. මෙම අවස්ථාව සඳහා ආරක්‍ෂක සේනා මූලස්ථානයේ බ්‍රිගේඩියර් ප්‍රධාන මාණ්ඩලික නිලධාරී සහ මාණ්ඩලික නිලධාරීන් රැසක් සහභාගි වූ අතර අනතුරුව පැවැති තේපැන් සංග්‍රහය සඳහා ද ඔවුන් එක්වූහ."}