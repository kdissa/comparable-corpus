{"Header": "කිලිනොච්චි භටපිරිස් ‘එච්.අයි.වී සහ ඒඩ්ස්’ පිළිබඳ වැදගත් දේශනයකට සවන් දෙයි", "Time": "10th December 2019 15:25:40 Hours", "Content": "කිලිනොච්චි ආරක්‍ෂක සේනා ආඥාපති මේජර් ජෙනරාල් ජයන්ත සෙනෙවිරත්න ගේ උපදෙස් මත මානව ප්‍රතිශක්තිකරණ වයිරසය හා ප්‍රතිශක්තීකරණ ඌනතාවේ සංකූලතාව (එච්අයිවී සහ ඒඩ්ස්) පිළිබඳ දැනුවත් කිරීමේ දේශනයක් ඉකුත් සඳුදා (09) දින කිලිනොච්චි ආරක්‍ෂක සේනා මූලස්ථාන නෙළුම්පියස ශ්‍රවණාගාරයේ දී සංවිධානය කර තිබිණි. ‘ජාත්‍යන්තර ඒඩ්ස් දිනයට’ සමගාමීව පැවැති මෙම දේශන සඳහා නිලධාරීන් ඇතුළු යුද්ධ හමුදා සාමාජිකයින් 700 කට අධික පිරිසක් සහභාගි වූහ. මෙම දේශනය කිලිනොච්චි යුද්ධ හමුදා මූලික රෝහලේ වෛද්‍ය උපදේශක ආචාර්ය චතුරිකා වික්‍රමරත්න මිය විසින් මෙහෙයවනු ලැබීය."}