{"Header": "මූලතිව් 64 වන සහ 68 වන සේනාංක සිය සංවත්සර අභිමානවත්ව සමරයි", "Time": "13th December 2018 19:15:36 Hours", "Content": "මූලතිව් ආරක්‍ෂක සේනා මූලස්ථානය යටතේ ස්ථාපිත 64 වන සේනාකයේ 10 වන සංවත්සරය සහ 68 වන සේනාංකයේ 09 වන සංවත්සරය පසුගියදා හමුදා සම්ප්‍රදායානුකූල උත්සව මාලාවක් සමගින් එම සේනාංක මූලස්ථානයන් හිදී අභිමානවත්ව සමරනු ලැබීය. ඔඩ්ඩුසුඩාන් ප්‍රදේශයේ ස්ථානගත 64 වන සේනාංකයේ සංවත්සර දිනයට සමගාමීව සර්ව රාත්‍රික පිරිත් සජ්ඣායනාවක් පැවත්වීමෙන් අනතුරුව සේනාංකාධිපති බ්‍රිගේඩියර් ජයනාත් ජයවීර වෙත සඳුදා (10) දින හමුදා සම්ප්‍රදායානුකූල කඳවුරු සම්මාන මූරයක් පිරිනැමීය. තවද සංවත්සර දිනයට ආශීර්වාද එක්කරමින් ඉරිදා (09) දින සේනාංකාධිපතිතුමන්ගේ ප්‍රධානත්වයෙන් හින්දු, කතෝලික සහ ඉස්ලාම් ආගමික වතාවත් පවත්වනු ලැබීය. සංවත්සර දිනයේ දී කඳවුරු පරිශ්‍රයේ පැළයක් රෝපණය කල සේනාංකාධිපතිතුමන් භට පිරිස් ඇමතීමෙන් අනතුරුව සියලු නිල දිවා භෝජන සංග්‍රයක් සඳහා ද සහභාගි වූහ. එදින සන්ධ්‍යාවේ පැවැති සංගීත ප්‍රසංගයකින් සංවත්සර සැමරුම් වැඩසටහන නිමාවට පත්විය. එමෙන්ම, මූලතිව් ආරක්‍ෂක සේනා මූලස්ථානය යටතේ ස්ථාපිත 68 සේනාංකයේ සේනාංකාධිපති මේජර් ජෙනරාල් රසික ප්‍රනාන්දු ඇතුළු එම සේනාංකයේ සියලු නිලයින් සිය 9 වන සංවත්සරය හමුදා සම්ප්‍රදායානුකූලව සඳුදා (10) දින අභිමානවත්ව සමරනු ලැබීය. සංවත්සර දිනයේ දී සේනාංකාධිපතිතුමන් වෙත හමුදා සම්ප්‍රදායානුකූල කඳවුරු සම්මාන මුරයක් සහ සම්මාන ආචාර පෙළපාලියක් පිරිනමනු ලැබීය. අනතුරුව සේනාංකාධිපතිතුමන්, භට පිරිස් ඇමතූ අතර සියලු නිල දිවා භෝජන සංග්‍රහයක් සඳහා ද එක්විය. තවද සංවත්සර සැමරුම් උත්සවයට සමගාමීව රට වෙනුවෙන් දිවිපිදු රණවිරුවන් සිහිපත් කිරීමේ වැඩසටහනක් සහ සේනාංක මූලස්ථානයේ ප්‍රගතිය පිළිබඳ සමාලෝචන වැඩසටහනක් පැවැත්විණි."}