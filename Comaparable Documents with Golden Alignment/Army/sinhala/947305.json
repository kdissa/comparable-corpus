{"Header": "යුද්ධ හමුදාධිපතිතුමන් උඩවලව ශ්‍රී ලංකා විදුලි හා යාන්ත්‍රික ඉංජිනේරු වැඩපලේ නිරීක්‍ෂණ සංචාරයක", "Time": "02nd February 2019 22:12:58 Hours", "Content": "යුද්ධ හමුදාධිපති ලුතිනන් ජෙනරාල් මහේෂ් සේනානායක පසුගිය සිකුරාදා (01) දින  ජාත්‍යන්තර ප්‍රමිතින්ට අනුකූලව යුද්ධ හමුදා වාහන නිෂ්පාදන සහ අලුත්වැඩියා කරන උඩවලව ශ්‍රී ලංකා විදුලි හා යාන්ත්‍රික ඉංජිනේරු බලකා මූලික වැඩපලේ පළමුවරට නිරීක්‍ෂණ සංචාරයක් සිදු කරන ලද අතර එහිදි යුද්ධ හමුදාධිපතිතුමන්ව උණුසුම් අයුරින් පිළිගන්නා ලදී. එහිදි යුද්ධ හමුදාධිපතිතුමන්, එක්සත් ජාතින්ගේ සාමසාධක රාජකාරීන් සඳහා යැවීමට නිෂ්පාදනය කරන ලද බර වාහන නිරීක්‍ෂණය කරමින් ඒ පිළිබඳ විමසා සිටියහ. යුද්ධ හමුදාධිපතිතුමන් සිය සංචාරයේ දී 2009 මැයි මාසයට පෙර සිදුවූ රිය අනතුරු සහ වෙනත් බලපෑම්වලට ලක්වී බරපතල හානිවූ වාහනවල අලුත්වැඩියා කටයුතු සිදුකරනු ලබන ආකාරය පිළිබඳ නිරීක්‍ෂණය කරන ලදී. තවද එම අවස්ථාවේ දී යුද්ධ හමුදාධිපතිතුමන් වෙත එක්සත් ජාතීන්ගේ සාම සාධක කටයුතු සඳහා නිෂ්පාදනය කරන ලද යුධ ටැංකියක අනුරුවක් ශ්‍රී ලංකා විදුලි හා යාන්ත්‍රික ඉංජිනේරු බලකායේ කර්නල් සේනාවිධායක මේජර් ජෙනරාල් එම්.ඒ.ඒ.ඩි. සිරිනාග සහ උඩවලව මූලික වැඩපලෙහි සේනාවිධායක ලුතිතන් කර්නල් පී. විතානගේ එම රෙජිමේන්තුවේ සියලුනිලයින් නියෝජනය කරමින් ප්‍රදානය කරන ලදී. මෙහිදි භට පිරිස් අමතමින් යුද්ධ හමුදාධිපති ලුතිනන් ජෙනරාල් මහේෂ් සේනානායක, විදුලි හා යාන්ත්‍රික නවෝත්පාදනයන් සහ සේවා සපයන උඩවලව සේවා ස්ථානයේ ඇති වැදගත්කම මෙන්ම ඔවුන්ගේ දායකත්වයේ වටිනාකම පෙන්වාදුන්හ. එමෙන්ම, නවීන තාක්‍ෂණික නිපැයුම් සහ නව සොයාගැනීම් සඳහා ඔවුන්ගේ තාක්ෂණික දැනුම යොදාගැනීමට ද යුද්ධ හමුදාධිපතිතුමන් ඔවුන්ව උනන්දු කළහ. තවද, යුද්ධ හමුදාධිපතිතුමන් නික්මයාමට පෙර, උඩවලව මූලික වැඩපලෙහි විශේෂ අමුත්තන් සඳහා වූ පොතේහි ද සමරු සටහනක් තැබීය. උඩවලව ශ්‍රී ලංකා විදුලි හා යාන්ත්‍රික ඉංජිනේරු බලකා මූලික වැඩපල වෙත සපැමිණි යුද්ධ හමුදාධිපතිතුමන්ව ශ්‍රී ලංකා විදුලි හා යාන්ත්‍රික ඉංජිනේරු බලකායේ කර්නල් සේනාවිධායක සහ උඩවලව මූලික වැඩපලෙහි සේනාවිධායක ලුතිතන් කර්නල් පී. විතානගේ විසින් උණුසුම් අයුරින් පිළිගත්හ. තවද මෙම සංචාරය සඳහා යුද්ධ හමුදාධිපතිතුමන් සමඟින් යුද්ධ හමුදා ජ්‍යෙෂ්ඨ නිලධාරීන් ඇතුළු තවත් නිලධාරීන් පිරිසක් එක්ව සිටියහ."}