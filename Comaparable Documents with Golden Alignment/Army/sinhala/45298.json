{"Header": "නව පාබල අධ්‍යක්‍ෂ ජෙනරාල් පාබල පුහුණු පාසල්හී නිල සංචාරයක", "Time": "16th July 2018 11:50:56 Hours", "Content": "නව පාබල අධ්‍යක්‍ෂ ජෙනරාල් මේජර් ජෙනරාල් දුමින්ද කැප්පෙටිවලාන ජූලි මස 12 සහ 13 දිනයන්හි උතුරේ සිදු කල සංචාරයක් අතරතුර පාබල බලඇණි පුහුණු පාසල් 5 ක නිරීක්‍ෂණ සංචාරයක නිරතවිය. මෙම සංචාරය අතරතුරදී, යාපනය ආර්ධද්වීපයේ සහ වන්නි ප්‍රදේශයේ පිහිටි 51 වන සේනාංක බලප්‍රදේශයේ ස්ථානගත වාසවිලාන් පාබල බලඇණි පුහුණු පාසල, 52 වන සේනාංක බලප්‍රදේශයේ ස්ථානගත විදත්තපාලෙයි පාබල බලඇණි පුහුණු පාසල, 57 වන සේනාංක බලප්‍රදේශයේ ස්ථානගත අම්පකාමම් පාබල බලඇණි පුහුණු පාසල, 61 වන සේනාංක බලප්‍රදේශයේ ස්ථානගත පම්පේමඩු පාබල බළඇණි පුහුණු පාසල සහ 54 වන සේනාංක බලප්‍රදේශයේ ස්ථානගත මෑණික් ෆාම් පාබල බලඇණි පුහුණු පාසල්හී සංචාරය කළහ. මෙහිදි නව පාබල අධ්‍යක්‍ෂ ජෙනරාල් තුමන්, පුහුණු පහසුකම් වැඩිදියුණු කිරීම සඳහා ගනු ලබන ක්‍රියාමාර්ගයන් පිළිබඳව සේනාංකාධිපතිවරුන්, බලසේනාධිපතිවරුන් සහ අණදෙන නිලධාරින්ගෙන් විමසා සිටියහ."}