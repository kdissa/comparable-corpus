{"Header": "යුද්ධ හමුදා භට පිරිස් ජල පෝෂක ප්‍රදේශ පිරිසිදු කරයි", "Time": "02nd June 2018 10:00:53 Hours", "Content": "ලෝක පරිසර දිනයට සහ ජාතික පරිසර සතියට සමගාමීව දියතලාව නගරය පිරිසිදු කිරීමේ වැඩසටහනක් සෙනසුරාදා (02) දින මධ්‍යම ආරක්‍ෂක සේනා මූලස්ථානය විසින් සංවිධානය කරනු ලැබීය. හපුතලේ ‘Y’ හංදියේ සිට දියතලාව නගරය දක්වා පිරිසිදු කිරීම සඳහා දියතලාව පුහුණු මධ්‍යස්ථානයේ යුද්ධ හමුදා සාමාජිකයින් 240 කට අධික පිරිසක් සහභාගි වූහ. මෙම ශ්‍රමදාන වැඩසටහනේ දී ජල පෝෂක ප්‍රදේශ හා අනෙකුත් තෙත්බිම් ආශ්‍රිත ප්‍රදේශ පිළිබඳ වැඩි අවධානයක් යොමු විය."}