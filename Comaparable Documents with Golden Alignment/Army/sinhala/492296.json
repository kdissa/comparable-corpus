{"Header": "තලාව ප්‍රදේශයේ ගර්භණී මාතාවන් වෙත පෝෂ්‍ය පදාර්ථ ඇතුළු අත්‍යවශ්‍ය ද්‍රව්‍ය පරිත්‍යාග කරයි ", "Time": "12th December 2019 14:24:45 Hours", "Content": "21 වන සේනාංකය යටතේ ස්ථාපිත 212 වන බලසේනාවේ භටපිරිස්හි ප්‍රජා සත්කාරක ව්‍යාපෘතියක් දියත් කරමින් පෞද්ගලික පරිත්‍යාගශීලියකු වන ‘ප්‍රසාද් ටෙක්ස්ටයිල්’ ආයතනයේ කළමණාකාර අධ්‍යක්‍ෂ කොළඹගේ මහත්මියගේ අනුග්‍රහය ඇතිව ඉකුත් සිකුරාදා (6) දින, පහල තලාව ප්‍රදේශයේ ගර්භණී මාතාවන් 50 දෙනෙකුට පෝෂ්‍ය පදාර්ථ ඇතුළු අත්‍යවශ්‍ය ද්‍රව්‍ය තොගයක්  පරිත්‍යාග කරන ලදී. මෙම ප්‍රජා සත්කාරක ව්‍යාපෘතිය 21 වන සේනාංකයේ සේනාංකාධිපති මේජර් ජෙනරාල් කුමාර් ජයපතිරණ ගේ උපදෙස් මත 212 වන බලසේනාවේ බලසේනාධිපති කර්නල් අනිල් පීරිස් ගේ මඟපෙන්වීම යටතේ සංවිධානය කරන ලදී. මෙහිදී, ගර්භණි මවුවරුන් 50 කට අධික පිරිසකට විශේෂයෙන් ගර්භණි මාතාවන් සඳහා අවශ්‍ය පෝෂ්‍ය පදාර්ථ සහිත වියළි සලාක සහ අනෙකුත් අත්‍යාවශ්‍ය ද්‍රව්‍ය රැසක් මෙලෙස පරිත්‍යාග කරනු ලැබීය. මෙම අවස්ථාව සඳහා 212 වන බලසේනාවේ බලසේනාධිපති කර්නල් අනිල් පීරිස්, ‘ප්‍රසාද් ටෙක්ස්ටයිල්ස්’ ආයතනයේ කළමනාකාර අධ්‍යක්‍ෂ කොලඹගේ මහත්මිය, තලාව කොට්ඨාශයේ ප්‍රාදේශීය ලේකම් ඇතුළු එම ප්‍රාදේශීය ලේකම් කාර්යාලයේ නියෝජිතයින් රැසක්ද සහභාගී වූහ."}