{"Header": "මධ්‍යම භටපිරිස් පාසල් සිසුන් සමඟ රුධිර පරිත්‍යාග වැඩසටහනකට එක්වෙයි", "Time": "03rd October 2019 13:40:00 Hours", "Content": "දියතලාව ප්‍රදේශයේ රෝගීන්ගේ ප්‍රයෝජනය සඳහා දියතලාව මහා විද්‍යාලයේ ගුරුවරුන් සහ සිසුන් එක්ව ඉකුත් අඟහරුවාදා (01) දින විද්‍යාල පරිශ්‍රයේදී සංවිධානය කරනු ලැබූ රුධිර පරිත්‍යාග වැඩසටහනකදී මධ්‍යම ආරක්‍ෂක සේනා මූලස්ථානයේ භටපිරිස් රුධිරය පරිත්‍යාග කරන ලදී. මෙම රුධිර පරිත්‍යාග වැඩසටහනේදී පාසල් ගුරුවරුන් හා සිසුන් සමඟ එක්ව යුද්ධ හමුදා සාමාජිකයින් 31 දෙනෙකු රුධිරය පරිත්‍යාග කළහ. මධ්‍යම ආරක්‍ෂක සේනා ආඥාපති මේජර් ජෙනරාල් ලක්සිරි වඩුගේ ගේ උපදෙස් මත එම ආරක්‍ෂක සේනා මූලස්ථානයේ සිවිල් සම්බන්ධිකරණ නිලධාරී ඇතුළු යුද්ධ හමුදා සාමාජිකයින් පිරිසක් මෙම වැඩසටහනට සහභාගී වූහ. දියතලාව මහා විද්‍යාලයේ ඉල්ලීමකට අනුව, මෙම වැඩසටහන සාර්ථක කරගැනීම සඳහා මධ්‍යම ආරක්‍ෂක සේනා මූලස්ථානය සහයෝගය ලබාදුන්හ."}