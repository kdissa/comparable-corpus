{"Header": "69 වන යුද්ධ හමුදා දිනයට සමගාමීව යාපනයේ දී ආගමික වතාවත් ", "Time": "06th October 2018 21:00:51 Hours", "Content": "69 වන යුද්ධ හමුදා සංවත්සරයට සමගාමීව යාපනය ආරක්‍ෂක සේනා මූලස්ථානය විසින් යුද්ධ හමුදා ධජයන්ට ආශීර්වාද පැතීමේ ආගමික වතාවත් සිකුරාදා (05) දින සංවිධානය කරනු ලැබීය. ඒ අනුව, නාගවිහාරයේ දී බෞද්ධ ආගමික වතාවත් පැවැත් වූ අතර යාපනය ජූම්මා මුස්ලිම් පල්ලියේ දී සහ නල්ලුර් කෝවිලේ දී ඉස්ලාම් සහ හින්දු දේවමෙහෙයන් පැවැත්විය. තවද යාපනය Our Lady of Refuge Church හිදී කතෝලික දේවමෙහෙයක් පවත්වනු ලැබීය. මෙම ආගමික වතාවත් සඳහා යාපනය ආරක්‍ෂක සේනා ආඥාපති මේජර් ජෙනරාල් දර්ශන හෙට්ටිආරච්චි, උතුරු ඉදිරි නඩත්තු පෙදසේ ආඥාපති, 51 වන සේනාංකයේ සේනාංකාධිපති, 52 වන සේනාංකයේ සේනාංකාධිපති, 55 වන සේනාංකයේ සේනාංකාධිපති, ජ්‍යෙෂ්ඨ නිලධාරින් සහ හමුදා සාමාජිකයින් විශාල පිරිසක් සහභාගි වූහ."}