{"Header": "බංගලාදේශ ආරක්‍ෂක සේවා අණ හා මාණ්ඩලික විද්‍යාලයේ නියෝජිතයින් මහනුවර සංචාරයක", "Time": "03rd December 2018 14:15:31 Hours", "Content": "බංගලාදේශ ආරක්‍ෂක සේවා අණ හා මාණ්ඩලික විද්‍යාලයේ ශිෂ්‍ය නිලධාරින් 26 දෙනෙකුගෙන් සමන්විත කණ්ඩායමක් පසුගියදා දිවයිනට පැමිණි අතර එම නියෝජිත පිරිස බදාදා (28) දින ශ්‍රී දළදා මාලිගාව වැඳපුදා ගැනීම සඳහා මහනුවර ප්‍රදේශයේ සංචාරයක නිරත වුහ. මහනුවර ශ්‍රී දළදා මාලිගා පරිශ්‍රය වෙත සපැමිණි නියෝජිත පිරිස මධ්‍යම ආරක්‍ෂක සේනා ආඥාපති මේජර් ජෙනරාල් රුවන් ද සිල්වා ගේ උපදෙස් මත 11 වන සේනාංකයේ ජ්‍යෙෂ්ඨ නිලධාරීන් විසින් උණුසුම් අයුරින් පිළිගැනිමෙන් අනතුරුව ශ්‍රී දළදා මාලිගාව වැඳපුදා ගැනීම සඳහා කැටුව යන ලදි. සිය සංචාරය අවසානයේ මෙම නියෝජිත පිරිස සෙනසුරාදා (01) දින දිවයිනෙන් පිටත්ව යන ලදී."}