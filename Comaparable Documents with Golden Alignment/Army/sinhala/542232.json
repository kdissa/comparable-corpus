{"Header": "නව අධ්‍යක්‍ෂ මෙහෙයුම් රාජකාරි අරඹයි", "Time": "12th December 2019 14:31:11 Hours", "Content": "මෙහෙයුම් අධ්‍යක්‍ෂ මණ්ඩලයේ 36 වන අධ්‍යක්‍ෂවරයා ලෙස විශේෂ කාර්ය බලකා රෙජිමේන්තුවේ බ්‍රිගේඩියර් හරේන්ද්‍ර රණසිංහ බ්‍රහස්පතින්දා (12) දින යුද්ධ හමුදා මූලස්ථානයේ පිහිටි සිය කාර්යාලයේ පැවති කෙටි උත්සවයකදී රාජකාරී ආරම්භ කරන ලදී. නව අධ්‍යක්‍ෂකතුමන් ආගමික වතාවත් වලින් පසු සංකේතාත්මක නිල ලේඛණයකට අත්සන් තබමින් සිය ධූරයේ රාජකාරී භාරගනු ලැබීය. මෙහෙයුම් අධ්‍යක්‍ෂ මණ්ඩලයේ නව අධ්‍යක්‍ෂතුමන්ගේ වැඩ භාරගැනීමේ උත්සවය සඳහා එම අධ්‍යක්‍ෂ මණ්ඩලයේ මාණ්ඩලික නිලධාරීන් සහ සෙසු නිලයින් ද සහභාගී වූහ. මීට ප්‍රථම මෙහෙයුම් අධ්‍යක්‍ෂ ලෙස බ්‍රිගේඩියර් උපාලි රාජපක්‍ෂ රාජකාරි කල අතර එතුමන් 53 වන සේනාංකයේ නව නියෝජ්‍ය සේනාංකාධිපති ලෙස තේරීපත්විය."}