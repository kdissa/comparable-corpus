{"Header": "හපුතලේ පාසල් පරිශ්‍රය පිරිසිදු කිරීම සඳහා යුද්ධ හමුදාවේ සහාය", "Time": "14th September 2018 14:52:21 Hours", "Content": "හපුතලේ යහලබැද්ද විද්‍යාලයේ බළධාරීන්ගේ ඉල්ලීමකට අනුව යුද්ධ හමුදා නිලධාරියෙකු ඇතුළු යුද්ධ හමුදා සාමාජිකයින් 17 දෙනෙකුගේ සහයෝගිත්වය ඇතිව ඉරිදා (09) දින පාසල් ක්‍රීඩාපිටිය සහ ක්‍රීඩාපිටියට පිවිසෙන මාර්ගය පිරිසිදු කිරීමේ ශ්‍රමදාන වැඩසටහනක් පවත්වනු ලැබීය. එම විද්‍යාලයේ විදුහල්පතිතුමන් විසින් කරන ලද ඉල්ලීමකට අනුව මධ්‍යම ආරක්‍ෂක සේනා ආඥාපති මේජර් ජෙනරාල් රුක්මාල් ඩයස් ගේ උපදෙස් මත යුද්ධ හමුදා සාමාජිකයින් මෙම ශ්‍රමදාන ව්‍යාපෘතිය සඳහා සහභාගි වූහ. තවද යුද්ධ හමුදා සාමාජිකයින්ට සහාය දැක්වීම සඳහා පාසල් සිසුන් ද එක්ව සිටියහ."}