{"Header": "නව උපකරණ මාස්ටර් ජෙනරාල් රාජකාරි අර‍ඹයි", "Time": "10th December 2019 14:19:40 Hours", "Content": "නව උපකරණ මාස්ටර් ජෙනරාල් ලෙස ශ්‍රී ලංකා විදුලි හා යාන්ත්‍රික ඉංජිනේරු බලකායේ මේජර් ජෙනරාල් දුමින්ද සිරිනාග අද (9) දින උදෑසන ශ්‍රී ජයවර්ධනපුර පිහිටි නව යුද්ධ හමුදා මූලස්ථානයේ දී සිය ධූරයේ රාජකාරි ආරම්භ කරන ලදී. නව උපකරණ මාස්ටර් ජෙනරාල් සිය කාර්යාලයේදී ආගමික වතාවත් මධ්‍යයේ සංකේතාත්මක නිල ලේඛණයකට අත්සන් තබමින් සිය ධුරයේ රාජකාරී භාරගත්හ. නව ධූරයේ රාජකාරි භාරගැනීමට ප්‍රථම මේජර් ජෙනරාල් දුමින්ද සිරිනාග අයවැය හා මූල්‍ය කළමනාකරණ අධ්‍යක්‍ෂ ලෙස කටයුතු කළේය. මෙම අවස්ථාව සඳහා ගමන් පාලන අධ්‍යක්‍ෂ, ඉඩම් හා භඨනිවාස අධ්‍යක්‍ෂ, සැපයුම් හා ප්‍රවාහන අධ්‍යක්‍ෂ, ඉංජිනේරු සේවා අධ්‍යක්‍ෂ ඇතුළු තවත් මාණ්ඩලික නිලධාරීන් රැසක් ද සහභාගි වූහ. මේජර් ජෙනරාල් දුමින්ද සිරිනාග මෙම ධූරයේ රාජකාරි භාරගැනීමට ප්‍රථම උපකරණ මාස්ටර් ජෙනරාල් ලෙස මේජර් ජෙනරාල් ප්‍රසන්න චන්ද්‍රෙස්කර කටයුතු කළහ."}