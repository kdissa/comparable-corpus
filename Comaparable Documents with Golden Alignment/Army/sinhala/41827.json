{"Header": "බටහිර භට පිරිස් යුද්ධ හමුදා දිනය අභීමානවත්ව සමරයි", "Time": "11th October 2018 16:22:10 Hours", "Content": "69 වන යුද්ධ හමුදා සංවත්සරය සහ ඔක්තෝම්බර් මස 10 වන දිනට යෙදුන යුද්ධ හමුදා දිනයට සමගාමීව ඇල්පිටිය ජාතික රෝහල් පරිශ්‍රය පිරිසිදු කිරීමේ ශ්‍රමදාන ව්‍යාපෘතියක් අඟහරුවාදා (09) දින දියත් කරනු ලැබීය. ඒ අනුව, 58 සේනාංකයේ සේනාංකාධිපති මේජර් ජෙනරාල් සුදත් ප‍ෙරේරා ගේ උපදෙස් මත 581 බලසේනාවේ බලසේනාධිපතිගේ පූර්ණ අධික්‍ෂණය යටතේ යුද්ධ හමුදා සාමාජිකයින් 30 කට අධික ප්‍රමාණයක් මෙම ප්‍රජා ව්‍යාපෘතිය සඳහා එක්ව සිටියහ. එමෙන්ම, 58 සේනාංකයේ සේනාංකාධිපති මේජර් ජෙනරාල් සුදත් පෙරේරා ගේ සහ 581 වන බලසේනාවේ බලසේනාංකාධිපති බිග්‍රේඩියර් චන්දන රණවීර ගේ ප්‍රධානත්වයෙන් 581 වන බලසේනාව සේවයේ නියුතු යුද්ධ හමුදා සාමාජිකයින් කණ්ඩායමක් කඹුරුපිටිය, අභිමංසල - 2 හි සංචාරයක නිරත විය.  එහිදි නේවාසිකව ප්‍රතිකාර ලබන ආබාධිත රණවිරුවන් වෙත ත්‍යාග පාර්සල් බෙදාදුන් අතර ඔවුන් සමඟ සුහදව අදහස් හුවමාරු කරගනීමින් අවශ්‍යතා පිළිබඳ සොයා බැලීය."}