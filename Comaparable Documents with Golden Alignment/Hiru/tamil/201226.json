{"Header": "மீட்கப்பட்டுள்ள மனித எச்சங்கள்", "Time": "Tuesday, 02 October 2018 - 13:22", "Url": "http://www.hirunews.lk/tamil/201226/%E0%AE%AE%E0%AF%80%E0%AE%9F%E0%AF%8D%E0%AE%95%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F%E0%AF%81%E0%AE%B3%E0%AF%8D%E0%AE%B3-%E0%AE%AE%E0%AE%A9%E0%AE%BF%E0%AE%A4-%E0%AE%8E%E0%AE%9A%E0%AF%8D%E0%AE%9A%E0%AE%99%E0%AF%8D%E0%AE%95%E0%AE%B3%E0%AF%8D", "Content": "மன்னார் மனித புதைக்குழியில் உள்ள 30 சதவீதமான மனித எச்சங்களே மீட்கப்பட்டிருப்பதாக, பேராசிரியர் ராஜ் சோமதேவ தெரிவித்தள்ளார். இந்த நிலையில் எஞ்சியுள்ள மனித எச்சங்களையும் மீட்கும் நடவடிக்கைகள் மேலும் ஒரு மாதத்துக்கும் அதிகமான காலம் மேற்கொள்ளப்பட வேண்டி இருப்பதாக அவர் கூறியுள்ளார். ஆங்கில ஊடகம் ஒன்றுக்கு வழங்கியுள்ள செவ்வியில் அவர் இந்த தகவலைக் குறிப்பிட்டுள்ளார். மன்னார் நகர நுழைவாயிலில் சத்தொச கட்டிடம் அமைந்திருந்தப் பகுதியில் தொடர்ச்சியாக அகழ்வுப் பணிகள் மேற்கொள்ளப்பட்டு வருகின்றன. அங்கு மேலும் மனித எச்சங்கள் இருக்கலாம் என்று சந்தேகிக்கப்பதாகவும் அவர் கூறியுள்ளார். இதேவேளை, இந்த அகழ்வுப் பணிகளுக்கான நிதியை வழங்கவிருப்பதாக, காணாமல் போனோர் அலுவலகம் அறிவித்திருந்த போதும், அதற்கான நடவடிக்கை எந்த கட்டத்தில் இருக்கிறது என்பது தங்களுக்கு தெரியாது என்றும் பேராசியர் குறிப்பிட்டுள்ளார்."}