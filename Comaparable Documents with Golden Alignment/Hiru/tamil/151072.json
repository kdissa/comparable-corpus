{"Header": "ஜனாதிபதியின் அதிரடி உத்தரவு!! குடும்பத்துடன் வெளியேறினர்...", "Time": "Monday, 02 January 2017 - 7:36", "Url": "http://www.hirunews.lk/tamil/151072/%E0%AE%9C%E0%AE%A9%E0%AE%BE%E0%AE%A4%E0%AE%BF%E0%AE%AA%E0%AE%A4%E0%AE%BF%E0%AE%AF%E0%AE%BF%E0%AE%A9%E0%AF%8D-%E0%AE%85%E0%AE%A4%E0%AE%BF%E0%AE%B0%E0%AE%9F%E0%AE%BF-%E0%AE%89%E0%AE%A4%E0%AF%8D%E0%AE%A4%E0%AE%B0%E0%AE%B5%E0%AF%81-%E0%AE%95%E0%AF%81%E0%AE%9F%E0%AF%81%E0%AE%AE%E0%AF%8D%E0%AE%AA%E0%AE%A4%E0%AF%8D%E0%AE%A4%E0%AF%81%E0%AE%9F%E0%AE%A9%E0%AF%8D-%E0%AE%B5%E0%AF%86%E0%AE%B3%E0%AE%BF%E0%AE%AF%E0%AF%87%E0%AE%B1%E0%AE%BF%E0%AE%A9%E0%AE%B0%E0%AF%8D", "Content": "அமெரிக்க ஜனாதிபதி பராக் ஒபாமாவால் வெளியேற்றப்பட்டுள்ள ரஷ்ய தூதரக அதிகாரிகள் 35 பேரும் அங்கிருந்து வெளியேறியுள்ளதாக தெரிவிக்கப்பட்டுள்ளது. ரஷ்ய செய்திச் சேவையொன்று இந்தத் தகவலை வெளியிட்டுள்ளது. மேற்படி 35 தூதரக அதிகாரிகளும் தமது குடும்பத்துடன் வொஷிங்டனிலிருந்து வானூர்தியில் புறப்பட்டதாக அந்தச் செய்தியில் மேலும் குறிப்பிடப்பட்டுள்ளது. அமெரிக்காவில் ஜனாதிபதி தேர்தலில் குடியரசு கட்சியின் வேட்பாளர் டொனால்ட் ட்ரம்ப் வெற்றி பெறுவதற்கு ஆதரவாக ரஷ்யா செயற்பட்டதாக அமெரிக்கா குற்றம் சுமத்தியுள்ளது. இதன்காரணமாக வொஷிங்டனில் உள்ள ரஷ்ய தூதரகத்தில் இருந்து அந்நாட்டு அதிகாரிகள் 35 பேரை பணி நீக்கம் செய்த ஜனாதிபதி ஒபாமா, அவர்களை அமெரிக்காவிலிருந்து வெளியேறுமாறும் உத்தரவிட்டார். இதனிடையே, ரஷ்யாவில் உள்ள அமெரிக்க தூதரக அதிகாரிகள் 35 பேரை வெளியேற்ற ரஷ்ய வெளியுறவுத்துறையின் பரிந்துரைக்கு ரஷ்ய ஜனாதிபதி விளாடிமிர் புட்டின் அனுமதியளிக்கவில்லை. அமெரிக்காவின் புதிய ஜனாதிபதியாக டொனால்ட் ட்ரம்ப் பதவியேற்கும் வரை தான் பொறுத்திருப்பதாக புட்டின் கூறியிருந்தமை குறிப்பிடத்தக்கது."}