{"Header": "எம்பிலிப்பிட்டிய முன்னாள் உதவி காவற்துறை அத்தியட்சகர் கைது", "Time": "Tuesday, 02 February 2016 - 14:36", "Url": "http://www.hirunews.lk/tamil/125302/%E0%AE%8E%E0%AE%AE%E0%AF%8D%E0%AE%AA%E0%AE%BF%E0%AE%B2%E0%AE%BF%E0%AE%AA%E0%AF%8D%E0%AE%AA%E0%AE%BF%E0%AE%9F%E0%AF%8D%E0%AE%9F%E0%AE%BF%E0%AE%AF-%E0%AE%AE%E0%AF%81%E0%AE%A9%E0%AF%8D%E0%AE%A9%E0%AE%BE%E0%AE%B3%E0%AF%8D-%E0%AE%89%E0%AE%A4%E0%AE%B5%E0%AE%BF-%E0%AE%95%E0%AE%BE%E0%AE%B5%E0%AE%B1%E0%AF%8D%E0%AE%A4%E0%AF%81%E0%AE%B1%E0%AF%88-%E0%AE%85%E0%AE%A4%E0%AF%8D%E0%AE%A4%E0%AE%BF%E0%AE%AF%E0%AE%9F%E0%AF%8D%E0%AE%9A%E0%AE%95%E0%AE%B0%E0%AF%8D-%E0%AE%95%E0%AF%88%E0%AE%A4%E0%AF%81", "Content": "இளைஞர் மரணம் தொடர்பில் எம்பிலிபிட்டிய முன்னாள் உதவி காவற்துறை அத்தியட்சகர் டபிள்யூ.டீ.சீ தர்மரத்ன கைது செய்யப்பட்டுள்ளார். குற்றத்தடுப்பு விசாரணை திணைக்கள அதிகாரிகளினால் அவர் கைது செய்யப்பட்டுள்ளார். இது தொடர்பில் இன்று பிற்பகல் குற்றத்தடுப்பு விசாரணை திணைக்களத்தினால் விசாரணைக்குட்படுத்தப்பட்டிருந் த அவர் கைது செய்யப்பட்டதாக காவற்துறையினர் தெரிவித்துள்ளனர். இதனிடையே, எம்பிலிபிட்டிய காவற்துறை அத்தியட்சகர் உட்பட சம்பவத்துடன் தொடர்புடைய காவற்துறை அதிகாரிகளை கைது செய்யுமாறு அண்மையில் நீதிமன்றம் உத்தரவிட்டிருந்தமை குறிப்பிடதக்கது. இதேவேளை, காவற்துறையினருடன் ஏற்பட்ட முறுகலால் உயிரிழந்த எம்பிலிபிட்டிய பகுதியைச் சேர்ந்த இளைஞரின் மனைவி, ஒரு கோடி ரூபாய் நட்ட ஈடு கோரியுள்ளார். இது தொடர்பில் அவரால் உயர் நீதிமன்றத்தில் அடிப்படை உரிமை மீறல் மனுத்தாக்கல் செய்யப்பட்டுள்ளது. இந்த மனுவின் பிரதிவாதிகளாக காவற்துறை மா உள்ளிட்ட 9 பேர் பெயரிடப்பட்டுள்ளனர்."}