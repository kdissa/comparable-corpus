{"Header": "ஜனாதிபதி ஆணைக்குழுவில் அமைச்சர் ரவி  இன்று முன்னிலை", "Time": "Wednesday, 02 August 2017 - 7:58", "Url": "http://www.hirunews.lk/tamil/167385/%E0%AE%9C%E0%AE%A9%E0%AE%BE%E0%AE%A4%E0%AE%BF%E0%AE%AA%E0%AE%A4%E0%AE%BF-%E0%AE%86%E0%AE%A3%E0%AF%88%E0%AE%95%E0%AF%8D%E0%AE%95%E0%AF%81%E0%AE%B4%E0%AF%81%E0%AE%B5%E0%AE%BF%E0%AE%B2%E0%AF%8D-%E0%AE%85%E0%AE%AE%E0%AF%88%E0%AE%9A%E0%AF%8D%E0%AE%9A%E0%AE%B0%E0%AF%8D-%E0%AE%B0%E0%AE%B5%E0%AE%BF-%E0%AE%87%E0%AE%A9%E0%AF%8D%E0%AE%B1%E0%AF%81-%E0%AE%AE%E0%AF%81%E0%AE%A9%E0%AF%8D%E0%AE%A9%E0%AE%BF%E0%AE%B2%E0%AF%88", "Content": "வெளிவிவகார அமைச்சரும், முன்னாள் நிதியமமைச்சருமான ரவி கருணாநாயக்க இன்றைய தினம் பிணைமுறி தொடர்பில் ஆராயும் ஜனாதிபதி ஆணைக்குழுவில் முன்னிலையாக உள்ளார். அவர் கடந்த 26 ஆம் திகதி ஆணைக்குழுவில் முன்னிலையாகுமாறு அழைக்கப்பட்டிருந்த போதிலும் அன்றைய தினம் அவர் முன்னிலையாகவில்லை. ஜனாதிபதி பாதுகாப்பு சபையை கூட்டிய நிலையில் தமக்கு சில பணிகளை ஒப்படைந்திருந்ததால், அன்றைய தினம் ஆணைக்குழுவில் முன்னிலையாக முடியாது என அவர் சார்பான சட்டத்தரணி ஆணைக்குழுவிற்கு அறிவித்திருந்தார். பின்னரான தினங்களில் நாடாளுமன்ற நடவடிக்கைகளின் பங்குகொண்டமை மற்றும் வெளிநாட்டு விஜயங்கள் மேற்கொண்டிருந்த நிலையில், அமைச்சர் ரவி கருணாநாயக்க இன்றைய தினம் ஆணைக்குழுவில் முன்னிலையாக உள்ளார். இதற்கிடையில், பிணை முறி மோசடி தொடர்பில் விசாரணை மேற்கொள்ளும் ஜனாதிபதி ஆணைக்குழுவில் கையளித்த தமது கைத்தொலைபேசியின் தரவுகளை அர்ஜுன் அலோஸியஸ் அழிக்க முயற்சித்துள்ளதாக சட்டமா அதிபர் திணைக்களம் நேற்று ஆணைக்குழுவிடம் தெரிவித்துள்ளது. அத்துடன் மத்திய வங்கியின் முன்னாள் ஆளுநர் அர்ஜூன் மகேந்திரனின் மனைவியின் கையடக்க தொலைபேசி இலக்கத்தை அவர் பயன்படுத்தியுள்ளதாகவும் மேலதிக மன்றாடியார் நாயகம் யசந்த தொடங்கொட குறிப்பிட்டுள்ளார். இந்த நிலையில், குறித்த விடயம் தொடர்பில் இன்றைய தினம் முடிவொன்றை அறிவிக்க எதிர்பார்ப்பதாக ஆணைக்குழு தெரிவித்துள்ளது."}