{"Header": "பிரதிவாதிகள் சார்பாக முன்வைக்கப்பட்ட கோரிக்கை நிராகரிப்பு", "Time": "Friday, 02 November 2018 - 12:10", "Url": "http://www.hirunews.lk/tamil/203424/%E0%AE%AA%E0%AE%BF%E0%AE%B0%E0%AE%A4%E0%AE%BF%E0%AE%B5%E0%AE%BE%E0%AE%A4%E0%AE%BF%E0%AE%95%E0%AE%B3%E0%AF%8D-%E0%AE%9A%E0%AE%BE%E0%AE%B0%E0%AF%8D%E0%AE%AA%E0%AE%BE%E0%AE%95-%E0%AE%AE%E0%AF%81%E0%AE%A9%E0%AF%8D%E0%AE%B5%E0%AF%88%E0%AE%95%E0%AF%8D%E0%AE%95%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F-%E0%AE%95%E0%AF%8B%E0%AE%B0%E0%AE%BF%E0%AE%95%E0%AF%8D%E0%AE%95%E0%AF%88-%E0%AE%A8%E0%AE%BF%E0%AE%B0%E0%AE%BE%E0%AE%95%E0%AE%B0%E0%AE%BF%E0%AE%AA%E0%AF%8D%E0%AE%AA%E0%AF%81", "Content": "முன்னாள் ஜனாதிபதி பணிக்குழு பிரதானி காமினி செனரத் உள்ளிட்ட 4 பேருக்கு எதிராக நிரந்தர நீதாய மேல் நீதிமன்றில் தொடரப்பட்டுள்ள வழக்கின் விசாரணையை ஒத்திவைக்குமாறு, பிரதிவாதிகள் தரப்பில் முன்வைக்கப்பட்ட கோரிக்கை நிராகரிக்கப்பட்டுள்ளது. இந்த வழக்கின் சாட்சிப் பதிவுகள் இந்த மாதம் 7ம் திகதி முதல் நாளாந்தம் இடம்பெறும் என்று நீதிமன்றம் அறிவித்திருந்தது. இதற்கு எதிராக மேன்முறையீடு செய்யவதற்காக, விசாரணையை ஒத்திவைக்குமாறு கோரபப்பட்டிருந்த போதும், அந்த கோரிக்கையை நீதிமன்றம் இன்று நிராகரித்துள்ளது. லிற்றோ எரிவாயு நிறுவனத்துக்கு உரிய 500 மில்லியன் ரூபாவை முறைக்கேடாக, பிரத்தியேக வணிகத்தில் ஈடுபடுத்தியமை தொடர்பில் குறித்த நான்கு பேருக்கு எதிராகவும் வழக்கு தொடரப்பட்டுள்ளது. இந்த வழக்கு கடந்த செப்டம்பர் மாதம் 12ம் திகதி முதன்முறையாக நிரந்தர நீதாய மேல் நீதிமன்றில் விசாரணைக்கு எடுத்துக் கொள்ளப்பட்டது. இதன்போது முன்னிலைப்படுத்தப்பட்ட சந்தேக நபர்களுக்கு பிணை வழங்கப்பட்டதுடன், வெளிநாட்டுப் பயணத் தடை விதிக்கப்பட்டமை குறிப்பிடத்தக்கது."}