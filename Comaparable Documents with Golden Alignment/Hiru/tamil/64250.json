{"Header": "ஜெயலலிதா கடிதம்", "Time": "Friday, 02 August 2013 - 8:30", "Url": "http://www.hirunews.lk/tamil/64250/%E0%AE%9C%E0%AF%86%E0%AE%AF%E0%AE%B2%E0%AE%B2%E0%AE%BF%E0%AE%A4%E0%AE%BE-%E0%AE%95%E0%AE%9F%E0%AE%BF%E0%AE%A4%E0%AE%AE%E0%AF%8D", "Content": "இலங்கை கடற்பரப்பில் வைத்து தமிழக மீனவர்கள் கைது செய்யப்பட்டமை தொடர்பில் தமிழக முதல்வர் ஜெயலலிதா ஜெயராம் மீண்டும் இந்திய பிரதமர் மன்மோகன்சிங்கிற்கு கடிதம் அனுப்பியுள்ளார். நேற்றைய தினம் இந்த கடிதம் அனுப்பி வைக்கப்பட்டுள்ளதாக இந்திய ஊடகங்கள் தெரிவித்துள்ளன. தாம் தொடர்ந்து இந்த விடயம் தொடர்பில் கடிதம் எழுதுகின்ற போதும், இலங்கையில் சிறை வைக்கப்பட்டுள்ள தமிழக மீனவர்களை மீட்பதற்கான உரிய நடவடிக்கைகளை இந்தியா மேற்கொள்ளவில்லை என்று அவர் தமது கடிதத்தில் குற்றம் சுமத்தியுள்ளார். அத்துடன், தமது வாழ்வாதாரத்துக்காக போராடுகின்ற தமிழ் நாட்டு மீனவர்களின் நலன் தொடர்பில்,இந்திய மத்திய அரசாங்கம் அக்கறை செலுத்த வேண்டும் என்றும் அவர் கோரிக்கை விடுத்துள்ளார்."}