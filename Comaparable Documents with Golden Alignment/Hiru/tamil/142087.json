{"Header": "பேஸ்புக்கின்(Facebook) கனவுத் திட்டம் வெடித்து சிதறியது - (வீடியோ இணைப்பு)", "Time": "Friday, 02 September 2016 - 17:34", "Url": "http://www.hirunews.lk/tamil/142087/%E0%AE%AA%E0%AF%87%E0%AE%B8%E0%AF%8D%E0%AE%AA%E0%AF%81%E0%AE%95%E0%AF%8D%E0%AE%95%E0%AE%BF%E0%AE%A9%E0%AF%8D-facebook-%E0%AE%95%E0%AE%A9%E0%AE%B5%E0%AF%81%E0%AE%A4%E0%AF%8D-%E0%AE%A4%E0%AE%BF%E0%AE%9F%E0%AF%8D%E0%AE%9F%E0%AE%AE%E0%AF%8D-%E0%AE%B5%E0%AF%86%E0%AE%9F%E0%AE%BF%E0%AE%A4%E0%AF%8D%E0%AE%A4%E0%AF%81-%E0%AE%9A%E0%AE%BF%E0%AE%A4%E0%AE%B1%E0%AE%BF%E0%AE%AF%E0%AE%A4%E0%AF%81-%E0%AE%B5%E0%AF%80%E0%AE%9F%E0%AE%BF%E0%AE%AF%E0%AF%8B-%E0%AE%87%E0%AE%A3%E0%AF%88%E0%AE%AA%E0%AF%8D%E0%AE%AA%E0%AF%81", "Content": "பேஸ்புக் நிறுவனத்தின் கனவு திட்டத்துக்காக விண்ணில் செலுத்தப்பட இருந்த 6 செயற்கைகோள்கள் விபத்தில் வெடித்து சிதறியது. ஆப்பிரிக்கா கண்டத்தில் உள்ள 14 நாடுகளின் இணையதள இணைப்பை மேம்படுத்துவதற்காக சுமார் 200 மில்லியன் டொலர் மதிப்பில் ஆமோஸ்-6 என்ற செயற்கைகோளை விண்ணில் செலுத்த திட்டமிட்டது. இதன்மூலம் பேஸ்புக் நிறுவனத்தின் கனவு திட்டம் நிறைவேற்றப்படும் என்று எதிர்பார்க்கப்பட்டது. ஆமோஸ்-6 என்ற செயற்கைகோளை விண்ணில் செலுத்த உலகின் முன்னணி தனியார் விண்வெளி ஆய்வு நிறுவனமான ஸ்பேஸ்-எக்ஸுடன் ஒப்பந்தம் செய்தது பேஸ்புக் நிறுவனம். சனிக்கிழமை பால்கான்-9 என்ற ராக்கெட் மூலம் விண்ணில் செலுத்துவதற்கான சோதனை முயற்சி நடைப்பெற்றது. அப்போது திடீரென்று ராக்கெட் வெடித்ததில் பேஸ்புக்கின் 6 செயற்கைகோள்களும் வெடித்து சிதறின. பேஸ்புக்கின் கனவு திட்டம் தகர்ந்தது. ஸ்பேஸ்-எக்ஸ் நிறுவனர் எலன் மஸ்க் இந்த விபத்தால் ஒரே நாளில் சுமார் 390 மில்லியன் டாலர் இழப்பு ஏற்பட்டுள்ளதாக தெரிவித்துள்ளார். தற்போது ஆப்பிரிக்காவில் சுற்றுப்பணம் மேற்கொண்டுள்ள மார்க் ஸக்கர்பேர்க் இந்த கனவு திட்டத்தின் விபத்து குறித்து கூறியிருப்பதாவது:- பல விதமான மக்களுக்கு பலன் அளித்திருக்க வேண்டிய இத்திட்டம் விபத்தால் தோல்வி அடைந்துவிட்டது. இதனால் பெரிதும் ஏமாற்றம் அடைந்துள்ளேன். அதே வேளையில் பேஸ்புக்கின் மற்ற தொழில்நுட்ப திட்டமான 'அக்யூலா' மூலம் தங்களின் இலக்கை அடையும் வரை தொடர்ந்து பணி செய்வோம் என்று தெரிவித்துள்ளார்."}