{"Header": " புதிய வரி நடவடிக்கைகளை இடைநிறுத்த அமெரிக்கா, சீனா இணக்கம்", "Time": "Sunday, 02 December 2018 - 18:44", "Url": "http://www.hirunews.lk/tamil/205353/%E0%AE%AA%E0%AF%81%E0%AE%A4%E0%AE%BF%E0%AE%AF-%E0%AE%B5%E0%AE%B0%E0%AE%BF-%E0%AE%A8%E0%AE%9F%E0%AE%B5%E0%AE%9F%E0%AE%BF%E0%AE%95%E0%AF%8D%E0%AE%95%E0%AF%88%E0%AE%95%E0%AE%B3%E0%AF%88-%E0%AE%87%E0%AE%9F%E0%AF%88%E0%AE%A8%E0%AE%BF%E0%AE%B1%E0%AF%81%E0%AE%A4%E0%AF%8D%E0%AE%A4-%E0%AE%85%E0%AE%AE%E0%AF%86%E0%AE%B0%E0%AE%BF%E0%AE%95%E0%AF%8D%E0%AE%95%E0%AE%BE-%E0%AE%9A%E0%AF%80%E0%AE%A9%E0%AE%BE-%E0%AE%87%E0%AE%A3%E0%AE%95%E0%AF%8D%E0%AE%95%E0%AE%AE%E0%AF%8D", "Content": "புதிய வரி நடவடிக்கைகளை 90 நாட்களுக்கு நிறுத்த அமெரிக்க ஜனாதிபதி டொனால்ட் ட்ரம்பும், சீன ஜனாதிபதி சி ஜின்பிங்கும் இணக்கபாட்டிற்கு வந்துள்ளனர். இதன்மூலம் இது தொடர்பான பேச்சுவார்த்தைகளை முன்னெடுக்க முடியும் என அமெரிக்கா தெரிவித்துள்ளது. அர்ஜன்டினாவில் இடம்பெற்ற ஜி20 உச்சி மாநாட்டின் போது இரு தலைவர்களுக்கும் இடையே பேச்சுவார்த்தை இடம்பெற்றுள்ளது. இதன்போதே இந்த இணக்கப்பாடு எட்டப்பட்டுள்ளதாக அமெரிக்கா அறிவித்துள்ளது. எதிர்வரும் ஜனவரி முதலாம் திகதி முதல் சீன பொருட்களுக்கான வரிகளை 10 சதவீத்தில் இருந்து 25 சதவீதமாக அதிகரிக்க அமெரிக்க தீர்மானித்திருந்தது. முந்தைய இந்த தீர்மானத்திற்கு அமைய 200 பில்லியன் அமெரிக்க டொலர்களை சீன செலுத்த வேண்டிய நிலை ஏற்பட்டிருந்தமை குறிப்பிடத்தக்கது. இதேவேளை, ரஷ்ய ஜனாதிபதி விளாடிமீர் புதினுடன், அமெரிக்க ஜனாதிபதி டொனால்ட் டிரம்ப் கலந்துரையாடியுள்ளதாக வெள்ளை மாளிகை அறிவித்துள்ளது. 2018 ஜி20 உச்சி மாநாட்டில், கலந்துக் கொண்ட போதே அவர்களுக்கு இடையில் இந்த சந்திப்பு இடம்பெற்றதாக தெரிவிக்கப்பட்டுள்ளது. உக்ரைனின் 3 கடற்படை கப்பல்களை அண்மையில் ரஷ்ய ராணுவம் தாக்குதல் நடத்தி கைப்பற்றியதை அடுத்து போர் பதற்றம் உருவானது. இதனால், அர்ஜென்டினாவில் நடைபெற்ற ஜி-20 மாநாட்டில் ரஷிய ஜனாதிபதிபதியை, சந்திக்க திட்டமிட்டிருந்த, டிரம்ப் அந்த சந்திப்பை இறுதி நேரத்தில் ரத்து செய்தார். இந்தநிலையில், அவர்களுக்கு இடையிலான சந்திப்பொன்று நேற்று இடம்பெற்றதாக வெள்ளை மாளிகை தெரிவித்துள்ளது. இந்த சந்திப்பின் போது, சீன ஜனாதிபதி சி ஜின்பிங்கும் இருந்ததாக தெரிவிக்கப்பட்டுள்ளது."}