{"Header": "வலப்பனை இளைஞனின் உடலை தேடும் பணிகள் இன்றும் முன்னெடுப்பு..!", "Time": "Monday, 02 December 2019 - 9:23", "Url": "http://www.hirunews.lk/tamil/229395/%E0%AE%B5%E0%AE%B2%E0%AE%AA%E0%AF%8D%E0%AE%AA%E0%AE%A9%E0%AF%88-%E0%AE%87%E0%AE%B3%E0%AF%88%E0%AE%9E%E0%AE%A9%E0%AE%BF%E0%AE%A9%E0%AF%8D-%E0%AE%89%E0%AE%9F%E0%AE%B2%E0%AF%88-%E0%AE%A4%E0%AF%87%E0%AE%9F%E0%AF%81%E0%AE%AE%E0%AF%8D-%E0%AE%AA%E0%AE%A3%E0%AE%BF%E0%AE%95%E0%AE%B3%E0%AF%8D-%E0%AE%87%E0%AE%A9%E0%AF%8D%E0%AE%B1%E0%AF%81%E0%AE%AE%E0%AF%8D-%E0%AE%AE%E0%AF%81%E0%AE%A9%E0%AF%8D%E0%AE%A9%E0%AF%86%E0%AE%9F%E0%AF%81%E0%AE%AA%E0%AF%8D%E0%AE%AA%E0%AF%81", "Content": "நுவரெலியா - வலப்பனை - மலப்பத்தாவ பகுதியில் வீடொன்றின் மீது மண்மேடு சரிந்து வீழ்ந்ததில் காணாமல் போயிருந்த 17 வயதான வாலிபனின் உடலை தேடும் பணிகள் தற்போது ஆரம்பிக்கப்பட்டுள்ளது. இன்று காலை சீரான வானிலை நிலவுவதன் காரணமாக வலப்பனை காவல்துறையினர் மற்றும் இராணுவத்தினரும் இணைந்து மேற்படி தேடுதல் பணியை ஆரம்பித்துள்ளதாக வலப்பனை காவல்துறையினர் தெரிவித்துள்ளனர். நேற்று பிற்பகல் பெய்த கடும் மழையுடன் மண்மேடு சரிந்து வீழ்ந்ததன் காரணமாக இந்த பணிகள் நிறுத்தப்பட்டிருந்தது. நேற்று முன்தினம் இரவு வலப்பனை - மலபத்தாவ பகுதியில் உள்ள வீடு ஒன்றின் மீது மண்மேடு சரிந்து வீழ்ந்ததில் அந்த வீட்டிலிருந்த தந்தை, தாய், மற்றும் மகள் ஆகியோர் காணாமல் போயிருந்தனர். இந்த நிலையில் நேற்றைய தினம் தேடும் பணிகள் இடம்பெற்றதுடன் குறித்த மூன்று பேரும் சடலமாக மீட்கப்பட்டனர்."}