{"Header": "கோட்டாபய ராஜபக்ஷவிற்கு  புதிய கடவுச் சீட்டு...", "Time": "Friday, 02 August 2019 - 12:43", "Url": "http://www.hirunews.lk/tamil/221366/%E0%AE%95%E0%AF%8B%E0%AE%9F%E0%AF%8D%E0%AE%9F%E0%AE%BE%E0%AE%AA%E0%AE%AF-%E0%AE%B0%E0%AE%BE%E0%AE%9C%E0%AE%AA%E0%AE%95%E0%AF%8D%E0%AE%B7%E0%AE%B5%E0%AE%BF%E0%AE%B1%E0%AF%8D%E0%AE%95%E0%AF%81-%E0%AE%AA%E0%AF%81%E0%AE%A4%E0%AE%BF%E0%AE%AF-%E0%AE%95%E0%AE%9F%E0%AE%B5%E0%AF%81%E0%AE%9A%E0%AF%8D-%E0%AE%9A%E0%AF%80%E0%AE%9F%E0%AF%8D%E0%AE%9F%E0%AF%81", "Content": "முன்னாள் பாதுகாப்பு செயலாளர் கோட்டாபய ராஜபக்ஷவிற்கு இலங்கையின் குடிவரவு குடியகழ்வுத் திணைக்களம் புதிய கடவுச் சீட்டு ஒன்றை வழங்கியுள்ளது. குடிவரவு குடியகழ்வு கட்டுப்பாட்டாளர் பசன் ரத்நாயக்க இதனைத் தெரிவித்துள்ளார். கோட்டாபய ராஜபக்ஷவின் இரட்டைக் குடியுரிமையை அடிப்படையாக கொண்டு இந்த கடவுச் சீட்டு வழங்கப்பட்டதாக அவர் குறிப்பிட்டுள்ளார். இதன்போது ஏற்கனவே அவரிடம் இருந்த இலங்கை கடவுச் சீட்டு புதுப்பிக்கப்பட்டிருப்பதாகவும் அவர் குறிப்பிட்டுள்ளார். இரட்டைக்குடியுரிமைக் கொண்டுள்ள யாருக்கும் கடவுச் சீட்டு விநியோகிக்கப்படும் போது, அவரது மற்றைய நாட்டு குடியுரிமை தாக்கம் செலுத்தாது என்று அவர் தெரிவித்துள்ளார்."}