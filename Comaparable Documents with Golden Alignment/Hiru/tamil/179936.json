{"Header": "பிரித்தானிய நாட்டவருக்கு இலங்கையில் நடந்தது என்ன?", "Time": "Tuesday, 02 January 2018 - 13:44", "Url": "http://www.hirunews.lk/tamil/179936/%E0%AE%AA%E0%AE%BF%E0%AE%B0%E0%AE%BF%E0%AE%A4%E0%AF%8D%E0%AE%A4%E0%AE%BE%E0%AE%A9%E0%AE%BF%E0%AE%AF-%E0%AE%A8%E0%AE%BE%E0%AE%9F%E0%AF%8D%E0%AE%9F%E0%AE%B5%E0%AE%B0%E0%AF%81%E0%AE%95%E0%AF%8D%E0%AE%95%E0%AF%81-%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88%E0%AE%AF%E0%AE%BF%E0%AE%B2%E0%AF%8D-%E0%AE%A8%E0%AE%9F%E0%AE%A8%E0%AF%8D%E0%AE%A4%E0%AE%A4%E0%AF%81-%E0%AE%8E%E0%AE%A9%E0%AF%8D%E0%AE%A9", "Content": "கொழும்பு – மாலிகாவத்தை – அரலிய உயன பிரதேசத்தில் மர்மமான முறையில் மரணித்த பிரித்தானிய பிரஜை ஒருவரது சடலம் மீட்கப்பட்டுள்ளது. அவரது சடலம் தற்போது கொழும்பு தேசிய வைத்தியசாலையில் வைக்கப்பட்டுள்ளது. பிரதேசவாசிகள் வழங்கிய தகவல் அடிப்படையில் காவற்துறையினரால் இந்த சடலம் மீட்கப்பட்டுள்ளது. சடலமாக மீட்கப்பட்டவரின் முகத்தில் வெட்டுக்காயங்கள் இருப்பதாக காவற்துறையினர் தெரிவித்துள்ளனர். அவரது கடவுச் சீட்டை பரிசீலித்ததில், அவர் கடந்த நவம்பர் மாதம் 25ம் திகதி இலங்கை வந்தமையும், நேற்று நாடு திரும்பவிருந்த நிலையில், அவரது வீசா அனுமதி காலத்தை ஜனவரி 25 வரையில் நீடித்திருந்தமையும் தெரியவந்துள்ளது."}