{"Header": "பேஸ்புக் காதலியை சந்திக்க 10 நாட்கள் விமானநிலையத்தில் தங்கியிருந்த நபருக்கு ஏற்பட்ட நிலை (படங்கள்)", "Time": "Tuesday, 02 August 2016 - 16:54", "Url": "http://www.hirunews.lk/tamil/139653/%E0%AE%AA%E0%AF%87%E0%AE%B8%E0%AF%8D%E0%AE%AA%E0%AF%81%E0%AE%95%E0%AF%8D-%E0%AE%95%E0%AE%BE%E0%AE%A4%E0%AE%B2%E0%AE%BF%E0%AE%AF%E0%AF%88-%E0%AE%9A%E0%AE%A8%E0%AF%8D%E0%AE%A4%E0%AE%BF%E0%AE%95%E0%AF%8D%E0%AE%95-10-%E0%AE%A8%E0%AE%BE%E0%AE%9F%E0%AF%8D%E0%AE%95%E0%AE%B3%E0%AF%8D-%E0%AE%B5%E0%AE%BF%E0%AE%AE%E0%AE%BE%E0%AE%A9%E0%AE%A8%E0%AE%BF%E0%AE%B2%E0%AF%88%E0%AE%AF%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%A4%E0%AE%99%E0%AF%8D%E0%AE%95%E0%AE%BF%E0%AE%AF%E0%AE%BF%E0%AE%B0%E0%AF%81%E0%AE%A8%E0%AF%8D%E0%AE%A4-%E0%AE%A8%E0%AE%AA%E0%AE%B0%E0%AF%81%E0%AE%95%E0%AF%8D%E0%AE%95%E0%AF%81-%E0%AE%8F%E0%AE%B1%E0%AF%8D%E0%AE%AA%E0%AE%9F%E0%AF%8D%E0%AE%9F-%E0%AE%A8%E0%AE%BF%E0%AE%B2%E0%AF%88-%E0%AE%AA%E0%AE%9F%E0%AE%99%E0%AF%8D%E0%AE%95%E0%AE%B3%E0%AF%8D", "Content": "பத்து நாட்கள் காதலி வரும் வரையில் விமான நிலையத்தில் காத்திருந்த 41 வயதுடைய நெதர்லாந்து பிரஜையொருவர் தொடர்பில் வௌிநாட்டு ஊடகங்கள் செய்தி வௌியிட்டுள்ளன. பேஸ்புக் மூலம் சீன பெண்ணொருவரை காதலித்த குறித்த நபர் அவரை சந்திப்பதற்கு சீனா வருவதாக தெரிவித்துள்ளதை தொடர்ந்து அவர் சீனா வந்துள்ளார். எனினும் , அவரின் காதலி அவரை சந்திக்க விமான நிலையத்திற்கு வராத காரணத்தால் அவர் தொடர்ந்து விமான நிலையத்தில் தங்கி காதலி வரும் வரையில் காத்திருந்துள்ளார். பின்னர் , அவரின் உடல் நிலை மோசமானதை அறிந்த விமான நிலைய ஊழியர்கள் அவரை மருத்துவமனையில் சேர்த்துள்ளனர். தனது காதலர் சீனா வருவதாக தன்னிடம் தெரிவித்திருந்த போதும் , தான் அதை நம்பவில்லை என சம்பவத்துடன் தொடர்புடைய குறித்த பெண் சீன ஊடகமொன்றிற்கு தெரிவித்துள்ளார். அறுவை சிகிச்சையொன்றிற்காக தான் வேறொரு மாநிலத்திற்கு சென்றிருந்ததாகவும் , கைப்பேசியை நிறுத்தி வைத்திருந்ததாகவும் அந்த பெண் தெரிவித்துள்ளார்."}