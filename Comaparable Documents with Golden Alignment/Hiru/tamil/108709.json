{"Header": "அரசியல் கட்சிகளுக்கு வழங்கிய முக்கியத்தும் இளைஞர்களுக்கு வழங்கப்பட வேண்டும் - பிரதமர்", "Time": "Saturday, 02 May 2015 - 22:41", "Url": "http://www.hirunews.lk/tamil/108709/%E0%AE%85%E0%AE%B0%E0%AE%9A%E0%AE%BF%E0%AE%AF%E0%AE%B2%E0%AF%8D-%E0%AE%95%E0%AE%9F%E0%AF%8D%E0%AE%9A%E0%AE%BF%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%B5%E0%AE%B4%E0%AE%99%E0%AF%8D%E0%AE%95%E0%AE%BF%E0%AE%AF-%E0%AE%AE%E0%AF%81%E0%AE%95%E0%AF%8D%E0%AE%95%E0%AE%BF%E0%AE%AF%E0%AE%A4%E0%AF%8D%E0%AE%A4%E0%AF%81%E0%AE%AE%E0%AF%8D-%E0%AE%87%E0%AE%B3%E0%AF%88%E0%AE%9E%E0%AE%B0%E0%AF%8D%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%B5%E0%AE%B4%E0%AE%99%E0%AF%8D%E0%AE%95%E0%AE%AA%E0%AF%8D%E0%AE%AA%E0%AE%9F-%E0%AE%B5%E0%AF%87%E0%AE%A3%E0%AF%8D%E0%AE%9F%E0%AF%81%E0%AE%AE%E0%AF%8D-%E0%AE%AA%E0%AE%BF%E0%AE%B0%E0%AE%A4%E0%AE%AE%E0%AE%B0%E0%AF%8D", "Content": "அரசியல் கட்சிகளுக்கு முக்கியத்தும் வழங்கிய காலம் நிறைவடைந்து, இளைஞர்களுக்கு முக்கியத்துவம் வழங்க வேண்டிய காலம் வந்துள்ளதாக பிரதமர் ரணில்விக்ரமசிங்க தெரிவித்துள்ளார். மஹரகமயில் இடம்பெற்ற தேசிய இளைஞர் சேவைகள் சபையின் நிகழ்வொன்றில் உரையாற்றும் போது அவர் இதனைக் கூறியுள்ளார். இளைஞர்களின் எதிர்காலத்தின் பொருட்டு வேலைத்திட்டங்களை வகுக்குமாறு தாம் அனைத்து அரசியல் கட்சிகளிடமும் கோருவதாக அவர் இதன் போது தெரிவித்தார். அத்துடன் தற்போது இளைஞர்களின் குறுங்கால தேவைகள் நிறைவு செய்யப்பட்டுள்ளன. அவர்களின் நீண்டகால தேவையான கல்வி, தொழில் மற்றும் வருமானம் ஆகியவற்றுக்கான வேலைத்திட்டங்கள் உருவாக்கப்படுவதாக அவர் கூறியுள்ளார். இதேவேளை மாகாண இளைஞர் மத்திய நிலையங்கள் நாடளாவிய ரீpதயாக உருவாக்கப்படவுள்ளன. இதன் முதல் இளைஞர் மத்திய நிலையம் யாழ்ப்பாணத்தில் ஆரம்பிக்கப்படவுள்ளதாகவும் அவர் இதன் போது தெரிவித்துள்ளார்."}