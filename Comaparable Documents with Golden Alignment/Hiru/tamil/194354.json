{"Header": "ஹெரோயினுடன் கைது செய்யப்பட்டவருக்கு ஆயுள் தண்டனை", "Time": "Monday, 02 July 2018 - 14:32", "Url": "http://www.hirunews.lk/tamil/194354/%E0%AE%B9%E0%AF%86%E0%AE%B0%E0%AF%8B%E0%AE%AF%E0%AE%BF%E0%AE%A9%E0%AF%81%E0%AE%9F%E0%AE%A9%E0%AF%8D-%E0%AE%95%E0%AF%88%E0%AE%A4%E0%AF%81-%E0%AE%9A%E0%AF%86%E0%AE%AF%E0%AF%8D%E0%AE%AF%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F%E0%AE%B5%E0%AE%B0%E0%AF%81%E0%AE%95%E0%AF%8D%E0%AE%95%E0%AF%81-%E0%AE%86%E0%AE%AF%E0%AF%81%E0%AE%B3%E0%AF%8D-%E0%AE%A4%E0%AE%A3%E0%AF%8D%E0%AE%9F%E0%AE%A9%E0%AF%88", "Content": "2 கிராம் 18 மில்லிகிராம் ஹெரோயின் போதைப்பொருளுடன் கைது செய்யப்பட்ட நபரொருவருக்கு கொழும்பு மேல் நீதிமன்றம் இன்று ஆயுள்தண்டனை விதித்து தீர்ப்பளித்தது. மேல் நீதிமன்ற நீதிபதி சம்பத் அபேகோன் இந்த தண்டனையை வழங்கினார். பெஹெலியகொடை பிரதேசத்தை சேர்ந்த நபரொருவருக்கே இவ்வாறு ஆயுள் தண்டனை விதிக்கப்பட்டுள்ளது. கடந்த 2010ம் ஆண்டு பெப்ரவரி மாதம் 28ம் திகதி இவர் கைது செய்யப்பட்டிருந்தார். ஹெரோயின் போதைப்பொருளை தம்வசம் வைத்திருந்தமை , விற்பனை செய்தமை ஆகிய குற்றச்சாட்டுக்கள் இவர் மீது சுமத்தப்பட்டிருந்தமை குறிப்பிடத்தக்கது."}