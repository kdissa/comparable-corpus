{"Header": "மஹிந்தவால் ரவிக்கு எதிரான வழக்கு இல்லை...", "Time": "Thursday, 02 March 2017 - 12:53", "Url": "http://www.hirunews.lk/tamil/155843/%E0%AE%AE%E0%AE%B9%E0%AE%BF%E0%AE%A8%E0%AF%8D%E0%AE%A4%E0%AE%B5%E0%AE%BE%E0%AE%B2%E0%AF%8D-%E0%AE%B0%E0%AE%B5%E0%AE%BF%E0%AE%95%E0%AF%8D%E0%AE%95%E0%AF%81-%E0%AE%8E%E0%AE%A4%E0%AE%BF%E0%AE%B0%E0%AE%BE%E0%AE%A9-%E0%AE%B5%E0%AE%B4%E0%AE%95%E0%AF%8D%E0%AE%95%E0%AF%81-%E0%AE%87%E0%AE%B2%E0%AF%8D%E0%AE%B2%E0%AF%88", "Content": "பிரச்சினைக்குரிய மத்திய வங்கி பிணை முறி வர்த்தமானி அறிவித்தல் தொடர்பில் முன்னாள் ஜனாதிபதிக்கு பதிலாக ஒன்றிணைந்த எதிர்க் கட்சி எதிர்வரும் நாட்களில் நிதியமைச்சர் ரவி கருணாநாயக்கவிற்கு எதிராக வழக்கு தாக்கல் செய்யவுள்ளதாக தெரிவிக்கப்பட்டுள்ளது. நாடாளுமன்ற உறுப்பினர் பந்துல குணவர்தன இதனைத் தெரிவித்துள்ளார். இந்த வர்த்தமானி அறிவித்தலுக்கு எதிராக நடவடிக்கை எடுக்கப்படும் என முன்னாள் ஜனாதிபதி மஹிந்த ராஜபக்ஷ அண்மையில் தெரிவித்திருந்தார். எனினும் நேற்று சுங்க திணைக்களத்தில் இடம்பெற்ற நிகழ்வொன்றுக்கு பின்னர் ஊடகங்களுக்கு கருத்து தெரிவித்த நிதியமைச்சர் ரவி கருணாநாயக்க, முன்னாள் ஜனாதிபதி, வர்த்தமானி அறிவித்தல் குறித்து நீதிமன்ற நடவடிக்கை எடுக்கமாட்டார என தெரிகிறது என குறிப்பிட்டுள்ளார். இதேவேளை, இன்று இடம்பெற்ற ஊடக சந்திப்பில் இது தொடர்பாக கருத்து தெரிவித்த நாடாளுமன்ற உறுப்பினர் பந்துல குணவர்தன, நிதியமைச்சருக்கு எதிராக வழக்கு தாக்கல் செய்ய போவது முன்னான் ஜனாதிபதி இல்லை ஒன்ணைந்த எதிர்க் கட்சியால் என தெரிவித்துள்ளார்."}