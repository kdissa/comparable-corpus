{"Header": "04 பேர் பலியான சோகம்..", "Time": "Tuesday, 02 October 2018 - 11:29", "Url": "http://www.hirunews.lk/tamil/201209/04-%E0%AE%AA%E0%AF%87%E0%AE%B0%E0%AF%8D-%E0%AE%AA%E0%AE%B2%E0%AE%BF%E0%AE%AF%E0%AE%BE%E0%AE%A9-%E0%AE%9A%E0%AF%8B%E0%AE%95%E0%AE%AE%E0%AF%8D", "Content": "நாட்டின் பல பிரதேசங்களில் இடம்பெற்ற வாகன விபத்தில் சிறிய குழந்தை ஒன்று உட்பட 4 பேர் உயிரிழந்துள்ளனர். மாத்தளை - தவலம்கோய பிரதேசத்தில் உந்துருளி ஒன்று வீதியில் பயணித்து கொண்ருந்த நபர் ஒருவர் மீது மோதுண்டதில் குறித்த நபர் உயிரிழந்துள்ளார். 85 வயதுடைய முதியவர் ஒருவரே இவ்வாறு உயிரிழந்துள்ளதாக தெரிவிக்கப்பட்டுள்ளது. பதுளை - மஹியங்கனை வீதி குருவிதென்ன பிரதேசத்தில் வீதியில் பயணித்து கொண்டிருந்த 10 வயதுடைய சிறுவர் ஒருவர் சிற்றூந்துடன் மோதுண்டு உயிரிழந்துள்ளதுடன், குருநாகல் பிரதேசத்தில் பாரவூர்தி மோதுண்டு 16 வயது இளைஞர் ஒருவர் உயிரிழந்துள்ளார். இதனிடையே கொழும்பு - மட்டக்களப்பு பிரதான வீதி கல்முனை பிரதேசத்தில் பெண் காவற்துறை உத்தியோகஸ்தர் ஒருவர் வீதியில் சென்று கொண்டிருந்த போது உந்துருளி ஒன்று மோதுண்டு உயிரிழந்துள்ளார்."}