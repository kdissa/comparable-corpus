{"Header": "137 வருடத்தில் முதல் முறையாக “த ஹிந்து” இன்று பிரசுரமாகவில்லை", "Time": "Wednesday, 02 December 2015 - 14:18", "Url": "http://www.hirunews.lk/tamil/121228/137-%E0%AE%B5%E0%AE%B0%E0%AF%81%E0%AE%9F%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%AE%E0%AF%81%E0%AE%A4%E0%AE%B2%E0%AF%8D-%E0%AE%AE%E0%AF%81%E0%AE%B1%E0%AF%88%E0%AE%AF%E0%AE%BE%E0%AE%95-%E0%AE%A4-%E0%AE%B9%E0%AE%BF%E0%AE%A8%E0%AF%8D%E0%AE%A4%E0%AF%81-%E0%AE%87%E0%AE%A9%E0%AF%8D%E0%AE%B1%E0%AF%81-%E0%AE%AA%E0%AE%BF%E0%AE%B0%E0%AE%9A%E0%AF%81%E0%AE%B0%E0%AE%AE%E0%AE%BE%E0%AE%95%E0%AE%B5%E0%AE%BF%E0%AE%B2%E0%AF%8D%E0%AE%B2%E0%AF%88", "Content": "சென்னையில் இருந்து வெளியாகும் த ஹிந்து நாளிதழ், கடந்த 137 வருடங்களில் முதற் தடவையாக இன்று பிரசுரமாகவில்லை. சென்னையில் பெய்துவரும் கடும் மழை காரணமாக பணியாளர்கள் அச்சு கடமைகளில் ஈடுபடமுடியாமையே இதற்கான காரணமாகும். “த ஹிந்து” நாளிதழ் 1878ஆம் ஆண்டு முதல் நாளாந்த செய்திதாளாக வெளியாகி வருகின்றது. இந்த நிலையில், இன்று ஏனைய செய்திதாள்கள் அச்சிடப்பட்ட போதிலும், அவை வாசகர்களின் விநியோகத்திற்கு அனுப்பப்பட்டதா என்பது குறித்து தெரியவரவில்லை. இதனிடையே, சென்னையில் பெய்துவரும் கடும் மழை காரணமாக சென்னை சர்வதேச வானூர்தி நிலையம் வெள்ளத்தால் பாதிக்கப்பட்டுள்ளது. இதன் காரணமாக கொழும்பு மற்றும் சென்னைக்கு இடையிலான சகல வானூர்தி போக்குவரத்துகளும் தற்காலிகமாக இடைநிறுத்தப்பட்டுள்ளமை குறிப்பிடத்தக்கது."}