{"Header": "சத்தியாகிரக போராட்டத்திற்கு ஆயத்தமாகும் ஈ.டி.ஐ. வைப்பாளர்கள்", "Time": "Wednesday, 02 January 2019 - 8:02", "Url": "http://www.hirunews.lk/tamil/207282/%E0%AE%9A%E0%AE%A4%E0%AF%8D%E0%AE%A4%E0%AE%BF%E0%AE%AF%E0%AE%BE%E0%AE%95%E0%AE%BF%E0%AE%B0%E0%AE%95-%E0%AE%AA%E0%AF%8B%E0%AE%B0%E0%AE%BE%E0%AE%9F%E0%AF%8D%E0%AE%9F%E0%AE%A4%E0%AF%8D%E0%AE%A4%E0%AE%BF%E0%AE%B1%E0%AF%8D%E0%AE%95%E0%AF%81-%E0%AE%86%E0%AE%AF%E0%AE%A4%E0%AF%8D%E0%AE%A4%E0%AE%AE%E0%AE%BE%E0%AE%95%E0%AF%81%E0%AE%AE%E0%AF%8D-%E0%AE%88-%E0%AE%9F%E0%AE%BF-%E0%AE%90-%E0%AE%B5%E0%AF%88%E0%AE%AA%E0%AF%8D%E0%AE%AA%E0%AE%BE%E0%AE%B3%E0%AE%B0%E0%AF%8D%E0%AE%95%E0%AE%B3%E0%AF%8D", "Content": "ஈ.டி.ஐ. நிதி நிறுவனத்திடம் இருந்து பொருட்களை விலைக்கு பெற்றதாக கூறப்படும் பென் ஹோல்டிங்ஸ் நிறுவனத்திற்கு, முன்னால் ஈ.டி.ஐ பண வைப்பாளர்கள் இன்று சத்தியாகிரக போராட்டத்தில் ஈடுபடவுள்ளனர். ஈ.டி.ஐ பண வைப்பாளர்களை பாதுகாக்கும் சுயாதீன சங்கம் இதனை தெரிவித்துள்ளது. கொழும்பில் நேற்று இடம்பெற்ற ஊடக சந்திப்பொன்றில் வைத்து அதன் தலைவர் அனுஷா ஜயந்தி இதனை தெரிவித்துள்ளார். தமக்கு வழங்க வேண்டிய பணத்தை பென் ஹோல்டிங்ஸ் நிறுவனம், வழங்க வில்லை என ஈ.டி.ஐ. நிதி நிறுவனம் தெரிவித்துள்ளது. இது குறித்து பென் ஹோல்டிங்ஸ் நிறுவனத்திடம் வினயவிய போது தாம் செலுத்த வேண்டிய பணத்தை செலுத்தியதாக தெரிவித்துள்ளனர். இந்தநிலையில் பென் ஹோல்டிங்ஸ் நிறுவனத்திடம் தாம் ஆவணங்களை கோரிய போது பதில் எதுவும் தமக்கு கிடைக்க வில்லை என ஈ.டி.ஐ பண வைப்பாளர்களை பாதுகாக்கும் சுயாதீன சங்க தலைவர் குறிப்பிட்டுள்ளார்."}