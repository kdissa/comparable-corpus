{"Header": "கிளிநொச்சியில் முச்சக்கர வண்டி உரிமையாளர்கள் கவனயீர்ப்பு போராட்டம்", "Time": "Friday, 02 February 2018 - 19:34", "Url": "http://www.hirunews.lk/tamil/182738/%E0%AE%95%E0%AE%BF%E0%AE%B3%E0%AE%BF%E0%AE%A8%E0%AF%8A%E0%AE%9A%E0%AF%8D%E0%AE%9A%E0%AE%BF%E0%AE%AF%E0%AE%BF%E0%AE%B2%E0%AF%8D-%E0%AE%AE%E0%AF%81%E0%AE%9A%E0%AF%8D%E0%AE%9A%E0%AE%95%E0%AF%8D%E0%AE%95%E0%AE%B0-%E0%AE%B5%E0%AE%A3%E0%AF%8D%E0%AE%9F%E0%AE%BF-%E0%AE%89%E0%AE%B0%E0%AE%BF%E0%AE%AE%E0%AF%88%E0%AE%AF%E0%AE%BE%E0%AE%B3%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%95%E0%AE%B5%E0%AE%A9%E0%AE%AF%E0%AF%80%E0%AE%B0%E0%AF%8D%E0%AE%AA%E0%AF%8D%E0%AE%AA%E0%AF%81-%E0%AE%AA%E0%AF%8B%E0%AE%B0%E0%AE%BE%E0%AE%9F%E0%AF%8D%E0%AE%9F%E0%AE%AE%E0%AF%8D", "Content": "கிளிநொச்சி மாவட்ட முச்சக்கர வண்டி உரிமையாளர்கள் இன்று கவனயீர்ப்பு போராட்டம் ஒன்றை மேற்கொண்டுள்ளனர். ஏ9 பிரதான வீதியில் கிளிநொச்சி கந்தசுவாமி ஆலய முன்றலில் ஆரம்பித்து கரைச்சி பிரதேசசபை வரை நூற்றுக்கும் மேற்பட்ட முச்சக்கர வண்டிகள் ஊர்வலமாக பயணித்து அவர்கள் தங்கள் கவனயீர்ப்பு போராட்டத்தை மேற்கொண்டிருந்தனர். தமது வருடாந்த வாடகையை குறைக்க வேண்டும் உள்ளிட்ட பல கோரிக்கைகயை முன்வைத்து அவர்கள் இந்த ஆர்ப்பாட்டத்தில் ஈடுப்பட்டதாக தெரிவிக்கப்படுகிறது. இந்தநிலையில் அவர்கள் தமது கோரிக்கைகள் அடங்கிய மனுவை வடக்கு மாகாண முதலமைச்சர், வடக்கு மாகாண ஆளுநர், கிளிநொச்சி மாவட்ட அரசாங்க அதிபர், கிளிநொச்சி உள்ளுராட்சி உதவி ஆணையாளர் கரைச்சி பிரதேச சபையின் செயலாளர் ஆகியோருக்கும் அனுப்பி வைத்தனர்."}