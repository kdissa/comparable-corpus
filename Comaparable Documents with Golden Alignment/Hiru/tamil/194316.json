{"Header": "ஆபரண அதிகாரசபையின் தலைவர் பேசல ஜயரத்ன தொடர்பில் ஜனாதிபதி அவதானம் செலுத்த வேண்டும்", "Time": "Monday, 02 July 2018 - 7:38", "Url": "http://www.hirunews.lk/tamil/194316/%E0%AE%86%E0%AE%AA%E0%AE%B0%E0%AE%A3-%E0%AE%85%E0%AE%A4%E0%AE%BF%E0%AE%95%E0%AE%BE%E0%AE%B0%E0%AE%9A%E0%AE%AA%E0%AF%88%E0%AE%AF%E0%AE%BF%E0%AE%A9%E0%AF%8D-%E0%AE%A4%E0%AE%B2%E0%AF%88%E0%AE%B5%E0%AE%B0%E0%AF%8D-%E0%AE%AA%E0%AF%87%E0%AE%9A%E0%AE%B2-%E0%AE%9C%E0%AE%AF%E0%AE%B0%E0%AE%A4%E0%AF%8D%E0%AE%A9-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AE%BF%E0%AE%B2%E0%AF%8D-%E0%AE%9C%E0%AE%A9%E0%AE%BE%E0%AE%A4%E0%AE%BF%E0%AE%AA%E0%AE%A4%E0%AE%BF-%E0%AE%85%E0%AE%B5%E0%AE%A4%E0%AE%BE%E0%AE%A9%E0%AE%AE%E0%AF%8D-%E0%AE%9A%E0%AF%86%E0%AE%B2%E0%AF%81%E0%AE%A4%E0%AF%8D%E0%AE%A4-%E0%AE%B5%E0%AF%87%E0%AE%A3%E0%AF%8D%E0%AE%9F%E0%AF%81%E0%AE%AE%E0%AF%8D", "Content": "அரச அதிகாரியொருவரை சட்டவிரோதமாக இடமாற்றம் செய்த சம்பவம் தொடர்பில் குற்றவாளியாக்கப்பட்டுள்ள வடமத்திய மாகாணத்தின் முன்னாள் முதலமைச்சர் பேசல ஜயரத்ன தொடர்ந்தும் ஆபரண அதிகாரசபையின் தலைவராக நீடிப்பது குறித்து ஜனாதிபதி கவனம் செலுத்த வேண்டும் என கோரப்பட்டுள்ளது. கொழும்பில் நேற்று இடம்பெற்ற ஊடக சந்திப்பொன்றில் ஆசிரியர் மற்றும் அதிபர் சங்க தலைவர் மகிந்த ஜயசிங்க இந்த கோரிக்கையை விடுத்துள்ளார். அநுராதபுரம் - நிவத்தகச்சேதிய மகா வித்தியாலயத்தில் இடம்பெற்ற நிகழ்வொன்றை மையப்படுத்தி, அந்த பாடசாலையின் அதிபர் திடீரென இடமாற்றம் செய்யப்பட்டார். இந்த இடமாற்றத்திற்கு எதிராக குறித்த அதிபரால் அடிப்படை உரிமை மீறல் மனுவொன்று தாக்கல்செய்யப்பட்டுள்ளது. இதனை விசாரித்த நீதிமன்றம், பாதிக்கப்பட்ட அதிபருக்கு முன்னாள் முதலமைச்சர் பேசல ஜயரத்ன,தமது சொந்த பணத்தில் இருந்து இரண்டரை லட்சம் ரூபாய் நட்டஈடாக வழங்க வேண்டும் என உத்தரவிட்டுள்ளது."}