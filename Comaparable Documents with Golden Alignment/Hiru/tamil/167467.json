{"Header": "நிறுத்தல் மற்றும் அளத்தல் கருவிகளுக்கு சட்டபூர்வ முத்திரை இட்டதன் மூலம் 51 இலட்சம் ரூபாய் வருமானம்", "Time": "Wednesday, 02 August 2017 - 20:27", "Url": "http://www.hirunews.lk/tamil/167467/%E0%AE%A8%E0%AE%BF%E0%AE%B1%E0%AF%81%E0%AE%A4%E0%AF%8D%E0%AE%A4%E0%AE%B2%E0%AF%8D-%E0%AE%AE%E0%AE%B1%E0%AF%8D%E0%AE%B1%E0%AF%81%E0%AE%AE%E0%AF%8D-%E0%AE%85%E0%AE%B3%E0%AE%A4%E0%AF%8D%E0%AE%A4%E0%AE%B2%E0%AF%8D-%E0%AE%95%E0%AE%B0%E0%AF%81%E0%AE%B5%E0%AE%BF%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%9A%E0%AE%9F%E0%AF%8D%E0%AE%9F%E0%AE%AA%E0%AF%82%E0%AE%B0%E0%AF%8D%E0%AE%B5-%E0%AE%AE%E0%AF%81%E0%AE%A4%E0%AF%8D%E0%AE%A4%E0%AE%BF%E0%AE%B0%E0%AF%88-%E0%AE%87%E0%AE%9F%E0%AF%8D%E0%AE%9F%E0%AE%A4%E0%AE%A9%E0%AF%8D-%E0%AE%AE%E0%AF%82%E0%AE%B2%E0%AE%AE%E0%AF%8D-51-%E0%AE%87%E0%AE%B2%E0%AE%9F%E0%AF%8D%E0%AE%9A%E0%AE%AE%E0%AF%8D-%E0%AE%B0%E0%AF%82%E0%AE%AA%E0%AE%BE%E0%AE%AF%E0%AF%8D-%E0%AE%B5%E0%AE%B0%E0%AF%81%E0%AE%AE%E0%AE%BE%E0%AE%A9%E0%AE%AE%E0%AF%8D", "Content": "மட்டக்களப்பு மாவட்டத்தில் நிறுத்தல் மற்றும் அளத்தல் கருவிகளுக்கு சட்டபூர்வ முத்திரை இட்டதன் மூலம் கடந்த ஏழு மாதங்களில் சுமார் 51 இலட்சம் ரூபாய் வருமானமாக கிடைத்துள்ளது. அளவீட்டு அலகுகள் நியமங்கள் சேவைகள் திணைக்கள மட்டக்களப்பு மாவட்ட பணிப்பாளர் ஏ.எல்.நௌசாத் இதனை தெரிவித்தார். மட்டக்களப்பு மாவட்டத்தில் ஏறாவூர் கிரான் செங்கலடி மட்டக்களப்பு நகரம் கல்லாறு ரிதிதென்ன வாகரை கொக்கடிச்சோலை ஆகிய நகரங்களிலுள்ள வர்த்தக நிலையங்களின் நிறுத்தல் மற்றும் அளத்தல் கருவிகளுக்கு முத்திரையிட்டதன் ஊடாகவே இந்த வருமானம் ஈட்டப்பட்டுள்ளதாக அவர் மேலும் தெரிவித்தார். தற்போது களுவாஞ்கிக்குடி நகரில் முத்திரையிடும் பணிகள் இடம்பெற்று வருகின்றன. ஓட்டமாவடி காத்தான்குடி ஆரையம்பதி வாழைச்சேனை ஆகிய நகரங்களில் இந்த ஆண்டு இறுதிக்குள் முத்திரையிடும் பணிகள் இடம்பெறுமெனவும் பணிப்பாளர் தெரிவித்தார்."}