{"Header": "தனிமையில் இருந்த தாய் மற்றும் மகளுக்கு இன்று அதிகாலை நடந்த பயங்கரம்..! (காணொளி)", "Time": "Monday, 02 April 2018 - 15:38", "Url": "http://www.hirunews.lk/tamil/187481/%E0%AE%A4%E0%AE%A9%E0%AE%BF%E0%AE%AE%E0%AF%88%E0%AE%AF%E0%AE%BF%E0%AE%B2%E0%AF%8D-%E0%AE%87%E0%AE%B0%E0%AF%81%E0%AE%A8%E0%AF%8D%E0%AE%A4-%E0%AE%A4%E0%AE%BE%E0%AE%AF%E0%AF%8D-%E0%AE%AE%E0%AE%B1%E0%AF%8D%E0%AE%B1%E0%AF%81%E0%AE%AE%E0%AF%8D-%E0%AE%AE%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%87%E0%AE%A9%E0%AF%8D%E0%AE%B1%E0%AF%81-%E0%AE%85%E0%AE%A4%E0%AE%BF%E0%AE%95%E0%AE%BE%E0%AE%B2%E0%AF%88-%E0%AE%A8%E0%AE%9F%E0%AE%A8%E0%AF%8D%E0%AE%A4-%E0%AE%AA%E0%AE%AF%E0%AE%99%E0%AF%8D%E0%AE%95%E0%AE%B0%E0%AE%AE%E0%AF%8D-%E0%AE%95%E0%AE%BE%E0%AE%A3%E0%AF%8A%E0%AE%B3%E0%AE%BF", "Content": "வடமராட்சி கிழக்கு, அம்பன் - குடத்தனையில் வீடொன்றில் இருந்து வெட்டுக்காயங்களுடன் பெண்ணொருவரின் சடலம் கண்டுபிடிக்கப்பட்டுள்ளதாக காவற்துறை தெரிவித்துள்ளது. மேலும் , அவரது தாயார் வெட்டுக்காயங்களுடன் மீட்கப்பட்டு மருத்துவமனையில் அனுமதிக்கப்பட்டுள்ளார். கொள்ளைக் கும்பல் ஒன்று இந்தக் கொடூரச் செயலைச் செய்திருக்க கூடும் என காவற்துறையினர் சந்தேகிக்கின்றனர். இந்தச் சம்பவம் இன்று அதிகாலை இடம்பெற்றுள்ளது. நல்லதம்பி தேவகி (வயது- 58) என்ற பெண்ணே இவ்வாறு கொலை செய்யப்பட்டுள்ளார். அவரது தாயார் நல்லதம்பி செல்லம்மா (வயது 76) படுகாயமடைந்த நிலையி்ல் பருத்தித்துறை ஆதார மருத்துவமனையில் அனுமதிக்கப்பட்ட நிலையில், பின்னர் மேலதிக சிகிச்சைக்காக  யாழ்.போதனா மருத்துவமனைக்கு மாற்றப்பட்டுள்ளதாக தெரிவிக்கப்படுகிறது. குறித்த வீட்டில் படுகாயமடைந்த தாயும் கொலை செய்யப்பட்ட பெண்ணும் மாத்திரமே வாழ்ந்து வந்துள்ளதாக ஆரம்பகட்ட விசாரணையின் போது தெரியவந்துள்ளது. இதேவேளை, குறித்த கொலையுடன் தொடர்புடைய சந்தேகநபர்களை உடனடியாக கைது செய்யுமாறு கோரி குறித்த பிரதேசத்தை சேர்ந்த மக்கள் தற்போதைய நிலையில் எதிர்ப்பில் ஈடுபட்டுள்ளதாக எமது செய்தியாளர் தெரிவித்தார்."}