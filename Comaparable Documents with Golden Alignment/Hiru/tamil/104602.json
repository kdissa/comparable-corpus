{"Header": "பொது இடத்தில் பெண் மீது மூர்க்கமான முறையில் தாக்குதல்", "Time": "Monday, 02 March 2015 - 12:22", "Url": "http://www.hirunews.lk/tamil/104602/%E0%AE%AA%E0%AF%8A%E0%AE%A4%E0%AF%81-%E0%AE%87%E0%AE%9F%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%AA%E0%AF%86%E0%AE%A3%E0%AF%8D-%E0%AE%AE%E0%AF%80%E0%AE%A4%E0%AF%81-%E0%AE%AE%E0%AF%82%E0%AE%B0%E0%AF%8D%E0%AE%95%E0%AF%8D%E0%AE%95%E0%AE%AE%E0%AE%BE%E0%AE%A9-%E0%AE%AE%E0%AF%81%E0%AE%B1%E0%AF%88%E0%AE%AF%E0%AE%BF%E0%AE%B2%E0%AF%8D-%E0%AE%A4%E0%AE%BE%E0%AE%95%E0%AF%8D%E0%AE%95%E0%AF%81%E0%AE%A4%E0%AE%B2%E0%AF%8D", "Content": "இந்தியாவின் மஹாராஷ்டிராவில் , ஜல்கான் பிரதேசத்தில் பொலிஸ் உத்தியோகத்தர் ஒருவர் பெண்ணொருவரை வீதியில் வைத்து அடிக்கும் காட்சி இணையத்தில் வெளியாகி பெரும் பரபரப்பை ஏற்படுத்தியுள்ளது. கடந்த மாதம் 21 ஆம் திகதி இச் சம்பவம் இடம்பெற்றுள்ளது. குறித்த பெண் காதணிகளை திருடினார் எனக் கூறியே பொலிஸ் உத்தியோகத்தர் இத்தாக்குதலை நடத்தியுள்ளார். எனினும் அப் பெண் மீது எழுத்து மூலமான முறைப்பாடுகள் எதுவும் அளிக்கப்பட்டிருக்கவில்லையென தெரிவிக்கப்படுகின்றது. மேலும் அப் பெண்ணை முடியால் பிடித்து பொலிஸ் நிலையத்துக்கு இழுத்துச் செல்லும் காட்சியும் இதன்போது பதிவாகியுள்ளது. பொது இடமொன்றில் வைத்து பலர் முன்னிலையில் இத்தாக்குதல் நட த்தப்பட்டுள்ளமையனது கடும் எதிர்ப்பலைகளை ஏற்படுத்தியுள்ளது.  இதனையடுத்து குறித்த பொலிஸ் உத்தியோகத்தர் சேவை இடைநிறுத்தம் செய்யப்பட்டுள்ளார்."}