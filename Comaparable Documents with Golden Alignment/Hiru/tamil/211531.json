{"Header": "அனைத்து தரப்பினரும் ஒன்றிணைய வேண்டும்..", "Time": "Saturday, 02 March 2019 - 12:49", "Url": "http://www.hirunews.lk/tamil/211531/%E0%AE%85%E0%AE%A9%E0%AF%88%E0%AE%A4%E0%AF%8D%E0%AE%A4%E0%AF%81-%E0%AE%A4%E0%AE%B0%E0%AE%AA%E0%AF%8D%E0%AE%AA%E0%AE%BF%E0%AE%A9%E0%AE%B0%E0%AF%81%E0%AE%AE%E0%AF%8D-%E0%AE%92%E0%AE%A9%E0%AF%8D%E0%AE%B1%E0%AE%BF%E0%AE%A3%E0%AF%88%E0%AE%AF-%E0%AE%B5%E0%AF%87%E0%AE%A3%E0%AF%8D%E0%AE%9F%E0%AF%81%E0%AE%AE%E0%AF%8D", "Content": "மக்களின் அன்றாட பிரச்சினைகளுக்கு தீர்வுகாண அனைத்து தரப்பினரும் ஒன்றிணைய வேண்டும் என சபாநாயகர் கரு ஜயசூரிய தெரிவித்துள்ளார். காலியில் நேற்று இடம்பெற்ற நிகழ்வு ஒன்றில் கலந்துகொண்ட உரையாற்றியபோதே அவர் இதனைத் தெரிவித்துள்ளார். மக்களின் அன்றாட பிரச்சினைகளை தேசிய இணக்கப்பாடின்றி, ஒரு கட்சியினாலோ அல்லது ஒரு தலைவரினாலோ தீர்க்க முடியாது. இந்த விடயத்தில் இணக்கப்பாட்டை ஏற்படுத்தி செயற்படவேண்டிய கடப்பாடு அனைத்து அரசியல் கட்சிகளின் தலைவர்களுக்கு உள்ளது. ஜனாதிபதி, பிரதமர், எதிர்க்கட்சித் தலைவர் ஆகியோர் ஒன்றிணைந்து புதிய அரசியலமைப்பு மற்றும் அதிகாரப் பகிர்வு என்பன குறித்து பேச்சுவார்த்தை நடத்த இணங்கியுள்ளனர். இந்த நிலையில், பிரச்சினைகளை பேச்சுவார்த்தைமூலம் தீர்த்துக்கொள்ள முடியும் என சபாநாயகர் கரு ஜயசூரிய தெரிவித்துள்ளார்."}