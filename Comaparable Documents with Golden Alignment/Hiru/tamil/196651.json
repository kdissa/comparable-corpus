{"Header": "விடுதலைப்புலிகளுக்கு ஆதரவு: வைகோவுக்கு எதிரான தேசத்துரோக வழக்கு ஒத்திவைப்பு", "Time": "Thursday, 02 August 2018 - 19:04", "Url": "http://www.hirunews.lk/tamil/196651/%E0%AE%B5%E0%AE%BF%E0%AE%9F%E0%AF%81%E0%AE%A4%E0%AE%B2%E0%AF%88%E0%AE%AA%E0%AF%8D%E0%AE%AA%E0%AF%81%E0%AE%B2%E0%AE%BF%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%86%E0%AE%A4%E0%AE%B0%E0%AE%B5%E0%AF%81-%E0%AE%B5%E0%AF%88%E0%AE%95%E0%AF%8B%E0%AE%B5%E0%AF%81%E0%AE%95%E0%AF%8D%E0%AE%95%E0%AF%81-%E0%AE%8E%E0%AE%A4%E0%AE%BF%E0%AE%B0%E0%AE%BE%E0%AE%A9-%E0%AE%A4%E0%AF%87%E0%AE%9A%E0%AE%A4%E0%AF%8D%E0%AE%A4%E0%AF%81%E0%AE%B0%E0%AF%8B%E0%AE%95-%E0%AE%B5%E0%AE%B4%E0%AE%95%E0%AF%8D%E0%AE%95%E0%AF%81-%E0%AE%92%E0%AE%A4%E0%AF%8D%E0%AE%A4%E0%AE%BF%E0%AE%B5%E0%AF%88%E0%AE%AA%E0%AF%8D%E0%AE%AA%E0%AF%81", "Content": "தமிழீழ விடுதலைப் புலிகளுக்கு ஆதரவாக கருத்து வெளியிட்டமைக்காக, மறுமலர்ச்சி திராவிட முன்னேற்றக் கழகத்தின் பொதுசெயலாளர் வைகோவுக்கு எதிரான தேசத்துரோக வழக்கில் இன்று குற்றச்சாட்டு பதிவு செய்யப்பட்டு, விசாரணைகள் ஒத்திவைக்கப்பட்டுள்ளன. கடந்த 2009ம் ஆண்டு நடைபெற்ற பொதுக்கூட்டத்தில் விடுதலைப் புலிகளுக்கு ஆதரவாக அவர் கருத்து வெளியிட்டிருந்தார். இதனையடுத்து அவர் மீது தேசத்துரோக வழக்கு பதிவு செய்யப்பட்டு சென்னை எழும்பூர் நீதிமன்றத்தில் விசாரணை நடைபெற்று வருகிறது. இந்தவழக்கை விரைந்து முடிக்க வலியுறுத்திய வைகோ, தாமாக முன்வந்து 50 நாட்களுக்கு மேலாக விளக்கமறியலில் இருந்து பின்னர் பிணையில் வெளிவந்தார். இந்நிலையில், தேசத்துரோக வழக்கில் வைகோவுக்கு எதிராக இன்று குற்றச்சாட்டு பதிவு செய்யப்பட்டதையடுத்து, வழக்கு விசாரணை எதிர்வரும் செப்டம்பர் மாதம் 18ஆம் திகதிக்கு ஒத்தி வைக்கப்பட்டுள்ளது. செப்டம்பர் 18ம் திகதி முதல், வைகோ மீதான குற்றச்சாட்டின் அடிப்படையில் விசாரணைகள் நடத்தப்படும் எனவும் தெரிவிக்கப்பட்டுள்ளது."}