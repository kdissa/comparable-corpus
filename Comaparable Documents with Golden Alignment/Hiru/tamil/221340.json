{"Header": "சீன தயாரிப்புகளுக்கு 10 சதவீத புதிய வரி அதிகரிப்பு....", "Time": "Friday, 02 August 2019 - 7:29", "Url": "http://www.hirunews.lk/tamil/221340/%E0%AE%9A%E0%AF%80%E0%AE%A9-%E0%AE%A4%E0%AE%AF%E0%AE%BE%E0%AE%B0%E0%AE%BF%E0%AE%AA%E0%AF%8D%E0%AE%AA%E0%AF%81%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-10-%E0%AE%9A%E0%AE%A4%E0%AE%B5%E0%AF%80%E0%AE%A4-%E0%AE%AA%E0%AF%81%E0%AE%A4%E0%AE%BF%E0%AE%AF-%E0%AE%B5%E0%AE%B0%E0%AE%BF-%E0%AE%85%E0%AE%A4%E0%AE%BF%E0%AE%95%E0%AE%B0%E0%AE%BF%E0%AE%AA%E0%AF%8D%E0%AE%AA%E0%AF%81", "Content": "அமெரிக்க ஜனாதிபதி டொனால்ட் ட்ரம்ப் எதிர்வரும் செப்டம்பர் முதலாம் திகதி முதல் 300 பில்லியன் டொலர்கள் பெறுமதியான சீன தயாரிப்புகளுக்கு 10 சதவீத புதிய வரி அதிகரிப்பை மேற்கொள்ளவிருப்பதாக அறிவித்துள்ளார். இந்த நடவடிக்கை இரு நாடுகளுக்கிடையில் அதிகரித்து வரும் வர்த்தகப் போரில் புதிய தாக்கத்தை ஏற்படுத்தவுள்ளது. அண்மையில் இருதரப்பும் இந்த விடயத்தில் பேச்சுவார்த்தைகள் நடத்தின. இதில் ஒரு முன்னேற்றம் வெளிப்பட்ட நிலையில், தற்போது இந்த அறிவிப்பு வெளியாகியுள்ளது. முதலீட்டாளர்கள் இந்த அறிவிப்பு தொடர்பாக திகைப்படைந்திருப்பதாக கூறப்படுகிறது. இதனால் அமெரிக்க பங்கு சந்தையான வோல் ஸ்ட்ரீட்டில், டோவ் ஜோன்ஸ் பங்கு குறியீடு கடுமையாக சரிந்ததுள்ளது."}