{"Header": "பகுப்பாய்வு அறிக்கையை பெற்றுக்கொள்வதில் நடைமுறை சிக்கல்..", "Time": "Friday, 02 August 2019 - 7:38", "Url": "http://www.hirunews.lk/tamil/221344/%E0%AE%AA%E0%AE%95%E0%AF%81%E0%AE%AA%E0%AF%8D%E0%AE%AA%E0%AE%BE%E0%AE%AF%E0%AF%8D%E0%AE%B5%E0%AF%81-%E0%AE%85%E0%AE%B1%E0%AE%BF%E0%AE%95%E0%AF%8D%E0%AE%95%E0%AF%88%E0%AE%AF%E0%AF%88-%E0%AE%AA%E0%AF%86%E0%AE%B1%E0%AF%8D%E0%AE%B1%E0%AF%81%E0%AE%95%E0%AF%8D%E0%AE%95%E0%AF%8A%E0%AE%B3%E0%AF%8D%E0%AE%B5%E0%AE%A4%E0%AE%BF%E0%AE%B2%E0%AF%8D-%E0%AE%A8%E0%AE%9F%E0%AF%88%E0%AE%AE%E0%AF%81%E0%AE%B1%E0%AF%88-%E0%AE%9A%E0%AE%BF%E0%AE%95%E0%AF%8D%E0%AE%95%E0%AE%B2%E0%AF%8D", "Content": "பிரித்தானியாவில் இருந்து இலங்கைக்கு கொண்டுவரப்பட்ட குப்பைக்கூளங்கள் தொடர்பான இரசாயன பகுப்பாய்வு அறிக்கையை மேன்முறையீட்டு நீதிமன்றம் கோரி இருக்கின்ற போதும், அதனைப் பெற்றுக் கொள்வதில் நடைமுறை சிக்கல்கள் இருப்பதாக அரச பகுப்பாய்வு திணைக்களம் தெரிவித்துள்ளது. குறித்த குப்பைக்கூளங்கள் அடங்கிய கொள்கலன்களில் விசவாயு அல்லது ஆபத்தான இரசாயன பதார்த்தங்கள் இருப்பின், அதில் இருந்து மாதிரிகளை எடுக்கும் அதிகாரிகள் ஆபத்தை எதிர்கொள்ளக் கூடும். அத்துடன் நோயை ஏற்படுத்தக்கூடிய வைரஸ் மற்றும் கிரிமிகளும் அவற்றில் இருக்கக்கூடும் என்று அரச இரசாயன பகுப்பாய்வு திணைக்களம் சுட்டிக்காட்டியுள்ளது. இந்தநிலையில் அதற்கான பாதுகாப்பான பொறிமுறையை பின்பற்றி, தேவையான ஆய்வினை மேற்கொள்வதற்கான நிபுணத்துவம் கொண்டு நிறுவனங்கள் ஊடாக அறிக்கையைப் பெற்றுக் கொள்ள தீர்மானிக்கப்பட்டுள்ளதாகவும் தெரிவிக்கப்படுகிறது."}