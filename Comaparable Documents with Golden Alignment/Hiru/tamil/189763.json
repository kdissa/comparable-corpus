{"Header": "இன்னும் சற்று நேரத்தில் புதிய இராஜாங்க மற்றும் பிரதி அமைச்சர்கள் பதவிப்பிரமாணம்", "Time": "Wednesday, 02 May 2018 - 10:05", "Url": "http://www.hirunews.lk/tamil/189763/%E0%AE%87%E0%AE%A9%E0%AF%8D%E0%AE%A9%E0%AF%81%E0%AE%AE%E0%AF%8D-%E0%AE%9A%E0%AE%B1%E0%AF%8D%E0%AE%B1%E0%AF%81-%E0%AE%A8%E0%AF%87%E0%AE%B0%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%AA%E0%AF%81%E0%AE%A4%E0%AE%BF%E0%AE%AF-%E0%AE%87%E0%AE%B0%E0%AE%BE%E0%AE%9C%E0%AE%BE%E0%AE%99%E0%AF%8D%E0%AE%95-%E0%AE%AE%E0%AE%B1%E0%AF%8D%E0%AE%B1%E0%AF%81%E0%AE%AE%E0%AF%8D-%E0%AE%AA%E0%AE%BF%E0%AE%B0%E0%AE%A4%E0%AE%BF-%E0%AE%85%E0%AE%AE%E0%AF%88%E0%AE%9A%E0%AF%8D%E0%AE%9A%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%AA%E0%AE%A4%E0%AE%B5%E0%AE%BF%E0%AE%AA%E0%AF%8D%E0%AE%AA%E0%AE%BF%E0%AE%B0%E0%AE%AE%E0%AE%BE%E0%AE%A3%E0%AE%AE%E0%AF%8D", "Content": "புதிய இராஜாங்க மற்றும் பிரதி அமைச்சர்கள் பதவிப்பிரமாண நிகழ்வில் கலந்துக் கொள்வதற்காக தற்போதைய நிலையில் ஜனாதிபதி செயலகத்திற்கு வருகை தந்த வண்ணம் உள்ளனர். தேசிய அரசாங்கத்தின் புதிய இராஜாங்க மற்றும் பிரதி அமைச்சர்கள் இன்று பதவிப்பிரமாணம் செய்துக்கொள்ளவுள்ளனர். இன்று முற்பகல் 10.30 மணிக்கு ஜனாதிபதி செயலகத்தில் இந்த நிகழ்வு இடம்பெறவுள்ளது. இந்த நிகழ்வில் கலந்து கொள்ளுமாறு ஆளுங்கட்சியின் அனைத்து நாடாளுமன்ற உறுப்பினர்கள் மற்றும் அமைச்சர்களுக்கு அழைப்பு விடுக்கப்பட்டுள்ளது. புதிய அமைச்சரவை அமைச்சர்கள் 18 பேர் நேற்று ஜனாதிபதி மைத்திரிபால சிறிசேன முன்னிலையில் பதவிப்பிரமாணம் செய்துக்கொண்டனர். குறித்த அமைச்சுக்களுக்காக இராஜாங்க அமைச்சர்கள் மற்றும் பிரதி அமைச்சர்கள் சிலர் புதிதாக நியமிக்கப்படவுள்ளதாக தெரிவிக்கப்பட்டுள்ளது. இதேவேளை , கடந்த தினத்தில் அரசாங்கத்தில் இருந்து விலகிய இராஜாங்க மற்றும் பிரிதி அமைச்சர்களின் வெற்றிடத்திற்கு புதிதாக சில பேர் நியமிக்கப்படவுள்ளதாக அரசாங்க தகவல் வட்டாரங்கள் தெரிவிக்கின்றன. தற்போது 24 இராஜாங்க அமைச்சர்களும் 21 பிரதி அமைச்சர்களும் அரசாங்கத்தில் உள்ளமை குறிப்பிடத்தக்கது."}