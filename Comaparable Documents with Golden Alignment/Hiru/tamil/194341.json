{"Header": " மாத்தறை கொள்ளைக்காக திட்டமிட்டுள்ள இடம்..", "Time": "Monday, 02 July 2018 - 13:00", "Url": "http://www.hirunews.lk/tamil/194341/%E0%AE%AE%E0%AE%BE%E0%AE%A4%E0%AF%8D%E0%AE%A4%E0%AE%B1%E0%AF%88-%E0%AE%95%E0%AF%8A%E0%AE%B3%E0%AF%8D%E0%AE%B3%E0%AF%88%E0%AE%95%E0%AF%8D%E0%AE%95%E0%AE%BE%E0%AE%95-%E0%AE%A4%E0%AE%BF%E0%AE%9F%E0%AF%8D%E0%AE%9F%E0%AE%AE%E0%AE%BF%E0%AE%9F%E0%AF%8D%E0%AE%9F%E0%AF%81%E0%AE%B3%E0%AF%8D%E0%AE%B3-%E0%AE%87%E0%AE%9F%E0%AE%AE%E0%AF%8D", "Content": "மாத்தறை தங்க ஆபரண கொள்ளையில் ஈடுபட்ட பாதாள உலக குழு உறுப்பினர்கள், மொரகஹகஹேன – தலகல பிரதேசத்தில் குற்றங்களை திட்டமிடும் மத்திய நிலையம் ஒன்றை நடத்தி வந்துள்ளமை தெரியவந்துள்ளது. கொள்ளைக்காக பயன்படுத்தப்பட்ட வாகனம் தலகலையில் சந்தேகநபர் ஒருவருடன் இன்று அதிகாலை கைப்பற்றப்பட்டது. இதன்போது கைதானவரிடம் மேற்கொள்ளப்பட்ட விசாரணைகளில் இந்த விடயம் கண்டறியப்பட்டுள்ளது. சந்தேகத்திற்குரியவர் கொஸ்கொட தாரக்க என்பவருடன் நெருங்கிய தொடர்பில் இருந்தவர் என்பது விசாரணைகளில் தெரியவந்துள்ளது. அத்துடன் அவர்கள் மொரகஹஹேன பகுதியில் விடுதியொன்றை குத்தகை அடிப்படையில் பெற்று அந்த இடத்தில் பல்வேறு குற்றச்செயல்களை திட்டமிட்டு மேற்கொண்டுள்ளதாக தெரிவிக்கப்படுகின்றது."}