{"Header": "​6 வயது சிறுமி ரெஜினாவின் படுகொலையை கண்டித்து மாந்தை கிழக்கில் போராட்டம்", "Time": "Monday, 02 July 2018 - 21:20", "Url": "http://www.hirunews.lk/tamil/194393/%E2%80%8B6-%E0%AE%B5%E0%AE%AF%E0%AE%A4%E0%AF%81-%E0%AE%9A%E0%AE%BF%E0%AE%B1%E0%AF%81%E0%AE%AE%E0%AE%BF-%E0%AE%B0%E0%AF%86%E0%AE%9C%E0%AE%BF%E0%AE%A9%E0%AE%BE%E0%AE%B5%E0%AE%BF%E0%AE%A9%E0%AF%8D-%E0%AE%AA%E0%AE%9F%E0%AF%81%E0%AE%95%E0%AF%8A%E0%AE%B2%E0%AF%88%E0%AE%AF%E0%AF%88-%E0%AE%95%E0%AE%A3%E0%AF%8D%E0%AE%9F%E0%AE%BF%E0%AE%A4%E0%AF%8D%E0%AE%A4%E0%AF%81-%E0%AE%AE%E0%AE%BE%E0%AE%A8%E0%AF%8D%E0%AE%A4%E0%AF%88-%E0%AE%95%E0%AE%BF%E0%AE%B4%E0%AE%95%E0%AF%8D%E0%AE%95%E0%AE%BF%E0%AE%B2%E0%AF%8D-%E0%AE%AA%E0%AF%8B%E0%AE%B0%E0%AE%BE%E0%AE%9F%E0%AF%8D%E0%AE%9F%E0%AE%AE%E0%AF%8D", "Content": "யாழ்ப்பாணம், சுழிபுறத்தில் 6 வயதான சிறுமி படுகொலை செய்யப்பட்டமைக்கு நீதி கோரி, இன்று மாந்தை கிழக்கில் ஆர்ப்பாட்டம் ஒன்று நடத்தப்பட்டது. மாந்தைக் கிழக்கு அறநெறி பாடசாலைகளின் ஒன்றியத்தால் இந்த போராட்டம் ஒழுங்கு செய்யப்பட்டிருந்தது. காலை 10 மணி அளவில் பாண்டியன் குளம் சந்தியில் பேரணி ஆரம்பித்து, மாந்தைக் கிழக்கு பிரதேச செயலகம் வரையில் சென்றது. இதில் நாடாளுமன்ற உறுப்பினர்கள் உள்ளிட்ட அரசியல்வாதிகளும், பொதுமக்களும் சமூக அமைப்புகளின் பிரதிநிதிகளும் கலந்து கொண்டிருந்தனர்."}