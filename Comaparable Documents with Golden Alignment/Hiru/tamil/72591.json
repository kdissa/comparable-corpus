{"Header": "பல்கலைக் கழக மாணவர் கொலை விசாரணை", "Time": "Monday, 02 December 2013 - 20:10", "Url": "http://www.hirunews.lk/tamil/72591/%E0%AE%AA%E0%AE%B2%E0%AF%8D%E0%AE%95%E0%AE%B2%E0%AF%88%E0%AE%95%E0%AF%8D-%E0%AE%95%E0%AE%B4%E0%AE%95-%E0%AE%AE%E0%AE%BE%E0%AE%A3%E0%AE%B5%E0%AE%B0%E0%AF%8D-%E0%AE%95%E0%AF%8A%E0%AE%B2%E0%AF%88-%E0%AE%B5%E0%AE%BF%E0%AE%9A%E0%AE%BE%E0%AE%B0%E0%AE%A3%E0%AF%88", "Content": "ஸ்ரீ ஜயவர்தனபுர பல்கலைக் கழகத்தின் முகாமைத்துவ பீட மாணவர் ஓ.வி. சமந்தவின் கொலை தொடர்பான வழக்கு விசாரணை கொழும்பு உயர் நீதி மன்றில் இன்று எடுத்துக் கொள்ளப்பட்டது. இந்த வழக்கில் சந்தேக நபர்களான 20 பேரில், 11 பேரை வழக்கில் இருந்து முற்றாக விடுதலை செய்ய உயர் நீதி மன்றம் பணிப்புரை விடுத்துள்ளது. இந்த சந்தேக நபர்கள் 11 பேருக்கு எதிராக, எந்த குற்ற சாட்டும் முன் வைக்கப்பட மாட்டாது என சிரேஷ்ட அரச தரப்பு சட்டதரணி மன்றில் தெரிவித்தார். அதன் அடிப்படையிலேயே, இந்த சந்தேக நபர்கள் முற்றாக விடுதலை செய்யப்பட்டிருந்தனர். கடந்த 2002ஆம் ஆண்டு ஸ்ரீ ஜயவர்தனபுர பல்கலைக் கழகத்தில், பகிடி வதை இடம்பெற்ற போது, அதற்கு எதிராக செயல்பட்டதன் காரணமாக, ஓ.வி. சமந்த கொலை செய்யப்பட்டார். இந்த சம்பவத்தின் போது, மேலும் எட்டு பேர் படுகாயமடைந்தனர் என்பது குறிப்பிடத்தக்கது."}