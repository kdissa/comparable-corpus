{"Header": "நடுத்தர ஏவுகணை ஆயுத தடையை கடைபிடிக்க ரஷ்யா தீர்மானம் ", "Time": "Saturday, 02 February 2019 - 20:36", "Url": "http://www.hirunews.lk/tamil/209598/%E0%AE%A8%E0%AE%9F%E0%AF%81%E0%AE%A4%E0%AF%8D%E0%AE%A4%E0%AE%B0-%E0%AE%8F%E0%AE%B5%E0%AF%81%E0%AE%95%E0%AE%A3%E0%AF%88-%E0%AE%86%E0%AE%AF%E0%AF%81%E0%AE%A4-%E0%AE%A4%E0%AE%9F%E0%AF%88%E0%AE%AF%E0%AF%88-%E0%AE%95%E0%AE%9F%E0%AF%88%E0%AE%AA%E0%AE%BF%E0%AE%9F%E0%AE%BF%E0%AE%95%E0%AF%8D%E0%AE%95-%E0%AE%B0%E0%AE%B7%E0%AF%8D%E0%AE%AF%E0%AE%BE-%E0%AE%A4%E0%AF%80%E0%AE%B0%E0%AF%8D%E0%AE%AE%E0%AE%BE%E0%AE%A9%E0%AE%AE%E0%AF%8D", "Content": "நடுத்தர ஏவுகணை ஆயுத தடையை ரஷ்யா கடைபிடிக்க தீர்மானித்துள்ளதாக, ரஷ்ய ஜனாதிபதி விளாடிமீர் புடின் தெரிவித்துள்ளார். அமெரிக்கா இந்த ஆயுத தடையினை கடைப்பிடிக்க போவதாக அறிவித்த நிலையில், ரஷ்ய ஜனாதிபதி இந்த அறிவித்தலை இன்று வெளியிட்டுள்ளார். ரஷ்ய வெளிவிவகார மற்றும் பாதுகாப்பு அமைச்சர்களுடன், ரஷ்ய ஜனாதிபதி தொலைக்காட்சி நிகழ்ச்சி ஒன்றில் கலந்துக் கொண்ட போது இதனை உறுதிப்படுத்தியுள்ளார். நேற்று அமெரிக்கா இந்த ஒப்பந்தத்தினை உரிய முறையில் கடைப்பிடிக்க போவதாக உறுதியளித்திருந்தது. எவ்வாறாயினும் ரஷ்யா புதிய ரக ஏவுகணைகளை தயாரிப்பதற்கான ஆராய்ச்சிகளை மேற்கொள்ளவுள்ளதாகவும் ரஷ்ய ஜனாதிபதி குறிப்பிட்டுள்ளார். இந்த நிலையில், அமெரிக்காவுடன் ஆயுத களைவு குறித்து எந்த விதமான பேச்சுவார்த்தைகளையும் மேற்கொள்ள வேண்டாம் என ரஷ்ய ஜனாதிபதி தொலைக்காட்சி நிகழ்வின் போது தமது அமைச்சர்களை வலியுறுத்தியுள்ளார்."}