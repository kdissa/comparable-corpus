{"Header": "துப்பாக்கி பிரயோகத்தில் ஒருவர் பலி ", "Time": "Thursday, 02 January 2020 - 13:23", "Url": "http://www.hirunews.lk/tamil/231437/%E0%AE%A4%E0%AF%81%E0%AE%AA%E0%AF%8D%E0%AE%AA%E0%AE%BE%E0%AE%95%E0%AF%8D%E0%AE%95%E0%AE%BF-%E0%AE%AA%E0%AE%BF%E0%AE%B0%E0%AE%AF%E0%AF%8B%E0%AE%95%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%92%E0%AE%B0%E0%AF%81%E0%AE%B5%E0%AE%B0%E0%AF%8D-%E0%AE%AA%E0%AE%B2%E0%AE%BF", "Content": "ராகமை - கனேமுல்ல பகுதியில் நடத்தப்பட்ட துப்பாக்கி பிரயோகத்தில் வர்த்தகர் ஒருவர் உயிரிழந்தார். குறித்த துப்பாக்கி பிரயோகம் நேற்றிரவு நடத்தப்பட்டுள்ளதாக காவற்துறையினர் தெரிவித்துள்ளனர். சம்பவத்தில் உயிரிழந்தவர் மத்தேகொட பகுதியைச் சேர்ந்த 30 வயதுடைய வர்த்தகர் என தெரிவிக்கப்படுகிறது. குறித்த வர்த்தகர் தனது வீட்டிற்கு பயணித்துக்கொண்டிருந்த போது, உந்துருளியில் பிரவேசித்த ஒருவரால் இந்த துப்பாக்கி சூடு நடத்தப்பட்டுள்ளது. சம்பவத்துடன் தொடர்புடைய சந்தேக நபர் இன்று அதிகாலை கைது செய்யப்பட்டுள்ளதுடன், அவர் முன்னர் இராணுவத்தில் கடமைபுரிந்தவர் என தெரிவிக்கப்பட்டுள்ளது. குறித்த வர்த்தகர் கொலை செய்யப்பட்டமைக்கான காரணம் இதுவரை கண்டறியப்படாத  நிலையில் சம்பவம் தொடர்பிலான விசாரணைகளை காவற்துறையினர் முன்னெடுத்து வருகின்றனர்."}