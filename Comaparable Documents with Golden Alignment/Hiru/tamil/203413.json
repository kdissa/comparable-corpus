{"Header": "டின்சுகியா மாவட்டத்தில் தீவிரவாதிகள் தாக்குதல்", "Time": "Friday, 02 November 2018 - 8:16", "Url": "http://www.hirunews.lk/tamil/203413/%E0%AE%9F%E0%AE%BF%E0%AE%A9%E0%AF%8D%E0%AE%9A%E0%AF%81%E0%AE%95%E0%AE%BF%E0%AE%AF%E0%AE%BE-%E0%AE%AE%E0%AE%BE%E0%AE%B5%E0%AE%9F%E0%AF%8D%E0%AE%9F%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%A4%E0%AF%80%E0%AE%B5%E0%AE%BF%E0%AE%B0%E0%AE%B5%E0%AE%BE%E0%AE%A4%E0%AE%BF%E0%AE%95%E0%AE%B3%E0%AF%8D-%E0%AE%A4%E0%AE%BE%E0%AE%95%E0%AF%8D%E0%AE%95%E0%AF%81%E0%AE%A4%E0%AE%B2%E0%AF%8D", "Content": "அசாம் மாநிலத்தின் டின்சுகியா மாவட்டத்தில் தீவிரவாதிகள் தாக்குதல் நடத்தியுள்ளனர். இதில் ஐந்து பொதுமக்கள் கொல்லப்பட்டதாகவும் பலர் காயமடைந்துள்ளதாகவும் தெரிவிக்கப்பட்டுள்ளது. யு.எல்.எஃப்.ஏ என்று அழைக்கப்படுகின்ற அசாம், ஐக்கிய விடுதலை முன்னணி என்ற இயக்கத்தின் உறுப்பினர்களே இந்த தாக்குதலை நடத்தி இருப்பதாக தெரிவிக்கப்படுகிறது. தோலா-சாதியா பாலத்துக்கு அருகில் பெங்காளி இன மக்கள் குழுவினரை நோக்கி சரமாரியாக துப்பாக்கிச் சூட்டுத் தாக்குதல் நடத்தப்பட்டுள்ளது. இந்த தாக்குதலை அடுத்து அசாம் மாநிலத்தின் பல இடங்களில் ஆர்ப்பாட்டப் பேரணிகளுக்கு ஒழுங்கு செய்யப்பட்டுள்ளன."}