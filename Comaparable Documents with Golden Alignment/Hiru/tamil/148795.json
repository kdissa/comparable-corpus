{"Header": "ஜாலிய விக்ரமசூரியவின் விளக்கமறியல் நீடிப்பு", "Time": "Friday, 02 December 2016 - 13:02", "Url": "http://www.hirunews.lk/tamil/148795/%E0%AE%9C%E0%AE%BE%E0%AE%B2%E0%AE%BF%E0%AE%AF-%E0%AE%B5%E0%AE%BF%E0%AE%95%E0%AF%8D%E0%AE%B0%E0%AE%AE%E0%AE%9A%E0%AF%82%E0%AE%B0%E0%AE%BF%E0%AE%AF%E0%AE%B5%E0%AE%BF%E0%AE%A9%E0%AF%8D-%E0%AE%B5%E0%AE%BF%E0%AE%B3%E0%AE%95%E0%AF%8D%E0%AE%95%E0%AE%AE%E0%AE%B1%E0%AE%BF%E0%AE%AF%E0%AE%B2%E0%AF%8D-%E0%AE%A8%E0%AF%80%E0%AE%9F%E0%AE%BF%E0%AE%AA%E0%AF%8D%E0%AE%AA%E0%AF%81", "Content": "அமெரிக்காவுக்கான முன்னாள் தூதுவர் ஜாலிய விக்ரமசூரியவின் விளக்கமறியல் காலம் மேலும் நீடிக்கப்பட்டுள்ளது. அவர் அமெரிக்காவுக்கான தூதுவராக இருந்த காலப்பகுதியில், தூதரக அலுவலக சீரமைப்பு பணி ஒன்றுக்கான ஒப்பந்த வழங்கலுக்காக கையூட்டல் பெற்றுக் கொண்டதாக குற்றம் சுமத்தப்பட்டுள்ளது. இது தொடர்பில் கடந்த மாதம் கைது செய்யப்பட்ட அவர், இன்று கொழும்பு கோட்டை நீதவான் நீதிமன்றத்தில் முன்னிலைப்படுத்தப்பட்ட போது, அவரை எதிர்வரும் 16ம் திகதி வரையில் தொடர்ந்து விளக்கமறியலில் வைக்க உத்தரவிடப்பட்டது."}