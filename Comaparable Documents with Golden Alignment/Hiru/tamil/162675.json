{"Header": "பள்ளிவாசல் மீதான எரி திரவ குண்டு வீச்சு உள்ளிட்ட 17 தாக்குதல் சம்பவங்கள்...", "Time": "Friday, 02 June 2017 - 13:23", "Url": "http://www.hirunews.lk/tamil/162675/%E0%AE%AA%E0%AE%B3%E0%AF%8D%E0%AE%B3%E0%AE%BF%E0%AE%B5%E0%AE%BE%E0%AE%9A%E0%AE%B2%E0%AF%8D-%E0%AE%AE%E0%AF%80%E0%AE%A4%E0%AE%BE%E0%AE%A9-%E0%AE%8E%E0%AE%B0%E0%AE%BF-%E0%AE%A4%E0%AE%BF%E0%AE%B0%E0%AE%B5-%E0%AE%95%E0%AF%81%E0%AE%A3%E0%AF%8D%E0%AE%9F%E0%AF%81-%E0%AE%B5%E0%AF%80%E0%AE%9A%E0%AF%8D%E0%AE%9A%E0%AF%81-%E0%AE%89%E0%AE%B3%E0%AF%8D%E0%AE%B3%E0%AE%BF%E0%AE%9F%E0%AF%8D%E0%AE%9F-17-%E0%AE%A4%E0%AE%BE%E0%AE%95%E0%AF%8D%E0%AE%95%E0%AF%81%E0%AE%A4%E0%AE%B2%E0%AF%8D-%E0%AE%9A%E0%AE%AE%E0%AF%8D%E0%AE%AA%E0%AE%B5%E0%AE%99%E0%AF%8D%E0%AE%95%E0%AE%B3%E0%AF%8D", "Content": "சிறுபான்மை மக்களின் உரிமைகள் மற்றும் மத சுதந்திரத்தை பாதுகாக்க நடவடிக்கை எடுக்குமாறு அரசாங்கத்திடம் வலியுறுத்தப்பட்டுள்ளது. கனடா, ஒஸ்ட்ரேலியா, ஐரோப்பிய ஒன்றியம், அமெரிக்கா போன்ற நாடுகளின் இலங்கைக்கான தூதுவர்கள் மற்றும் சர்வதேச நெருக்கடி குழு ஆகியன இந்த வலியுறுத்தலை விடுத்துள்ளன. இலங்கையில் தற்போது சிறுபான்மையின மக்களுக்கு எதிரான வன்முறைகள் அதிகரித்துள்ளன. குறிப்பாக கடந்த மாதம் பள்ளிவாசல் மீதான எரி திரவ குண்டு வீச்சு உள்ளிட்ட 17 தாக்குதல் சம்பவங்கள் பதிவாகியுள்ளன. இந்த தாக்குதல்களை அடிப்படைவாத அமைப்புகளே நடத்தியுள்ளதாக குற்றச்சாட்டுகள் முன்வைக்கப்பட்டுள்ளன. இவ்வாறான அடிப்படைவாதிகளுக்கு எதிராக சட்ட நடவடிக்கைகள் எடுக்கப்பட வேண்டும் என அவர்கள் வலியுறுத்தியுள்ளனர்."}