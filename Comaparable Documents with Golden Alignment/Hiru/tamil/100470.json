{"Header": "தொலைபேசி பரப்புரைக்கு தேர்தல் ஆணையாளர் கட்டுப்பாடு", "Time": "Friday, 02 January 2015 - 13:43", "Url": "http://www.hirunews.lk/tamil/100470/%E0%AE%A4%E0%AF%8A%E0%AE%B2%E0%AF%88%E0%AE%AA%E0%AF%87%E0%AE%9A%E0%AE%BF-%E0%AE%AA%E0%AE%B0%E0%AE%AA%E0%AF%8D%E0%AE%AA%E0%AF%81%E0%AE%B0%E0%AF%88%E0%AE%95%E0%AF%8D%E0%AE%95%E0%AF%81-%E0%AE%A4%E0%AF%87%E0%AE%B0%E0%AF%8D%E0%AE%A4%E0%AE%B2%E0%AF%8D-%E0%AE%86%E0%AE%A3%E0%AF%88%E0%AE%AF%E0%AE%BE%E0%AE%B3%E0%AE%B0%E0%AF%8D-%E0%AE%95%E0%AE%9F%E0%AF%8D%E0%AE%9F%E0%AF%81%E0%AE%AA%E0%AF%8D%E0%AE%AA%E0%AE%BE%E0%AE%9F%E0%AF%81", "Content": "ஜனாதிபதி தேர்தலின் நிமித்தம் தொலைபேசி வலையமைப்புகளின் ஊடாக மேற்கொள்ளப்படுகின்ற பரப்புரைகளை நிறுத்துவதற்கு தேர்தல்கள் ஆணையாளர் மகிந்த தேசப்பிரிய நடவடிக்கை எடுத்துள்ளார். தேர்தல்கள் ஆணையாளரின் அறிக்கை ஒன்றில் இந்த விடயம் தெரிவிக்கப்பட்டுள்ளது. ஜனாதிபதி தேர்தல் வேட்பாளர்களுக்கான பரப்புரை அடங்கிய குறுஞ்செய்திகள் மற்றும் குரல் பதிவுகளை தொலைபேசிகளுக்கு அனுப்பும் செயற்பாடு குறித்து முறைபாடுகள் தெரிவிக்கப்பட்டிருந்தன. தொலைபேசி பாவனையாளர்களின் விருப்பம் இன்றி இவ்வாறான பரப்புரைகளை மேற்கொள்ள வேண்டாம் என்று அவர் தோதல் ஆiணாளர் கோரியுள்ளார். இதற்கிடையில் ஜனாதிபதி தேர்தலுக்கான உத்தியோகபூர்வ வாக்கட்டைகளை விநியோகிக்கும் பணிகள் 90 நிறைவடைந்திருப்பதாக, அஞ்சல் மா அதிபர் ரோஹன அபேரத்ன தெரிவித்துள்ளார். இந்த பணிகள் கிரமமாக இடம்பெறுகின்றன. இதுவரையில் 90 சதவீதமான வாக்காளர் அட்டைகள் விநியோகிக்கப்பட்டுள்ளன. எதிர்வரும் நான்காம் திகதி வரையில் வாக்காளர் அட்டைகளை விநியோகிக்கும் பணிகள் நடைபெறும் என்று அவர் கூறினார். இதேவேளை நான்காம் திகதி வாக்காளர் அட்டைகளை விநியோகிக்கும் விசேட நாளாக பிரகடனப்படுத்தப்பட்டுள்ளது. அந்த தினத்திலும் வாக்காளர் அட்டைகளை பெற முடியாதவர்கள், தேர்தல் நடைபெறும் நாள் வரை தமக்கு அருகில் உள்ள அஞ்சல் நிலையங்களுக்கு சென்று வாக்காளர் அட்டைகளை பெற்றுக் கொள்ள முடியும் என்று அஞ்சல் மா அதிபர் குறிப்பிட்டார்."}