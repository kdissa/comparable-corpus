{"Header": "துப்பாக்கிச் சூட்டு சம்பவம் - 4 பேர் படுகாயம்", "Time": "Tuesday, 02 January 2018 - 17:40", "Url": "http://www.hirunews.lk/tamil/179962/%E0%AE%A4%E0%AF%81%E0%AE%AA%E0%AF%8D%E0%AE%AA%E0%AE%BE%E0%AE%95%E0%AF%8D%E0%AE%95%E0%AE%BF%E0%AE%9A%E0%AF%8D-%E0%AE%9A%E0%AF%82%E0%AE%9F%E0%AF%8D%E0%AE%9F%E0%AF%81-%E0%AE%9A%E0%AE%AE%E0%AF%8D%E0%AE%AA%E0%AE%B5%E0%AE%AE%E0%AF%8D-4-%E0%AE%AA%E0%AF%87%E0%AE%B0%E0%AF%8D-%E0%AE%AA%E0%AE%9F%E0%AF%81%E0%AE%95%E0%AE%BE%E0%AE%AF%E0%AE%AE%E0%AF%8D", "Content": "கொழும்பு – நாகலகம் வீதிப் பகுதியில் இன்று பிற்பகல் மேற்கொள்ளப்பட்ட துப்பாக்கிச்சூட்டில் நான்கு பேர் காயமடைந்தனர். காயமடைந்தவர்கள் கொழும்பு தேசிய வைத்தியசாலையில் அனுமதிக்கப்பட்டுள்ளனர். காயமடைந்தவர்களில் இருவரின் நிலைமை கவலைக்கிடமாக உள்ளதாக வைத்தியசாலையின் அவசர விபத்து பிரிவின் பிரதிப் பணிப்பாளரான வைத்தியர் சமித்தி சமரகோன் எமது செய்திச் சேவையிடம் தெரிவித்தார். குறித்த துப்பாக்கிச்சூட்டில் 25 முதல் 30 வயதுக்குட்பட்டவர்களே காயமடைந்துள்ளனர். போதைப்பொருள் பிரச்சினை தொடர்பிலான வாய்த்தர்க்கம் நீடித்ததையடுத்து, ஏற்பட்ட மோதலில் இந்த துப்பாக்கிச்சூடு மேற்கொள்ளப்பட்டதாக காவல்துறையினர் தெரிவித்துள்ளனர்."}