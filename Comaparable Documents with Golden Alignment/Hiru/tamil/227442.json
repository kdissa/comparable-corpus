{"Header": "சமூக வலைத்தளங்களின் ஊடாக பெண்களை விற்பனை செய்த நபர்களுக்கு அழைப்பு", "Time": "Saturday, 02 November 2019 - 7:21", "Url": "http://www.hirunews.lk/tamil/227442/%E0%AE%9A%E0%AE%AE%E0%AF%82%E0%AE%95-%E0%AE%B5%E0%AE%B2%E0%AF%88%E0%AE%A4%E0%AF%8D%E0%AE%A4%E0%AE%B3%E0%AE%99%E0%AF%8D%E0%AE%95%E0%AE%B3%E0%AE%BF%E0%AE%A9%E0%AF%8D-%E0%AE%8A%E0%AE%9F%E0%AE%BE%E0%AE%95-%E0%AE%AA%E0%AF%86%E0%AE%A3%E0%AF%8D%E0%AE%95%E0%AE%B3%E0%AF%88-%E0%AE%B5%E0%AE%BF%E0%AE%B1%E0%AF%8D%E0%AE%AA%E0%AE%A9%E0%AF%88-%E0%AE%9A%E0%AF%86%E0%AE%AF%E0%AF%8D%E0%AE%A4-%E0%AE%A8%E0%AE%AA%E0%AE%B0%E0%AF%8D%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%85%E0%AE%B4%E0%AF%88%E0%AE%AA%E0%AF%8D%E0%AE%AA%E0%AF%81", "Content": "வீட்டுப் பணியாளர்களை அடிமைகளாக விற்பனை செய்வதற்காக பயன்படுத்தப்படும் பல சமூக வலைதள கணக்குகளின் உரிமையாளர்களை அதிகாரப்பூர்வமாக வரவழைத்ததாக குவைட் அதிகாரிகள் தெரிவித்துள்ளனர். பேஸ்புக் நிறுவனத்திற்கு சொந்தமான இன்ஸ்டாகிராம் உட்பட கூகிள் மற்றும் எப்பிள் வழங்கிய மற்றும் கிடைக்கக்கூடிய பயன்பாடுகளில் இணையதள அடிமை சந்தைகளை தமது செய்திச் சேவையின் அரேபிய தரப்பு விசாரணையில் கண்டறியப்பட்டுள்ளதாக பிபிசி தெரிவித்துள்ளது. ‘பணிப்பெண்கள் பரிமாற்றத்திற்கு’ அல்லது ‘விற்பனைக்கு பணிப்பெண்கள்’ போன்ற ஹேஷ்டேக்குகள் வழியாக பெண்கள், தொழிலாளர்களாக விற்பனைக்கு வழங்கப்பட்டனர். இந்த நிலையில், இதனுடன் தொடர்புடையவர்கள் தங்கள் விளம்பரங்களை அகற்றுவதற்கு உத்தரவிடப்பட்டுள்ளதாக குவைட் அதிகாரிகள் தெரிவித்துள்ளனர். அதேநேரம், இந்தச் செயலில் இனிமேல் தொடர்பிலிருக்க மாட்டேன் என்று உறுதியளித்து, சட்டப்பூர்வ உறுதிப்பாட்டில் கையெழுத்திடவும் அவர்கள் நிர்பந்திக்கப்பட்டுள்ளனர் என்றும் தெரிவிக்கப்பட்டுள்ளது."}