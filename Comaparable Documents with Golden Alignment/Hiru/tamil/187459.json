{"Header": "காஷ்மீர் தாக்குதல்: பலி எண்ணிக்கை அதிகரிப்பு", "Time": "Monday, 02 April 2018 - 12:50", "Url": "http://www.hirunews.lk/tamil/187459/%E0%AE%95%E0%AE%BE%E0%AE%B7%E0%AF%8D%E0%AE%AE%E0%AF%80%E0%AE%B0%E0%AF%8D-%E0%AE%A4%E0%AE%BE%E0%AE%95%E0%AF%8D%E0%AE%95%E0%AF%81%E0%AE%A4%E0%AE%B2%E0%AF%8D-%E0%AE%AA%E0%AE%B2%E0%AE%BF-%E0%AE%8E%E0%AE%A3%E0%AF%8D%E0%AE%A3%E0%AE%BF%E0%AE%95%E0%AF%8D%E0%AE%95%E0%AF%88-%E0%AE%85%E0%AE%A4%E0%AE%BF%E0%AE%95%E0%AE%B0%E0%AE%BF%E0%AE%AA%E0%AF%8D%E0%AE%AA%E0%AF%81", "Content": "இந்திய - பாகிஸ்தான் எல்லைப் பகுதியான காஷ்மீரில் நேற்று மேற்கொள்ளப்பட்ட துப்பாக்கி தாக்குதலில் உயிரிழந்தோரின் எண்ணிக்கை 20 ஆக அதிகரித்துள்ளது. காஷ்மீரின், சோபியான் மற்றும் அனந்த்நாக் மாவட்டங்களில் நேற்று குறித்த துப்பாக்கித் தாக்குதல்கள் இடம்பெற்றன. தீவிரவாதிகள் சிலர் மறைந்திருப்பதாக காவற்துறையினருக்கு கிடைத்த தகவலை அடுத்தே, அந்த பகுதிகளில் தீவிரவாதிகளுக்கு எதிரான துப்பாக்கி தாக்குதல்கள் இடம்பெற்றுள்ளன. உயிரிழந்தவர்களில் நான்கு பொதுமக்களும் உள்ளடங்குகின்றனர். அத்துடன் 40 பேர் வரையில் காயமடைந்துள்ளதாகவும் இந்திய தகவல்கள் தெரிவிக்கின்றன. இந்தநிலையில், குறித்த பகுதியில் தொடர்ந்தும் பதட்டம் நிலவுவதுடன், அங்குள்ள பள்ளி மற்றும் கல்லூரிகளுக்கு விடுமுறை வழங்கப்பட்டுள்ளதாகவும் கூறப்படுகிறது."}