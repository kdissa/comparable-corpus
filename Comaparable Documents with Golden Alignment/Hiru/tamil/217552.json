{"Header": " இணைத்துக் கொள்ள தயாராகவுள்ள குற்றச்சாட்டு", "Time": "Sunday, 02 June 2019 - 8:47", "Url": "http://www.hirunews.lk/tamil/217552/%E0%AE%87%E0%AE%A3%E0%AF%88%E0%AE%A4%E0%AF%8D%E0%AE%A4%E0%AF%81%E0%AE%95%E0%AF%8D-%E0%AE%95%E0%AF%8A%E0%AE%B3%E0%AF%8D%E0%AE%B3-%E0%AE%A4%E0%AE%AF%E0%AE%BE%E0%AE%B0%E0%AE%BE%E0%AE%95%E0%AE%B5%E0%AF%81%E0%AE%B3%E0%AF%8D%E0%AE%B3-%E0%AE%95%E0%AF%81%E0%AE%B1%E0%AF%8D%E0%AE%B1%E0%AE%9A%E0%AF%8D%E0%AE%9A%E0%AE%BE%E0%AE%9F%E0%AF%8D%E0%AE%9F%E0%AF%81", "Content": "தற்போதைய அமைச்சர்கள் மேற்கொள்ளும் பாரிய ஊழல் மற்றும் மோசடிகள் தொடர்பில் முறையிடும் டொப் டென் தொடர் முறைப்பாட்டில், மாலபே நெவில் பெனான்டோ மருத்துவமனை குறித்த குற்றச்சாட்டையும் இணைத்துக் கொள்ள தயாராகவுள்ளதாக ஒன்றிணைந்த எதிரணி தெரிவித்துள்ளது. நாடாளுமன்ற உறுப்பினர் ஷேஹான் சேமசிங்க இதனை தெரிவித்துள்ளார். குறித்த மருத்துவமனை தொடர்பான குற்றச்சாட்டுக்கள் குறித்து, ஜனாதிபதி ஆணைக்குழுவில் முறையிடவுள்ளதாக அவர் தெரிவித்துள்ளார். மாலபே நெவில் பெனான்டோ மருத்துவமனையை, அரசாங்கம் பொறுப்பேற்காது, அரசாங்க நிதியில் அதன் செயற்பாடுகள் மேற்கொள்ளப்படுகின்றதாக, சுகாதார அமைச்சின் செயலாளர் அண்மையில் ஜனாதிபதி ஆணைக்குழுவில் வைத்து ஒப்புக் கொண்டமை காரணமாக, தாம் இந்த தீர்மானத்தை எடுத்துள்ளதாக நாடாளுமன்ற உறுப்பினர் ஷேஹான் சேமசிங்க குறிப்பிட்டுள்ளார்."}