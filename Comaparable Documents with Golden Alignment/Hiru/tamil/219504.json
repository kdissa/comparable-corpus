{"Header": "மரண தண்டனைக்கு இடைக்கால தடையுத்தரவு கோரி தாக்கல் செய்த மனுவினை ஆராய ஐந்து பேர் கொண்ட நீதியரசர்கள் ஆயம் நியமனம்", "Time": "Tuesday, 02 July 2019 - 13:24", "Url": "http://www.hirunews.lk/tamil/219504/%E0%AE%AE%E0%AE%B0%E0%AE%A3-%E0%AE%A4%E0%AE%A3%E0%AF%8D%E0%AE%9F%E0%AE%A9%E0%AF%88%E0%AE%95%E0%AF%8D%E0%AE%95%E0%AF%81-%E0%AE%87%E0%AE%9F%E0%AF%88%E0%AE%95%E0%AF%8D%E0%AE%95%E0%AE%BE%E0%AE%B2-%E0%AE%A4%E0%AE%9F%E0%AF%88%E0%AE%AF%E0%AF%81%E0%AE%A4%E0%AF%8D%E0%AE%A4%E0%AE%B0%E0%AE%B5%E0%AF%81-%E0%AE%95%E0%AF%8B%E0%AE%B0%E0%AE%BF-%E0%AE%A4%E0%AE%BE%E0%AE%95%E0%AF%8D%E0%AE%95%E0%AE%B2%E0%AF%8D-%E0%AE%9A%E0%AF%86%E0%AE%AF%E0%AF%8D%E0%AE%A4-%E0%AE%AE%E0%AE%A9%E0%AF%81%E0%AE%B5%E0%AE%BF%E0%AE%A9%E0%AF%88-%E0%AE%86%E0%AE%B0%E0%AE%BE%E0%AE%AF-%E0%AE%90%E0%AE%A8%E0%AF%8D%E0%AE%A4%E0%AF%81-%E0%AE%AA%E0%AF%87%E0%AE%B0%E0%AF%8D-%E0%AE%95%E0%AF%8A%E0%AE%A3%E0%AF%8D%E0%AE%9F-%E0%AE%A8%E0%AF%80%E0%AE%A4%E0%AE%BF%E0%AE%AF%E0%AE%B0%E0%AE%9A%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%86%E0%AE%AF%E0%AE%AE%E0%AF%8D-%E0%AE%A8%E0%AE%BF%E0%AE%AF%E0%AE%AE%E0%AE%A9%E0%AE%AE%E0%AF%8D", "Content": "போதைப்பொருள் கடத்தல் குற்றவாளிகளுக்கு எதிராக மரண தண்டனையை நிறைவேற்ற ஜனாதிபதி மேற்கொண்ட தீர்மானத்திற்கு இடைக்கால தடை உத்தரவை பிறப்பிக்கக் கோரி தாக்கல் செய்யப்பட்ட மனுவை ஆராய, ஐந்து பேர் கொண்ட நீதியரசர்கள் ஆயத்தை மேன்முறையீட்டு நீதிமன்றம் நியமித்துள்ளது. நீதியரசர்களான யசந்தா கோடகொட, தீபாலி விஜேசுந்தரா, ஜனக் டி சில்வா, அச்சலா வெங்கப்புலி, அர்ஜுனா ஒப்சேகர ஆகியோர் இந்த ஆயத்தில் அடங்குகின்றனர். இந்த மனுவை ஊடகவியலாளர் மலிந்தா செனவிரத்ன கடந்த மாதம் 28 ஆம் திகதி தாக்கல் செய்தார். சட்ட மா அதிபர், வெலிகடா சிறைச்சாலை கண்காணிப்பாளர் மற்றும் சிறைச்சாலை ஆணையர்; ஆகியோர் பிரதிவாதிகளாக பெயரிடப்பட்டுள்ளனர். மேலும், போதைப்பொருள் கடத்தல்காரர்களுக்கு மரண தண்டனை விதிக்கப்படுவதை எதிர்த்து 10 மனுக்கள் உயர்நீதிமன்றத்தில் தாக்கல் செய்யப்பட்டுள்ளமை குறிப்பிடத்தக்கது."}