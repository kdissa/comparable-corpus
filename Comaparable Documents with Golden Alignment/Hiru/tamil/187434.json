{"Header": "விமான நிலையத்தில் நீண்ட காலமாக இடம்பெற்று வந்துள்ள பாரிய மோசடி", "Time": "Monday, 02 April 2018 - 7:18", "Url": "http://www.hirunews.lk/tamil/187434/%E0%AE%B5%E0%AE%BF%E0%AE%AE%E0%AE%BE%E0%AE%A9-%E0%AE%A8%E0%AE%BF%E0%AE%B2%E0%AF%88%E0%AE%AF%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%A8%E0%AF%80%E0%AE%A3%E0%AF%8D%E0%AE%9F-%E0%AE%95%E0%AE%BE%E0%AE%B2%E0%AE%AE%E0%AE%BE%E0%AE%95-%E0%AE%87%E0%AE%9F%E0%AE%AE%E0%AF%8D%E0%AE%AA%E0%AF%86%E0%AE%B1%E0%AF%8D%E0%AE%B1%E0%AF%81-%E0%AE%B5%E0%AE%A8%E0%AF%8D%E0%AE%A4%E0%AF%81%E0%AE%B3%E0%AF%8D%E0%AE%B3-%E0%AE%AA%E0%AE%BE%E0%AE%B0%E0%AE%BF%E0%AE%AF-%E0%AE%AE%E0%AF%8B%E0%AE%9A%E0%AE%9F%E0%AE%BF", "Content": "கட்டுநாயக்க விமான நிலையத்தில் அமைந்துள்ள ஓய்வறையில் குடிவரவு குடியகல்வு அதிகாரிகளால் நீண்ட காலமாக நடாத்தி செல்லப்பட்ட சட்டவிரோத மதுபான களஞ்சியசாலை சுற்றிவளைக்கப்பட்டுள்ளது. அரசாங்கத்திற்கு கிடைக்க வேண்டிய பல கோடி வருமானத்தை இழக்கச் செய்துள்ள இந்த மோசடியை ஹிரு சி.ஐ.ஏ வெளிப்படுத்தியுள்ளது. கலால்வரி போதைப்பொருள் ஒழிப்பு பிரிவின் அதிகாரிகளுடன் இந்த சுற்றிவளைப்பு இடம்பெற்றுள்ளது. அதிக விலை கொண்ட மதுபான போத்தல்கள் குடிவரவு குடியகல்வு அதிகாரிகளால் இவ்வாறு தமது ஓய்வறையில் மறைத்து வைக்கப்பட்டிருந்தன. இவ்வாறு மறைத்து வைக்கப்பட்டிருந்த சுமார் 250 மதுபான போத்தல்கள் கைப்பற்றப்பட்டுள்ளன. இந்த மதுபான போத்தல்கள் 8 ஆயிரம் ரூபாவிற்கும் அதிகளவான விலையில் விற்பனை செய்யப்பட்டு வந்துள்ளமை தெரியவந்துள்ளது."}