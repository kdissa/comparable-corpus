{"Header": "ஆட்சியை பெற வேகமான பயணம் - ரணில் ", "Time": "Saturday, 02 February 2013 - 20:18", "Url": "http://www.hirunews.lk/tamil/52608/%E0%AE%86%E0%AE%9F%E0%AF%8D%E0%AE%9A%E0%AE%BF%E0%AE%AF%E0%AF%88-%E0%AE%AA%E0%AF%86%E0%AE%B1-%E0%AE%B5%E0%AF%87%E0%AE%95%E0%AE%AE%E0%AE%BE%E0%AE%A9-%E0%AE%AA%E0%AE%AF%E0%AE%A3%E0%AE%AE%E0%AF%8D-%E0%AE%B0%E0%AE%A3%E0%AE%BF%E0%AE%B2%E0%AF%8D", "Content": "ஆட்சியை  கைப்பற்றி அரசாங்கம் ஒன்றை அமைப்பதற்கான போராட்டத்தை  துரிதப்படுத்துமாறு தாம் கட்சியின் பொது செயலாளருக்க பணிப்புரை  விடுத்துள்ளதாக எதிர்கட்சித் தலைவர் ரணில் விக்கிரமசிங்க தெரிவித்துள்ளார். ஐக்கிய  தேசிய கட்சியின் உறுப்பினர் விரிவாக்கல் செயற்றிட்டத்தின் காலி  மாவட்டத்திற்கான ஆரம்ப நிகழ்வில் கலந்து கொண்டு உரையாற்றிய போதே அவர் இந்த  கருத்தை வெளியிட்டார். அதேவேளை,  இன்று ஆரம்பிக்கப்பட்ட காலி மாவட்டத்திற்கான விரிவாக்கல்  வேலைத்திட்டத்தில் 60 சதவீத இலக்கு அடையப்பட்டுள்ளதாக ஐக்கிய தேசிய  கட்சியின் பொது செயலாளர் திஸ்ஸ அத்தநாயக்க தெரிவித்தார். எவ்வாறாயினும்,  சமூக சேவைகளை மேற்கொள்வதற்கு ஐக்கிய தேசிய கட்சி தடை விதித்துள்ளமை  காரணமாக பொதுமக்களை ஒன்று சேர்ப்பதில் பிரச்சினை இருப்பதாக புத்தளம் மாவட்ட  நாடாளுமன்ற உறுப்பினர் பாலித்த ரங்கே பண்டார தெரிவித்துள்ளார்."}