{"Header": "பேருந்து சாலை பணியாளர்கள் பணிப்புறக்கணிப்பில் ", "Time": "Sunday, 02 September 2018 - 11:07", "Url": "http://www.hirunews.lk/tamil/198968/%E0%AE%AA%E0%AF%87%E0%AE%B0%E0%AF%81%E0%AE%A8%E0%AF%8D%E0%AE%A4%E0%AF%81-%E0%AE%9A%E0%AE%BE%E0%AE%B2%E0%AF%88-%E0%AE%AA%E0%AE%A3%E0%AE%BF%E0%AE%AF%E0%AE%BE%E0%AE%B3%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%AA%E0%AE%A3%E0%AE%BF%E0%AE%AA%E0%AF%8D%E0%AE%AA%E0%AF%81%E0%AE%B1%E0%AE%95%E0%AF%8D%E0%AE%95%E0%AE%A3%E0%AE%BF%E0%AE%AA%E0%AF%8D%E0%AE%AA%E0%AE%BF%E0%AE%B2%E0%AF%8D", "Content": "கோரிக்கைகள் பலவற்றை முன்நிறுத்தி தென்மாகாண பேருந்து சாலை பணியாளர்கள் முன்னெடுத்துள்ள பணிப்புறக்கணிப்பில், உடகம பேருந்து சாலை பணியாளர்களும் இணைந்துள்ளனர். இந்தநிலையில், தென்மாகாணத்தில் உள்ள அனைத்து பேருந்து சாலை பணியாளர்களும் பணிப்புறக்கணிப்பில் ஈடுபட்டுள்ளதாக, இலங்கை போக்குவரத்து சபையின் சேவையாளர்கள் எமது செய்தி சேவையிடம் தெரிவித்துள்ளனர். அரச சேவையாளர்களுக்கு வழங்கப்படும் 10 ஆயிரம் ரூபா மேலதிக கொடுப்பனவை, அடிப்படை வேதனத்தில் இணைத்துக் கொள்ளல் உள்ளிட்ட கோரிக்கைகள் சிலவற்றை முன்வைத்தே இந்த பணிப்புறக்கணிப்பு மேற்கொள்ளப்படுகிறது."}