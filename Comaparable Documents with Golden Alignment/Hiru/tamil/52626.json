{"Header": "திருமணம் புரிவதாக நிதிமோசடிகள், பொதுமக்கள் கவனம் ", "Time": "Saturday, 02 February 2013 - 20:37", "Url": "http://www.hirunews.lk/tamil/52626/%E0%AE%A4%E0%AE%BF%E0%AE%B0%E0%AF%81%E0%AE%AE%E0%AE%A3%E0%AE%AE%E0%AF%8D-%E0%AE%AA%E0%AF%81%E0%AE%B0%E0%AE%BF%E0%AE%B5%E0%AE%A4%E0%AE%BE%E0%AE%95-%E0%AE%A8%E0%AE%BF%E0%AE%A4%E0%AE%BF%E0%AE%AE%E0%AF%8B%E0%AE%9A%E0%AE%9F%E0%AE%BF%E0%AE%95%E0%AE%B3%E0%AF%8D-%E0%AE%AA%E0%AF%8A%E0%AE%A4%E0%AF%81%E0%AE%AE%E0%AE%95%E0%AF%8D%E0%AE%95%E0%AE%B3%E0%AF%8D-%E0%AE%95%E0%AE%B5%E0%AE%A9%E0%AE%AE%E0%AF%8D", "Content": "திருமணம் புரிவதாக கூறி நிதிமோசடியில் ஈடுபடுபவர்கள் குறித்து அவதானமாக இருக்குமாறு காவல்துறை தலைமையகம் கோரியுள்ளது. ஏற்கனவே இடம்பெற்ற இவ்வாறான சம்பவங்கள் குறித்து கொழும்பு குற்ற விசாரணை பிரிவினர் தீவிர விசாரணைகளை  முன்னெடுத்துள்ளனர். இதுகுறித்து ஊடகங்களை தெளிவு படுத்தும் செய்திச் குறிப்பொன்றை காவல்துறையினர் வெளியிட்டுள்ளனர். கடந்த  மாதம் நாவல பகுதியில் பெண்ணொருவரை திருமணம் செய்து கொள்வதாக உறுதியளித்து  18 லட்சத்து 45 ஆயிரம் ரூபாவை ஒருவர் மோசடி செய்ய முனைந்தமை குறித்த  முறைப்பாட்டின்  அடிப்படையில் விசாரணைகள் இடம்பெற்று வருகின்றன. இதுதொடர்பான  விசாரணைகள் புதுக்கடை மூன்றாம் இலக்க நீதிவான் நீதிமன்றில் இடம்பெற்று  வருகின்ற நிலையில் சந்தேகத்திற்குரியவர் வெளிநாட்டிற்கு தப்பியோடியுள்ளதாக  தெரியவந்துள்ளது. இதுபோன்ற சம்பவங்கள் நாட்டில் ஆங்காங்கே இடம்பெற்று வருகின்ற  நிலையில் பொதுமக்கள் அது தொடர்பாக அவதானமாக செயற்படுமாறு கோரப்பட்டுள்ளது.."}