{"Header": "சீனாவில் இடம்பெற்றுள்ள அதிர்ச்சி சம்பவம்", "Time": "Friday, 02 February 2018 - 15:49", "Url": "http://www.hirunews.lk/tamil/182710/%E0%AE%9A%E0%AF%80%E0%AE%A9%E0%AE%BE%E0%AE%B5%E0%AE%BF%E0%AE%B2%E0%AF%8D-%E0%AE%87%E0%AE%9F%E0%AE%AE%E0%AF%8D%E0%AE%AA%E0%AF%86%E0%AE%B1%E0%AF%8D%E0%AE%B1%E0%AF%81%E0%AE%B3%E0%AF%8D%E0%AE%B3-%E0%AE%85%E0%AE%A4%E0%AE%BF%E0%AE%B0%E0%AF%8D%E0%AE%9A%E0%AF%8D%E0%AE%9A%E0%AE%BF-%E0%AE%9A%E0%AE%AE%E0%AF%8D%E0%AE%AA%E0%AE%B5%E0%AE%AE%E0%AF%8D", "Content": "சீனாவின் மத்திய சங்காய் நகரில் சிற்றூர்ந்து ஒன்றைக் கொண்டு பாதசாரிகள் மீது மோதச் செய்து தாக்குதல் நடத்தப்பட்டுள்ளது. அந்த நாட்டின் அரச ஊடகம் இதனைத் தெரிவித்துள்ளது. இதில் 18 பேர் வரையில் காயமடைந்துள்ளனர். காயமடைந்தவர்களில் 3 பேரின் நிலை கவலைக்கிடமாக இருப்பதாக தெரிவிக்கப்பட்டுள்ளது. இந்த சம்பவத்துக்கான காரணம் இன்னும் வெளிப்படுத்தப்படவில்லை. அண்மையக்காலமாக இங்கிலாந்து உள்ளிட்ட நாடுகளில் வாகனங்களைக் கொண்டு பாதசாரிகள் மீது தீவிரவாதிகள் தாக்குதல் நடத்தி இருந்தமை குறிப்பிடத்தக்கது."}