{"Header": "நல்லிணக்கம் மற்றும் நல்லாட்சி காரணமாக இலங்கை புதிய பாதையில் - பான் கீ மூன்", "Time": "Friday, 02 September 2016 - 12:42", "Url": "http://www.hirunews.lk/tamil/142061/%E0%AE%A8%E0%AE%B2%E0%AF%8D%E0%AE%B2%E0%AE%BF%E0%AE%A3%E0%AE%95%E0%AF%8D%E0%AE%95%E0%AE%AE%E0%AF%8D-%E0%AE%AE%E0%AE%B1%E0%AF%8D%E0%AE%B1%E0%AF%81%E0%AE%AE%E0%AF%8D-%E0%AE%A8%E0%AE%B2%E0%AF%8D%E0%AE%B2%E0%AE%BE%E0%AE%9F%E0%AF%8D%E0%AE%9A%E0%AE%BF-%E0%AE%95%E0%AE%BE%E0%AE%B0%E0%AE%A3%E0%AE%AE%E0%AE%BE%E0%AE%95-%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88-%E0%AE%AA%E0%AF%81%E0%AE%A4%E0%AE%BF%E0%AE%AF-%E0%AE%AA%E0%AE%BE%E0%AE%A4%E0%AF%88%E0%AE%AF%E0%AE%BF%E0%AE%B2%E0%AF%8D-%E0%AE%AA%E0%AE%BE%E0%AE%A9%E0%AF%8D-%E0%AE%95%E0%AF%80-%E0%AE%AE%E0%AF%82%E0%AE%A9%E0%AF%8D", "Content": "நல்லிணக்கம் மற்றும் நல்லாட்சி காரணமாக இலங்கை தற்போது புதிய பாதையில் பயணிப்பதாக ஐக்கிய நாடுகளின் பொதுச் செயலாளர் பான் கீ மூன் தெரிவித்துள்ளார். 'அபிவிருத்தியை நோக்கிய நிரந்தர சமாதானம்' என்ற தொனிப்பொருளில் இன்று இடம்பெற்ற சிறப்பு செயலமர்வின் போது அவர் இதனை குறிப்பிட்டார். இலங்கை இதுவரை மேற்கொண்டுள்ள செயற்பாடுகள் மூலம் நம்பகத்தன்மை மற்றும் பொறுப்புகூறல் உறுதிப்படுத்தப்பட்டுள்ளதாக பான் கீ மூன் தெரிவித்தார். \"இலங்கை தற்சமயம் தெளிவான மாற்றத்திற்கு உள்ளாகி வருகிறது. கடந்த வருடம் ஜனவரி மாதம் 8 ஆம் திகதி ஜனாதிபதி மைத்திரிபால சிறிசேன பதவியேற்றதன் பின்னர் நம்பத்தன்மையான மாற்றம் ஏற்பட்டுள்ளது. நல்லிணக்கம் மற்றும் நல்லாட்சி என்பவற்றை கருத்திற் கொண்டு இலங்கை பெற்று கொண்டுள்ள முன்னேற்றங்கள் வரவேற்கதக்கது. மாற்றங்கள் ஏற்பட வேண்டும் என்ற எதிர்பார்புடனே நாட்டு மக்கள் புதிய அரசாங்கத்தை தேர்தெடுத்தனர். 19 வது அரசியலமைப்பு சீர்த்திருத்தம் மற்றும் தகவலறியும் உரிமை தொடர்பான சட்டமூலம் நிறைவேற்றப்பட்டமையானது முக்கியமான தொலைநோக்கு செயற்பாடாக கருத வேண்டும். சிங்கள மற்றும் தமிழ் மொழியில் தேசிய கீதம் பாடப்பட்டமையானது முக்கியத்துவம் வாய்ந்த அம்சமாகும். இவ்வாறான செயற்பாடுகள் மூலம் இனங்களுக்கிடையே நம்பிக்கை உறுதிப்படுத்தப்படுகின்றது \" எனவும் பான் கீ மூன் தெரிவித்தார்."}