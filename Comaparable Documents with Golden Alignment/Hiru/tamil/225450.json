{"Header": "கோட்டாபயவின் இரட்டை குடியுரிமை குறித்து சட்டமா அதிபர் விளக்கம்", "Time": "Wednesday, 02 October 2019 - 18:24", "Url": "http://www.hirunews.lk/tamil/225450/%E0%AE%95%E0%AF%8B%E0%AE%9F%E0%AF%8D%E0%AE%9F%E0%AE%BE%E0%AE%AA%E0%AE%AF%E0%AE%B5%E0%AE%BF%E0%AE%A9%E0%AF%8D-%E0%AE%87%E0%AE%B0%E0%AE%9F%E0%AF%8D%E0%AE%9F%E0%AF%88-%E0%AE%95%E0%AF%81%E0%AE%9F%E0%AE%BF%E0%AE%AF%E0%AF%81%E0%AE%B0%E0%AE%BF%E0%AE%AE%E0%AF%88-%E0%AE%95%E0%AF%81%E0%AE%B1%E0%AE%BF%E0%AE%A4%E0%AF%8D%E0%AE%A4%E0%AF%81-%E0%AE%9A%E0%AE%9F%E0%AF%8D%E0%AE%9F%E0%AE%AE%E0%AE%BE-%E0%AE%85%E0%AE%A4%E0%AE%BF%E0%AE%AA%E0%AE%B0%E0%AF%8D-%E0%AE%B5%E0%AE%BF%E0%AE%B3%E0%AE%95%E0%AF%8D%E0%AE%95%E0%AE%AE%E0%AF%8D", "Content": "நிறைவேற்று அதிகாரம் கொண்ட ஜனாதிபதி என்ற அடிப்படையில் இரட்டை குடியுரிமையை உறுதி செய்வதற்கான ஆவணங்களில் கைச்சாத்திடும் அதிகாரம் முன்னாள் ஜனாதிபதி மகிந்த ராஜபக்ஷவிற்கு இருந்ததாக சட்டமா அதிபர் திணைக்களம் இன்று நீதிமன்றில் தெரிவித்தது. கோட்டாபய ராஜபக்ஷவை இலங்கையின் பிரஜையாக ஏற்று கொள்ளக் கூடாது என உள்நாட்டு அமைச்சுக்கு உத்தரவிடுமாறு கோரி தாக்கல் செய்யப்பட்ட மனு மேன்முறையீட்டு நீதின்றின் மூன்று நீதியரசர்கள் கொண்ட ஆயத்தினால் விசாரிக்கப்பட்டது. இதன்போது சட்டமா அதிபர் திணைக்களம் கோட்டபய ராஜபக்ஷவின் இரட்டை குடியுரிமைக்கான ஆவணத்தில் கைச்சாத்திடுவதற்கு அந்த காலப்பகுதியில் ஜனாதிபதியாகவிருந்த மகிந்த ராஜபக்ஷவிற்கு அதிகாரம் இருந்ததாக சுட்டிக்காட்டியது. இதேநேரம் இந்த மனு மீதான விசாரணை நாளை பிற்பகல் 1.30 மணி வரை பிற்போடப்பட்டுள்ளது."}