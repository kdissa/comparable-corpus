{"Header": "பான் கீ மூன் இலங்கை வரவில்லை – வெளிவிவகார அமைச்சு", "Time": "Saturday, 02 April 2016 - 19:13", "Url": "http://www.hirunews.lk/tamil/129969/%E0%AE%AA%E0%AE%BE%E0%AE%A9%E0%AF%8D-%E0%AE%95%E0%AF%80-%E0%AE%AE%E0%AF%82%E0%AE%A9%E0%AF%8D-%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88-%E0%AE%B5%E0%AE%B0%E0%AE%B5%E0%AE%BF%E0%AE%B2%E0%AF%8D%E0%AE%B2%E0%AF%88-%E0%AE%B5%E0%AF%86%E0%AE%B3%E0%AE%BF%E0%AE%B5%E0%AE%BF%E0%AE%B5%E0%AE%95%E0%AE%BE%E0%AE%B0-%E0%AE%85%E0%AE%AE%E0%AF%88%E0%AE%9A%E0%AF%8D%E0%AE%9A%E0%AF%81", "Content": "ஐக்கிய நாடுகளின் பொதுச் செயலாளர் பான்கீ மூன் இந்த வருட இறுதிவரைக்குமான காலப்பகுதிக்குள் இலங்கைக்கு விஜயம் செய்யமாட்டார் என தெரிவிக்கப்பட்டுள்ளது. வெளிவிவகார அமைச்சின் தகவல்கள் இதனை தெரிவிக்கின்றன. மனித உரிமைகள் ஆணையாளர் செய்ட் ராட் அல் ஹூசைனின் இலங்கை விஜயத்தை தொடர்ந்து பான் கீ மூன் இலங்கை வருவார் என தகவல்கள் வெளியாகியிருந்தன. இதன்படி மனித உரிமைகள் ஆணையாளர் கடந்த பெப்ரவரி மாதம் இலங்கைக்கு விஜயம் செய்திருந்தார். எனினும் இந்த வருடம் நிறைவடையும் வரையில் பான் கீ மூனின் இலங்கை விஜயத்திற்கான திகதிகள் வழங்கப்படவில்லையென தெரிவிக்கப்பட்டுள்ளது."}