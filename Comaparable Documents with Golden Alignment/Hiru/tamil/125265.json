{"Header": "மாளிகாவத்தையில் வைத்தியசாலை கழிவறையில் பெண்ணொருவர்  உடலுக்கு தீ மூட்டி தற்கொலை", "Time": "Tuesday, 02 February 2016 - 8:37", "Url": "http://www.hirunews.lk/tamil/125265/%E0%AE%AE%E0%AE%BE%E0%AE%B3%E0%AE%BF%E0%AE%95%E0%AE%BE%E0%AE%B5%E0%AE%A4%E0%AF%8D%E0%AE%A4%E0%AF%88%E0%AE%AF%E0%AE%BF%E0%AE%B2%E0%AF%8D-%E0%AE%B5%E0%AF%88%E0%AE%A4%E0%AF%8D%E0%AE%A4%E0%AE%BF%E0%AE%AF%E0%AE%9A%E0%AE%BE%E0%AE%B2%E0%AF%88-%E0%AE%95%E0%AE%B4%E0%AE%BF%E0%AE%B5%E0%AE%B1%E0%AF%88%E0%AE%AF%E0%AE%BF%E0%AE%B2%E0%AF%8D-%E0%AE%AA%E0%AF%86%E0%AE%A3%E0%AF%8D%E0%AE%A3%E0%AF%8A%E0%AE%B0%E0%AF%81%E0%AE%B5%E0%AE%B0%E0%AF%8D-%E0%AE%89%E0%AE%9F%E0%AE%B2%E0%AF%81%E0%AE%95%E0%AF%8D%E0%AE%95%E0%AF%81-%E0%AE%A4%E0%AF%80-%E0%AE%AE%E0%AF%82%E0%AE%9F%E0%AF%8D%E0%AE%9F%E0%AE%BF-%E0%AE%A4%E0%AE%B1%E0%AF%8D%E0%AE%95%E0%AF%8A%E0%AE%B2%E0%AF%88", "Content": "மாளிகாவத்தை – மத்திய கொழும்பு மருத்துவமனைக்கு மருத்துவ பரிசோதனைக்காக வந்த பெண் ஒருவர், மருத்துவமனை கழிவறையில் வைத்து உடலுக்கு தீ மூட்டி தற்கொலை செய்து கொண்டதாக காவல் துறை ஊடக பிரிவு காரியாலயம் தெரிவித்துள்ளது. நேற்று காலை மருத்துவ பரிசோதனைக்காக வந்த குறித்த பெண், உயர் இரத்த அழுத்தம் மற்றும் நீரிழிவு நோயின் காரணமாக மன கவலையினால் இவ்வாறு தற்கொலை செய்திருக்கலாம் என நம்பப்படுகிறது. இவ்வாறு உயிரிழந்தவர் கிரேன்பாஸ் பிரதேசத்தினை சேர்ந்த 67 வயதான பெண் ஆவார். பிரேதபரிசோதனைகளை கொழும்பு தேசிய மருத்துவ மனையில் மேற்கொண்டதன் பின்னர் சடலத்தை உறவினரிடம் பெற்று கொடுத்ததாக காவல் துறை ஊடக பிரிவு காரியாலயம் தெரிவித்துள்ளது."}