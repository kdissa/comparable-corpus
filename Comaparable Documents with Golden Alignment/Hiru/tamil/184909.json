{"Header": " ஜெனீவா பரிந்துரைகளை  அமுலாக்குவதற்கு பிரித்தானிய அரசாங்கம்", "Time": "Friday, 02 March 2018 - 11:54", "Url": "http://www.hirunews.lk/tamil/184909/%E0%AE%9C%E0%AF%86%E0%AE%A9%E0%AF%80%E0%AE%B5%E0%AE%BE-%E0%AE%AA%E0%AE%B0%E0%AE%BF%E0%AE%A8%E0%AF%8D%E0%AE%A4%E0%AF%81%E0%AE%B0%E0%AF%88%E0%AE%95%E0%AE%B3%E0%AF%88-%E0%AE%85%E0%AE%AE%E0%AF%81%E0%AE%B2%E0%AE%BE%E0%AE%95%E0%AF%8D%E0%AE%95%E0%AF%81%E0%AE%B5%E0%AE%A4%E0%AE%B1%E0%AF%8D%E0%AE%95%E0%AF%81-%E0%AE%AA%E0%AE%BF%E0%AE%B0%E0%AE%BF%E0%AE%A4%E0%AF%8D%E0%AE%A4%E0%AE%BE%E0%AE%A9%E0%AE%BF%E0%AE%AF-%E0%AE%85%E0%AE%B0%E0%AE%9A%E0%AE%BE%E0%AE%99%E0%AF%8D%E0%AE%95%E0%AE%AE%E0%AF%8D", "Content": "ஜெனீவாவில் 2015ம் ஆண்டு நிறைவேற்றப்பட்ட பிரேரணையின் பரிந்துரைகளை முழுமையாக அமுலாக்குவதற்கு, பிரித்தானிய அரசாங்கம் தொடர்ந்து ஊக்கமளிப்பையும் ஒதுழைப்பையும் வழங்கும் என்று தெரிவிக்கப்பட்டுள்ளது. பிரித்தானியா நாடாளுமன்றத்தில் உரையாற்றிய அந்த நாட்டின் ஆசிய மற்றும் பசிவிக் விவகாரங்களுக்கான ராஜாங்க அமைச்சர் மார்க் ஃபீல்ட் இதனைத் தெரிவித்துள்ளார். குறித்த பிரேரணையின் பரிந்துரைகள் மற்றும் இலங்கை அரசாங்கம் அமுலாக்குவதற்கு இணங்கிய விடயங்களில், எந்த அளவிற்கு முன்னேற்றம் இருக்கிறது என்பதை பிரித்தானிய அரசாங்கம் உன்னிப்பாக அவதானித்து வருகிறது. அத்துடன் இலங்கைக்கான நிதி உதவிகளையும் பிரித்தானியா வழங்குகிறது. தாம் இலங்கைக்கு விஜயம் செய்திருந்த போது, நிலைமாறுகால நீதிவழங்கல் பொறிமுறை சார்ந்த விடயங்கள் குறித்து அரசாங்கதுடன் கலந்துரையாடப்பட்டது என்றும் அவர் குறிப்பிட்டுள்ளார்."}