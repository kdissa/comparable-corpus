{"Header": " நீதிமன்றில் முன்னிலைப்படுத்தப்பட உள்ள லால்காந்த..", "Time": "Saturday, 02 March 2019 - 7:34", "Url": "http://www.hirunews.lk/tamil/211514/%E0%AE%A8%E0%AF%80%E0%AE%A4%E0%AE%BF%E0%AE%AE%E0%AE%A9%E0%AF%8D%E0%AE%B1%E0%AE%BF%E0%AE%B2%E0%AF%8D-%E0%AE%AE%E0%AF%81%E0%AE%A9%E0%AF%8D%E0%AE%A9%E0%AE%BF%E0%AE%B2%E0%AF%88%E0%AE%AA%E0%AF%8D%E0%AE%AA%E0%AE%9F%E0%AF%81%E0%AE%A4%E0%AF%8D%E0%AE%A4%E0%AE%AA%E0%AF%8D%E0%AE%AA%E0%AE%9F-%E0%AE%89%E0%AE%B3%E0%AF%8D%E0%AE%B3-%E0%AE%B2%E0%AE%BE%E0%AE%B2%E0%AF%8D%E0%AE%95%E0%AE%BE%E0%AE%A8%E0%AF%8D%E0%AE%A4", "Content": "வாகன விபத்து ஒன்று தொடர்பில் கைது செய்யப்பட்ட ஜே.வி.பியின் அரசியல் குழு உறுப்பினர் கே.டீ.லால்காந்த, இன்றைய தினம் அநுராதபுரம் நீதவான் நீதிமன்றில் முன்னிலைப்படுத்தப்பட உள்ளார். அநுராதபுரம் - புதிய புத்தளம் வீதியில் சிறைச்சாலைக்கு அருகில் நேற்று மாலை இடம்பெற்ற விபத்து தொடர்பில் அவர் கைது செய்யப்பட்டார். லால்காந்த செலுத்திச் சென்ற கெப் ரக வாகனம், உந்துருளி ஒன்றுடன் நேருக்கு நேர் மோதி விபத்துக்குள்ளானது. இதன்போது, குறித்த உந்துருளியை செலுத்திச் சென்ற பெண்ணும், அதில் பயணித்த அவரின் உறவுக்கார மகளும் காயமடைந்த நிலையில் அநுராதமபுரம் போதனா மருத்துவமனையில் அனுமதிக்கப்பட்டனர். இந்த நிலையில், குறித்த விபத்து தொடர்பில் லால்காந்த கைது செய்யப்பட்டார். விபத்து இடம்பெற்றபோது அவர் மது போதையில் இருந்தார் என்பது கண்டறியப்பட்டுள்ளதாக காவல்துறை ஊடகப் பேச்சாளரான காவல்துறை அத்தியட்சகர் ருவான் குணசேகர தெரிவித்துள்ளார்."}