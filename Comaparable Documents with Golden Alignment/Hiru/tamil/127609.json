{"Header": "ஒரு லட்சம் புகலிட கோரிக்கையாளர்கள் காணாமல் போயுள்ளனர்..", "Time": "Wednesday, 02 March 2016 - 14:49", "Url": "http://www.hirunews.lk/tamil/127609/%E0%AE%92%E0%AE%B0%E0%AF%81-%E0%AE%B2%E0%AE%9F%E0%AF%8D%E0%AE%9A%E0%AE%AE%E0%AF%8D-%E0%AE%AA%E0%AF%81%E0%AE%95%E0%AE%B2%E0%AE%BF%E0%AE%9F-%E0%AE%95%E0%AF%8B%E0%AE%B0%E0%AE%BF%E0%AE%95%E0%AF%8D%E0%AE%95%E0%AF%88%E0%AE%AF%E0%AE%BE%E0%AE%B3%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%95%E0%AE%BE%E0%AE%A3%E0%AE%BE%E0%AE%AE%E0%AE%B2%E0%AF%8D-%E0%AE%AA%E0%AF%8B%E0%AE%AF%E0%AF%81%E0%AE%B3%E0%AF%8D%E0%AE%B3%E0%AE%A9%E0%AE%B0%E0%AF%8D", "Content": "கடந்த வருடத்தில் ஜேர்மனுக்கு குடியேற சென்ற ஒரு இலட்சத்துக்கும் அதிகமான புகலிடக்கோரிக்கையாளர்கள் காணாமல் போயுள்ளதாக ஜேர்மனியின் உள்துறை அமைச்சகம் செய்தி வெளியிட்டுள்ளது. ஜேர்மனுக்கு குடியேற வந்த அகதிகள் அந்த நாட்டு அதிகாரிகளால் ஒரு குறிப்பிட்ட அரச மையத்துக்கு அனுப்பிவைத்த போதே இவர்கள் காணாமல் போயுள்ளதாக தெரிவித்துள்ளனர். காணாமல் போனவர்கள் ஜேர்மன் அல்லது ஜேர்மனை அண்மித்த நாடுகளில் குடியேறி அரசாங்கத்துக்கு தெரியாமல் மறைந்து வசித்து வரலாம் என்ற சந்தேகமும் வெளிப்படுத்தப்பட்டுள்ளது. கடந்த 2015 ஆம் ஆண்டு மாத்திரம் ஜேர்மனிக்கு 10 இலட்சத்துக்கும் அதிகமானவர்கள் புகலிடம் கோரி சென்றுள்ளமை குறிப்பிடத்தக்கது."}