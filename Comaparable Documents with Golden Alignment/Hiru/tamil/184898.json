{"Header": "பிரதமரும்,  எஸ். ஈஸ்வரனும் சந்திப்பு..", "Time": "Friday, 02 March 2018 - 12:33", "Url": "http://www.hirunews.lk/tamil/184898/%E0%AE%AA%E0%AE%BF%E0%AE%B0%E0%AE%A4%E0%AE%AE%E0%AE%B0%E0%AF%81%E0%AE%AE%E0%AF%8D-%E0%AE%8E%E0%AE%B8%E0%AF%8D-%E0%AE%88%E0%AE%B8%E0%AF%8D%E0%AE%B5%E0%AE%B0%E0%AE%A9%E0%AF%81%E0%AE%AE%E0%AF%8D-%E0%AE%9A%E0%AE%A8%E0%AF%8D%E0%AE%A4%E0%AE%BF%E0%AE%AA%E0%AF%8D%E0%AE%AA%E0%AF%81", "Content": "சிங்கப்பூருக்குப் பயணம் மேற்கொண்டுள்ள பிரதமர் ரணில் விக்கிரமசிங்கவுக்கும், அந்நாட்டு வர்த்தக மற்றும் கைத்தொழில் அமைச்சர் எஸ். ஈஸ்வரனுக்கும் இடையில் சந்திப்பு இடம்பெற்றுள்ளது. சிங்கப்பூரின் - ஃபோ சீசன்ஸ் விடுதியில் இடம்பெற்ற இந்தச் சந்திப்பில்,  இரு நாடுகளுக்கும் இடையில் சந்தை மற்றும் பொருளாதார தொடர்புகளை பலப்படுத்துவதன் முக்கியத்துவம் குறித்து கவனம் செலுத்தப்பட்டதாக பிரதமர் அலுவலகம் தெரிவித்துள்ளது. இலங்கைக்கும், சிங்கப்பூருக்கும் இடையில் இந்த ஆண்டில் மேற்கொள்ளப்பட்ட சுதந்திர வர்த்தக உடன்படிக்கையின் அடிப்படையில் இதற்கான பேச்சுகள் இடம்பெற்றுள்ளன. அத்துடன், குறித்த சுதந்திர உடன்படிக்கையின்கீழ் இலங்கையில் முதலீடுகளை மேற்கொள்ள, சிங்கப்பூரின் தொழில் முனைவர்கள் எதிர்ப்பார்ப்புடன் உள்ளமை இதன்போது தெரியவந்துள்ளது. இந்தநிலையில், அதற்கான செயற்பாடுகளை துரிதப்படுத்துவதற்குத் தேவையான நடவடிக்கைகளை மேற்கொள்வது தொடர்பில் பிரதரும், சிங்கப்பூர் வர்த்தக மற்றும் கைத்தொழில் அமைச்சரும் பேச்சுவார்த்தை நடத்தியுள்ளனர்."}