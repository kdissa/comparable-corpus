{"Header": "சட்டத்திற்கு அமைவாக ஜே வி பி இற்கா அதிக ஆசனம்...?", "Time": "Friday, 02 March 2018 - 13:39", "Url": "http://www.hirunews.lk/tamil/184916/%E0%AE%9A%E0%AE%9F%E0%AF%8D%E0%AE%9F%E0%AE%A4%E0%AF%8D%E0%AE%A4%E0%AE%BF%E0%AE%B1%E0%AF%8D%E0%AE%95%E0%AF%81-%E0%AE%85%E0%AE%AE%E0%AF%88%E0%AE%B5%E0%AE%BE%E0%AE%95-%E0%AE%9C%E0%AF%87-%E0%AE%B5%E0%AE%BF-%E0%AE%AA%E0%AE%BF-%E0%AE%87%E0%AE%B1%E0%AF%8D%E0%AE%95%E0%AE%BE-%E0%AE%85%E0%AE%A4%E0%AE%BF%E0%AE%95-%E0%AE%86%E0%AE%9A%E0%AE%A9%E0%AE%AE%E0%AF%8D", "Content": "உள்ளுராட்சி மன்ற தேர்தல் சட்டத்திற்கு அமைவாக ஆசனங்களை கணக்கிட்டால் தற்போது ஒதுக்கப்பட்டிருக்கும் ஆசனத்தொகை குறைவாக காணப்படுவதாக ஒன்றிணைந்த எதிர் கட்சி தெரிவித்துள்ளது. ஒன்றிணைந்த எதிர்கட்சியின் நாடாளுமன்ற உறுப்பினர் சிசிர ஜயகொடி எமது செய்தி பிரிவிற்கு தெரிவித்தார். அத்துடன் குறித்த சட்டத்திற்காக அமைவாக மக்கள் விடுதலை முன்னணியினருக்கே அதிக ஆசனங்கள் கிடைக்கப்பெற்றுள்ளதாகவும், அவர் சுட்டிக்காட்டினார். இதற்கமைய மக்கள் விடுதலை முன்னணியினருக்கு 300 ஆசனங்ளும், ஐக்கிய தேசிய கட்சிக்கு 140 ஆசனங்களும், ஸ்ரீ லங்கா சுதந்திர கட்சிக்கு 40 ஆசனங்களும், ஸ்ரீ லங்கா பொது ஜன முன்னணிக்கு 8 ஆசனங்களும் கிடைக்கப்பெறும் என சிசிர ஜயக்கொடி குறிப்பிட்டார். எனினும் இந்த விடயம் தொடர்பில் மக்கள் விடுதலை முன்னணியின் பொது செயலாளர் ட்றில்வின் சில்வாவிடம் தொடர்பு கொண்டு வினவினோம். இதற்கு பதிலளித்த அவர், உள்ளுராட்சி மன்ற தேர்தல் சட்டத்தில் எவ்வித தவறுகளும் காணப்படவில்லை என தெரிவித்துள்ளதோடு, அரசியல் இலாபம் கருதி ஒவ்வொரு தரப்பினரும் பல்வேறு கருத்துக்களை முன்வைக்கின்றனர் என தெரிவித்தார்."}