{"Header": "டுபாயில் இருந்து நாடுகடத்தப்பட்டவர்களிடம் சி.ஐ.டி தீவிர விசாரணை", "Time": "Tuesday, 02 April 2019 - 13:25", "Url": "http://www.hirunews.lk/tamil/213669/%E0%AE%9F%E0%AF%81%E0%AE%AA%E0%AE%BE%E0%AE%AF%E0%AE%BF%E0%AE%B2%E0%AF%8D-%E0%AE%87%E0%AE%B0%E0%AF%81%E0%AE%A8%E0%AF%8D%E0%AE%A4%E0%AF%81-%E0%AE%A8%E0%AE%BE%E0%AE%9F%E0%AF%81%E0%AE%95%E0%AE%9F%E0%AE%A4%E0%AF%8D%E0%AE%A4%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F%E0%AE%B5%E0%AE%B0%E0%AF%8D%E0%AE%95%E0%AE%B3%E0%AE%BF%E0%AE%9F%E0%AE%AE%E0%AF%8D-%E0%AE%9A%E0%AE%BF-%E0%AE%90-%E0%AE%9F%E0%AE%BF-%E0%AE%A4%E0%AF%80%E0%AE%B5%E0%AE%BF%E0%AE%B0-%E0%AE%B5%E0%AE%BF%E0%AE%9A%E0%AE%BE%E0%AE%B0%E0%AE%A3%E0%AF%88", "Content": "மாகந்துரே மதூஷூடன் டுபாயில் கைது செய்யப்பட்டு, நாடுகடத்தப்பட்ட நிலையில் இன்று அதிகாலை இலங்கை வந்த இருவரிடம் குற்றப்புலனாய்வு திணைக்களம் விசாரணைகளை மேற்கொண்டு வருகிறது. இவர்கள் பாதாள உலக குழுவுடன் தொடர்பு கொண்டுள்ளார்கள் என விசாரணைகளின் போது அவதானம் செலுத்தப்பட்டுள்ளதாக அதன் உயர் அதிகாரியொருவர் எமது செய்தி பிரிவிற்கு தெரிவித்துள்ளார். லங்கா சஜித் பெரேரா மற்றும் மொஹமட் சித்திக் மொஹமட் சியாம் ஆகியோரே இவ்வாறு நாடு கடத்தப்பட்டுள்ளனர். இன்று அதிகாலை அவர்கள் இலங்கையை வந்தடைந்ததாக தெரிவிக்கப்பட்டுள்ளது. இதனையடுத்து அவர்கள் குற்றப்புலனாய்வு திணைக்கள அதிகாரிகளினால் பொறுப்பேற்கப்பட்டு விசாரணைகளுக்கு உட்படுத்தப்பட்ட வருகின்றமை குறிப்பிடத்தக்கது."}