{"Header": "மதூஷை நாடு கடத்துவதுடன் தொடர்புடைய தீர்ப்பு ஒத்திவைப்பு", "Time": "Thursday, 02 May 2019 - 15:14", "Url": "http://www.hirunews.lk/tamil/215609/%E0%AE%AE%E0%AE%A4%E0%AF%82%E0%AE%B7%E0%AF%88-%E0%AE%A8%E0%AE%BE%E0%AE%9F%E0%AF%81-%E0%AE%95%E0%AE%9F%E0%AE%A4%E0%AF%8D%E0%AE%A4%E0%AF%81%E0%AE%B5%E0%AE%A4%E0%AF%81%E0%AE%9F%E0%AE%A9%E0%AF%8D-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AF%81%E0%AE%9F%E0%AF%88%E0%AE%AF-%E0%AE%A4%E0%AF%80%E0%AE%B0%E0%AF%8D%E0%AE%AA%E0%AF%8D%E0%AE%AA%E0%AF%81-%E0%AE%92%E0%AE%A4%E0%AF%8D%E0%AE%A4%E0%AE%BF%E0%AE%B5%E0%AF%88%E0%AE%AA%E0%AF%8D%E0%AE%AA%E0%AF%81", "Content": "டுபாயில் கைது செய்யப்பட்ட பாதாள உலகக்குழுத் தலைவர் மாகந்துரே மதூஷை நாடு கடத்துவதா? இல்லையா? என்பது தொடர்பான தீர்ப்பு எதிர்வரும் 09ம் திகதி வரை ஒத்திவைக்கப்பட்டுள்ளது. இலங்கையில் தனக்கு உயிரச்சுறுத்தல் இருப்பதாகவும் , அதன் காரணமாக தன்னை இலங்கைக்கு நாடு கடத்த வேண்டாம் என கோரி மாகந்துரே மதூஷ் தனது சட்டத்தரணிகள் ஊடாக டுபாய் நீதிமன்றில் இதற்கு முன்னர் மனுவொன்றை தாக்கல் செய்திருந்தார். அதன்படி , அந்நாட்டு நீதிமன்றம் அது குறித்த தீர்ப்பை இன்று வழங்குவதாக அறிவித்திருந்தது. எவ்வாறாயினும் , குறித்த தீர்ப்பு எதிர்வரும் மாதம் 9ம் திகதி வரை டுபாய் நீதிமன்றினால் ஒத்திவைக்கப்பட்டுள்ளதாக அந்நாட்டு தகவல்கள் தெரிவிக்கின்றன."}