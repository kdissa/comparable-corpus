{"Header": "8 பேர் உயிரிழப்பு ", "Time": "Thursday, 02 January 2020 - 12:29", "Url": "http://www.hirunews.lk/tamil/231434/8-%E0%AE%AA%E0%AF%87%E0%AE%B0%E0%AF%8D-%E0%AE%89%E0%AE%AF%E0%AE%BF%E0%AE%B0%E0%AE%BF%E0%AE%B4%E0%AE%AA%E0%AF%8D%E0%AE%AA%E0%AF%81", "Content": "சிரியாவில் கிளர்ச்சியாளர்களை இலக்குவைத்து நடத்தப்பட்ட தாக்குதலில் நான்கு சிறார்கள் உள்ளிட்ட 8 பேர் கொல்லப்பட்டனர். குறித்த தாக்குதலில் மேலும் 16 பேர் காயமடைந்துள்ளதாக சிரியாவை கண்காணிக்கும் மனித உரிமைகள் அமைப்பு தெரிவித்துள்ளதாக சர்வதேச ஊடகங்கள் செய்தி வெளியிட்டுள்ளன. சிரியாவின் வடமேல்மாகாணமான இட்லிப், கிளர்ச்சியாளர்களின் கட்டுப்பாட்டில் உள்ள நிலையில், இட்லிப்பின் சர்மின் நகர் பகுதியில் உள்ள பாடசாலை ஒன்றின் மீது இந்த தாக்குதல் நடத்தப்பட்டுள்ளதாக குறிப்பிடப்படுகிறது. சிரியாவில் தொடர்ந்தும் பயங்கரவாத செயற்பாடுகள் இடம்பெற்று வரும் நிலையில் பாடசாலைகள் மற்றும் பொதுமக்களை இலக்கு வைத்து இவ்வாறான தாக்குதல்கள் நடத்தப்படுவதை ஐக்கிய நாடுகள் சபை வன்மையாக கண்டித்துள்ளமை குறிப்பிடத்தக்கது."}