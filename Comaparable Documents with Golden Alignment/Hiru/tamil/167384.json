{"Header": "கைப்பற்றப்பட்ட போதைப் பொருட்கள்; விரிவான அறிக்கை சமர்ப்பிக்குமாறு ஜனாதிபதி பணிப்பு", "Time": "Wednesday, 02 August 2017 - 7:55", "Url": "http://www.hirunews.lk/tamil/167384/%E0%AE%95%E0%AF%88%E0%AE%AA%E0%AF%8D%E0%AE%AA%E0%AE%B1%E0%AF%8D%E0%AE%B1%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F-%E0%AE%AA%E0%AF%8B%E0%AE%A4%E0%AF%88%E0%AE%AA%E0%AF%8D-%E0%AE%AA%E0%AF%8A%E0%AE%B0%E0%AF%81%E0%AE%9F%E0%AF%8D%E0%AE%95%E0%AE%B3%E0%AF%8D-%E0%AE%B5%E0%AE%BF%E0%AE%B0%E0%AE%BF%E0%AE%B5%E0%AE%BE%E0%AE%A9-%E0%AE%85%E0%AE%B1%E0%AE%BF%E0%AE%95%E0%AF%8D%E0%AE%95%E0%AF%88-%E0%AE%9A%E0%AE%AE%E0%AE%B0%E0%AF%8D%E0%AE%AA%E0%AF%8D%E0%AE%AA%E0%AE%BF%E0%AE%95%E0%AF%8D%E0%AE%95%E0%AF%81%E0%AE%AE%E0%AE%BE%E0%AE%B1%E0%AF%81-%E0%AE%9C%E0%AE%A9%E0%AE%BE%E0%AE%A4%E0%AE%BF%E0%AE%AA%E0%AE%A4%E0%AE%BF-%E0%AE%AA%E0%AE%A3%E0%AE%BF%E0%AE%AA%E0%AF%8D%E0%AE%AA%E0%AF%81", "Content": "பல்வேறு சுற்றிவளைப்புக்களில் இதுவரை காலம் கைப்பற்றப்பட்ட போதைப் பொருட்களுக்கு என்ன நடந்தது என உடனடியாக கண்டறிந்து ஒரு விரிவான அறிக்கையை சமர்ப்பிக்குமாறு ஜனாதிபதி மைத்திரிபால சிறிசேன, அமைச்சரவைக்கு ஆலோசனை வழங்கியுள்ளார். இதற்காக அமைச்சரவையின் உப குழுவொன்று நியமிக்கப்பட்டுள்ள நிலையில், அதன் உறுப்பினர்களாக சாகல ரத்நாயக்க, விஜயதாஸ ராஜபக்ஷ மற்றும் சுசில் பிரேமஜயந்த ஆகிய அமைச்சர்கள் நியமிக்கப்பட்டுள்ளனர். ஜனாதிபதி மைத்திரிபால சிறிசேன தலைமையில் நேற்று அமைச்சரவை கூடிய நிலையில், அண்மையில் பல்வேறு சுற்றிவளைப்புக்களில் கைப்பற்றப்பட்ட போதைப் பொருட்களுக்கு என்ன ஆனது என இதன்போது ஜனாதிபதி கேள்வி எழுப்பியுள்ளமை குறிப்பிடத்தக்கது."}