{"Header": "தண்ணீர் தட்டுப்பாடு – அரசாங்கத்தை குறை கூற வேண்டாம் - ஜனாதிபதி ", "Time": "Saturday, 02 April 2016 - 19:23", "Url": "http://www.hirunews.lk/tamil/129967/%E0%AE%A4%E0%AE%A3%E0%AF%8D%E0%AE%A3%E0%AF%80%E0%AE%B0%E0%AF%8D-%E0%AE%A4%E0%AE%9F%E0%AF%8D%E0%AE%9F%E0%AF%81%E0%AE%AA%E0%AF%8D%E0%AE%AA%E0%AE%BE%E0%AE%9F%E0%AF%81-%E0%AE%85%E0%AE%B0%E0%AE%9A%E0%AE%BE%E0%AE%99%E0%AF%8D%E0%AE%95%E0%AE%A4%E0%AF%8D%E0%AE%A4%E0%AF%88-%E0%AE%95%E0%AF%81%E0%AE%B1%E0%AF%88-%E0%AE%95%E0%AF%82%E0%AE%B1-%E0%AE%B5%E0%AF%87%E0%AE%A3%E0%AF%8D%E0%AE%9F%E0%AE%BE%E0%AE%AE%E0%AF%8D-%E0%AE%9C%E0%AE%A9%E0%AE%BE%E0%AE%A4%E0%AE%BF%E0%AE%AA%E0%AE%A4%E0%AE%BF", "Content": "விவசாயத்திற்கான தண்ணீர் தட்டுப்பாடு ஏற்பட்டால் அது குறித்து அரசாங்கத்தை குறை கூறுவதை தவிர்க்குமாறு ஜனாதிபதி மைத்ரிபால சிறிசேன வேண்டுகோள் விடுத்துள்ளார். அவர் இந்த வேண்டுகோளை பொலனறுவை மாவட்ட விவசாயிகளிடம் விடுத்துள்ளார். ஏப்ரல் முதலாம் திகதி முதல் புதிய போகத்திற்காக தண்ணீர் வழங்க திட்டமிடப்பட்டிருந்தது. எனினும், அதற்கு விவசாயிகள் விருப்பம் தெரிவிக்கவில்லை. இந்தநிலையில், தமிழ் சிங்கள புதுவருடத்தின் பின்னர் விவசாயத்திற்கான தண்ணீரை பெற்று கொடுக்கவுள்ளதாக ஜனாதிபதி தெரிவித்துள்ளார்."}