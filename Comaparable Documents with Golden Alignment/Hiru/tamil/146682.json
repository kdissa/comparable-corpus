{"Header": " இந் நாட்டில் பாரிய விபச்சார மோசடியில் ஈடுபட்டுவந்த வெளிநாட்டு பெண்கள் சிக்கினர் - காணொளி...", "Time": "Wednesday, 02 November 2016 - 20:37", "Url": "http://www.hirunews.lk/tamil/146682/%E0%AE%87%E0%AE%A8%E0%AF%8D-%E0%AE%A8%E0%AE%BE%E0%AE%9F%E0%AF%8D%E0%AE%9F%E0%AE%BF%E0%AE%B2%E0%AF%8D-%E0%AE%AA%E0%AE%BE%E0%AE%B0%E0%AE%BF%E0%AE%AF-%E0%AE%B5%E0%AE%BF%E0%AE%AA%E0%AE%9A%E0%AF%8D%E0%AE%9A%E0%AE%BE%E0%AE%B0-%E0%AE%AE%E0%AF%8B%E0%AE%9A%E0%AE%9F%E0%AE%BF%E0%AE%AF%E0%AE%BF%E0%AE%B2%E0%AF%8D-%E0%AE%88%E0%AE%9F%E0%AF%81%E0%AE%AA%E0%AE%9F%E0%AF%8D%E0%AE%9F%E0%AF%81%E0%AE%B5%E0%AE%A8%E0%AF%8D%E0%AE%A4-%E0%AE%B5%E0%AF%86%E0%AE%B3%E0%AE%BF%E0%AE%A8%E0%AE%BE%E0%AE%9F%E0%AF%8D%E0%AE%9F%E0%AF%81-%E0%AE%AA%E0%AF%86%E0%AE%A3%E0%AF%8D%E0%AE%95%E0%AE%B3%E0%AF%8D-%E0%AE%9A%E0%AE%BF%E0%AE%95%E0%AF%8D%E0%AE%95%E0%AE%BF%E0%AE%A9%E0%AE%B0%E0%AF%8D-%E0%AE%95%E0%AE%BE%E0%AE%A3%E0%AF%8A%E0%AE%B3%E0%AE%BF", "Content": "உஸ்பெக்கிஸ்தான் நாட்டின் பெண்கள் சிலர் இந்த நாட்டில் தங்கியிருந்து திட்டமிட்டு விபச்சாரத்தில் ஈடுபடுவதாக கடந்த வாரம் ஹிரு சி.ஐ.ஏவிற்கு இரகசியமாக தகவல் கிடைத்தது. கொழும்பில் உலாவும் வாடகை வாகன சாரதிகளுடன் நட்பு கொண்டுள்ள அந்த பெண்கள், குறித்த சாரதிகளின் ஊடாக விபச்சாரத்திற்கு வாடிக்கையாளர்களை கண்டறிவதாக ஹிரு சி.ஐ.ஏ மேற்கொண்ட ஆரம்பகட்ட விசாரணையில் தெரியவந்தது. இதன்படி குடிவரவு திணைக்கள அதிகாரிகளுடன் இணைந்து, எமது சி.ஐ.ஏ குழு குறித்த பெண்களை சுற்றிவளைக்க திட்டமிட்டது. இந்த மோசடியின் பிரதானியாக செயல் பட்டு வந்த பெண்ணை தொடர்பு கொண்ட பின்னர் அவர் இது தொடர்பாக தெரிவிக்கையில், கொழும்பு - கடற்கரை வீதியில் அமைந்துள்ள விடுதி அறையொன்றை பெற்று கொண்ட பின்னர் தான் விரும்பிய பெண்ணை தெரிவு செய்வதாக தெரிவித்துள்ளார். சுற்றுலா வீசா ஊடாக இந்த நாட்டிற்கு வந்து பணத்திற்காக விலை போகும் இந்த பெண்களில் ஒருவர், இரண்டு மணித்தியாலயத்திற்கு ரூபாய் 30 ஆயிரம் பெற்று கொள்வதாக தெரியவந்துள்ளது. பின்னர் அனைத்து தகவல்களும் பெறப்பட்ட நிலையில் இதனுடன் தொடர்புடைய 6 பெண்கள் கைது செய்யப்பட்டுள்ளனர். அவர்கள் இந் நாட்டில் இருந்து நாடுகடத்தப்படவுள்ளனர்."}