{"Header": "புதிய அரசியல் அமைப்பு தொடர்பில் திகாம்பரத்தின் உரை", "Time": "Thursday, 02 November 2017 - 13:26", "Url": "http://www.hirunews.lk/tamil/175091/%E0%AE%AA%E0%AF%81%E0%AE%A4%E0%AE%BF%E0%AE%AF-%E0%AE%85%E0%AE%B0%E0%AE%9A%E0%AE%BF%E0%AE%AF%E0%AE%B2%E0%AF%8D-%E0%AE%85%E0%AE%AE%E0%AF%88%E0%AE%AA%E0%AF%8D%E0%AE%AA%E0%AF%81-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AE%BF%E0%AE%B2%E0%AF%8D-%E0%AE%A4%E0%AE%BF%E0%AE%95%E0%AE%BE%E0%AE%AE%E0%AF%8D%E0%AE%AA%E0%AE%B0%E0%AE%A4%E0%AF%8D%E0%AE%A4%E0%AE%BF%E0%AE%A9%E0%AF%8D-%E0%AE%89%E0%AE%B0%E0%AF%88", "Content": "புதிய அரசில் அமைப்பிற்கான வழி நடத்தல் குழுவின் இடைக்கால அறிக்கை மீதான் விவாதங்களில் கட்சி தலைவர்கள் நாடாளுமன்றில் உரையாற்றி வருகின்றனர். இதற்மைய அமைச்சர் பழனி திகாம்பரத்தின் உரையினை அமைச்சின் ஊடகப்பிரிவு வெளியிட்டுள்ளது. கௌரவ சபாநாயகர் அவர்களே.... இலங்கை அரசியல் வரலாற்றில் மிக முக்கிய தருணங்களில் ஒன்றான அரசியலமைப்பு உருவாக்க செயற்பாட்டின்போது இந்த அரசியல் அமைப்பு சபையில் உரையாற்ற வாய்ப்பளித்தமைக்கு முதலில் நன்றி தெரிவிக்கின்றேன். சுதந்திரத்துக்கு பின்னதான காலப்பகுதியில் நாம் இரண்டு குடியரசு யாப்புகளை உருவாக்கிக் கொண்டபோதும் அவை ஒரு குழுவினரினால் தீர்மானிக்கப்பட்ட ஒன்றாகவே இருந்தது. அத்தகைய அரசியலமைப்பு முறைகள் இரண்டிலும் நன்மையான விடயங்கள் அமைந்திருந்த அதேவேளை பல்வேறு குறைபாடுகளும் காணப்பட்டன. அத்தகைய குறைபாடுகளை நிவர்த்தி செய்து நாம் எல்லோரும் ஒன்று சேர்ந்து நமக்கான அரசியல் அமைப்பினை உருவாக்கிக் கொள்ளும் முதல் சந்தர்ப்பமாக இந்த நல்லாட்சி அரசாங்கத்திலேஇ பாராளுமன்றத்தை அரசியலமைப்பு சபையாகவும் அமைத்துக்கொண்டு அரசியலமைப்பு சபையின் வழிகாட்டல் குழு தயாரித்திருக்கும் இடைக்கால அறிக்கை மீதான எமது கருத்துக்களை பதிவு செய்யும் சந்தர்ப்பமாக இன்றைய அரசியலமைப்பு சபை விவாதம் அமைந்துள்ளது. இது ஒரு ஜனநாயக பூர்வமான முறைமை என்ற வகையில் இந்த செயற்பாட்டு முறைமையை நான் வரவேற்கின்றேன். சுதந்திரத்துக்கு பின்பு எமது நாடு பல்வேறு இனக்கலவரங்களையும் யுத்தத்தையும் சந்தித்து வந்துள்ளது. இதற்கான காரணத்தை ஆராய்ந்தால் அங்கு முழுமையான அதிகார பகிர்வு இல்லாதிருந்தமையே காரணமாக அமைந்துள்ளது. இன்று இந்த சபைக்கு சமர்ப்பிக்கப்பட்டுள்ள இடைக்கால அறிக்கையில் உயர்ந்தபட்ச அதிகார பகிர்வுக்கான யோசனைகள் முன்வைக்கப்பட்டுள்ளன. இந்த நாடு பிளவுபடாததும் பிரிக்கப்படமுடியாதததுமான ஒற்றை ஆட்சி முறைமையைக்கொண்டுள்ள அதேநேரம் உயர்ந்த பட்ச அதிகார பகிர்வுக்கான யோசனையை முன்வைத்திருக்கும் நிலையில் அதனை பேசித் தீர்ப்பதற்கான வாய்ப்பாக இந்த விவாதத்தை பயன்படுத்த வேண்டும். ஆனால்இ இந்த நாட்டில் எந்த தீர்வை முன்வைத்தாலும் அதனை எதிர்க்கின்ற கலாசாரம் ஒன்று காலம் காலமாக இருந்து வருகின்றது. இனப்பிரச்சினை தீர்வாக கடந்த பல ஆண்டுகளாக பல்வேறு முன்மொழிவுகள் செய்யப்பட்டபோதும் அதனை இரு தரப்பும் மாறி மாறி ஏற்றுக்கொள்ள மறுத்ததன் காரணமாக தொடர்ச்சியாக ஒரு பெரும் யுத்தத்தை சந்தித்து இன்று அபிவிருத்தியில் பின்தங்கிய நிலையில் நிற்க வேண்டியுள்ளது. இன்றைய நிலையில் ஒற்றையாட்சிக்குள் தீர்வு என்கின்ற நிலைப்பாட்டை யுத்தத்தில் ஈடுபட்ட வடக்கு கிழக்கு தமிழ் மக்களை பிரதிநிதித்துவம் செய்யும் தமிழ்த் தேசிய கூட்டமைப்பு ஏற்றுக்கொண்டுள்ள நிலையில் தென்னிலங்கை அரசியல் தலைமைகள் அதனை சரிவர புரிந்துகொண்டு சாத்தியமான தீர்வு ஒன்றினை நோக்கி நகர்வதற்கான சந்தர்ப்பமாக இந்த அரசியல் அமைப்பு மாற்ற செயன்முறையை பயன்படுத்திக்கொள்ள வேண்டும். நான் பிரதிநிதித்துவம் செய்யும்; மலையகத் தமிழ் மக்களை பொறுத்தவரையில் இதற்கு முன்னதான அரசியலமைப்பு உருவாக்க சந்தர்ப்பங்களில் இந்த நாட்டில் வாக்குரிமைகூட இல்லாதிருந்த சமூகமாக இருந்து இன்று தமது தொடர்ச்சியான போராட்டங்களின் விளைவாக வாக்குரிமை பெற்றவர்களாக இன்று அரசியலமைப்பு சபையிலும்; பங்கேற்கின்றோம். எங்களது பிரச்சினைஇ எங்களை முழுமையாக இலங்கை நாட்டின் பிரஜையாக ஏற்றுக்கொள்ளுங்கள் என்பதே. இந்த நாட்டில் இருநூறு வருடங்களுக்கு மேலாக வாழ்ந்தும் இன்னும் முழுமையான இலங்கை பிரஜைகள் அனுபவிக்கும் உரிமைகள் நாங்கள் அனுபவிக்க வேண்டும் என்பதுதான் எமது கோரிக்கை. இந்த நல்லாட்சி அரசாங்க காலத்தில்தான் முதன் முறையாக இந்த நாட்டில் ஒரு துண்டு நிலத்திற்கான உரிமையாளராக மலையகத் தமிழ் மக்கள் அங்கீகரிக்கப்பட்டுள்ளனர். வருட ஆரம்பத்தில் அதிமேதகு ஜனாதிபதி மைத்திரிபால சிரிசேன அவர்களை தலவாக்கலைக்கு அழைத்து மலையக மக்களுக்கு காணி உரித்துகளை வழங்கும் வேலைத்திட்டத்தை ஆரம்பித்து வைத்தோம். அதேபோல கடந்த இரண்டு தினங்களுக்கு முன்பதாக கௌரவ பிரதமர் அவர்களையும் காணி அமைச்சர் கௌரவ கயந்த கருணாதிலக்க அவர்களையும் அழைத்து ஹட்டன் நகரில் 2864 காணி உறுதிகளை மக்களுக்கு வழங்கி வைத்தோம். இங்கு உரையாற்றிய காணி அமைச்சர் கயந்த கருணாதிலக்கவின் உரையின் முக்கியமான ஒரு கூற்றை இந்த சபையிலே நினைவு படுத்த விரும்புகின்றேன். 'இந்த நாட்டில் குடியுரிமை மறுக்கப்பட்டிருந்த உங்களுக்கு சிறுக சிறுக இன்று அது கிடைக்கப்பெற்றிருக்கின்றது. ஆனாலும் நீங்கள் வாழ்வதற்கு ஒரு துண்டு காணி நிலம் உங்களுக்கு சொந்தமானதாக இருக்கவில்லை. இன்று நீங்கள் அந்த காணி உரிமையை அனுபவிக்கும் வகையில் எமது அரசாங்கம் உங்களுக்கான காணி உறுதிகளை வழங்கிவைக்கின்றது. இன்றுதான் உண்மையில் உங்களுக்கு குடியுரிமை வழங்கப்படுகின்றது' என மலையகத் தமிழ் மக்களைப்பார்த்து அவர் உரையாற்றினார். அந்த கூற்று நூற்றுக்கு நூறு வீதம் உண்மையானதுஇ நாங்கள் இலங்கை பிரஜைகள் என ஏடுகளில் காகிதங்களில் பிரகடனப்படுத்தினாலும் இந்த நாட்டில் வாழ்வதற்கு மலையக தமிழ் சமூகத்துக்கு ஒரு துண்டு நிலம் சொந்தமானதாக இருக்கவில்லை. இப்போதுதான் ஆறாயிரம் பேருக்கு வழங்குவதற்கு அமைச்சரவை அனுமதி வழங்கியிருக்கின்றது. ஆனால் தேவையான அளவோ லட்சத்தை தாண்டி நிற்கின்றது. எனவே இதற்கான முன்னெடுப்புக்களை நாம் தொடர்ந்து செய்யவேண்டியுள்ளது. இதுமத்திரமில்லாமல்இ இலங்கை பொது நிர்வாக சேவைக்குள் இந்த நாட்டில் வாழும் மலையகத் தமிழ் மக்கள் இன்னும் முழுமையாக உள்வாங்கப்படவில்லை. அடிப்படை கிராம சேவையாளர் மட்டத்தில்கூட அவர்கள் முழுமையாக உள்வாங்கப்படவில்லை. இந்த குறைபாட்டை நாங்கள் அரசியலமைப்பு உருவாக்க சந்தர்ப்பத்தின்போது மக்கள் கருத்தறியும் குழுவினரிடமும் உபகுழு கூட்டங்களிலும் வலியுறுத்தியுள்ளோம். உள்ளுராட்சி அதிகார சபைகளின் பணிகள் இந்த மக்களை இன்னும் முழுமையாக சென்று சேரவில்லை. இது தொடர்பாகவும் நாங்கள் எமது முன்மொழிவுகளைச் செய்துள்ளோம். இந்த மக்கள் பெருந்தோட்டங்கள் என்ற நிர்வாக வலையமைப்புக்குள் தொடர்ச்சியாகவும் வைக்கப்பட்டிருப்பதன் காரணமாக அவர்களது அடிப்படை உரிமையான காணியுரிமையில் இருந்து நிர்வாக பிரச்சினைகள்இ அடிமட்ட அரசியல் அதிகார பகிர்வான உள்ளுராட்சி மன்றங்களில் பங்கேற்பது வரை பல்வேறு பிரச்சினைகளை அனுபவித்து வருகின்றனர். இந்த மக்களுக்கு பணியாற்றுவதற்கு என இந்த நாட்டில் அதிகாரமிக்க அரச நிறுவனம் ஒன்று இல்லை. தோட்ட உட்கட்டமைப்பு அமைச்சு என அமைச்சு உருவாக்கப்பட்டபோதும் அந்த அமைச்சின் வேலைத்திட்டங்களை முன்னெடுப்பதற்கு அரச நிறுவனம் ஒன்று இல்லை. எனவே அந்த அமைச்சினை இலகுவாக இல்லாமல் ஆக்குவதற்கு இயலுமாக இருந்தது. நல்லாட்சி அரசாங்கத்தில் இல்லாமல் ஆக்கப்பட்ட அமைச்சினை புதுப்பொலிவுடன் மலைநாட்டு புதிய கிராமங்கள் அமைச்சாக நாம் அரசியல் பேரம்பேசுதல் அடிப்படையில் பெற்றுக்கொண்டாலும் எனது அமைச்சுக்கு கீழாக வேலைத்திட்டங்களை நடைமுறைப்படுத்துவதற்கு அரச அதிகாரங்களைக்கொண்ட திணைக்களங்களோஇ கூட்டுத்தாபனங்களோஇ அதிகார சபையோ இல்லை. இருக்கின்ற இரண்டு நிறுவனங்களில்; ஒன்று பெருந்தோட்டக்கம்பனிகளுக்கு சொந்தமான நம்பிக்கை பொறுப்பு நிதியமாகவும் அடுத்தது அரசியல் கட்சி ஒன்றையும் ஒரு குடும்பத்தையும் முன்னிலைப்படுத்திய மன்றமாகவும் அமைந்துள்ளது. எனவே இந்த இரண்டுமே அரசாங்கத்திற்கு பொறுப்புக் கூறும் ஏற்பாடுகள் இல்லை. ஒரு அமைச்சுக்கு கீழ் இயங்கும் நிறுவனங்கள் அரசாங்கத்திற்கோ பாராளுமன்றத்திற்கோ பொறுப்பு கூறும் நிறவனம் ஒன்று இல்லாமல் அமைச்சு ஒன்றை நடாத்திச் செல்வது என்பது இலகுவான காரியம் அல்ல. இருந்தபோதும் மிகுந்த சிரமத்துக்கு மத்தியில் நான் எனது பணிகளை முன்கொண்டு செல்கின்றேன். இதற்கு மாற்றீடான யோசனைளை நான் அமைச்சரவைக்கு சமர்ப்பித்துள்ளேன். எனது அமைச்சுக்கு கீழ் இயங்கக்கூடிய அரசாங்கத்திற்கும் பாராளுமன்றத்திற்கும் பொறுப்பு கூறக்கூடிய அதிகார சபை ஒன்றின் அவசியம் குறித்து நான் அமைச்சரவை அனுமதியை கோரி இருக்கின்றேன். இதுபோன்ற நிர்வாக அதிகார பகிர்வில் இருந்து பின்னிலைப்படுத்தப்பட்டிருக்கும் மலையகத் தமிழ் மக்களுக்கு அரச பொதுநிர்வாகம் முறைமையை நாம் அரசியலமைப்பு மாற்றத்தின் ஊடாக எதிர்பார்க்கின்றோம். தோட்டங்கள் எனும் நிலைமையில் இருந்து எமது மக்கள் வாழும் பிரதேசங்கள் கிராமங்களாக மாற்றப்படல் வேண்டும். அதனை பதிய அரசியலமைப்பு உறுதி செய்யவேண்டும். நாங்கள் நாட்டைப்பிரிக்கும் கோரிக்கையை எப்போதும் முன்வைத்தவர்களும் இல்லை ஆதரித்தவர்களும் இல்லை. அதேநேரம் எங்களுக்கு இலங்கை பிரஜாவுரிமை வழங்குங்கள் என்ற கோரிக்கையின் ஊடாக எங்களை முழுமையான இலங்கை பிரஜையாக ஏற்றுக்கொள்ளுங்கள் என்பதுதான் எமது தொடர்ச்சியான கோரிக்கையாக இருந்து வந்துள்ளது. பௌத்த மதத்துக்கு முன்னுரிமை வழங்கவேண்டும் எனும் கோரிக்கை இந்த நாட்டின் பெரும்பாலான மக்களின் கோரிக்கையாக இருந்தால் அது அவ்வாறே இருந்து விட்டுப்போவதில் எங்களுக்கு ஆட்சேபனை இல்லை. ஆனால் நாட்டில் வாழ்கின்ற ஏனைய மதங்கள் இனங்களின் சுதந்திரம் பாதிக்காத வரையில் அவர்களை முழுமையான இலங்கையர்களாக ஏற்றுக்கொண்டு நாட்டில் அனைத்து மக்களுக்கும் சமமான அதிகார பகிர்வினை வழங்கி எதிர்காலத்தில் இன்னும் ஓர் யுத்தம் ஏற்படாத அமைதியான நாடாக இலங்கை அமைய வேண்டும் என்பதே எமது எதிர்பார்ப்பாகும். அதனை இந்த அரசியலமைப்பு மாற்ற செயன்முறையின் ஊடாக நாம் கண்டு அடைய வேண்டும். அதற்காக நாங்கள் ஒத்துழைப்பு வழங்க தயாராக உள்ளோம்."}