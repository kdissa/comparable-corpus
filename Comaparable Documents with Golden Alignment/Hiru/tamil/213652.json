{"Header": "முல்லைத்தீவுக்கு விஜயம் மேற்கொண்ட சர்வதேச நெருக்கடிகள் குழுவின் பிரதிநிதிகள்", "Time": "Tuesday, 02 April 2019 - 8:29", "Url": "http://www.hirunews.lk/tamil/213652/%E0%AE%AE%E0%AF%81%E0%AE%B2%E0%AF%8D%E0%AE%B2%E0%AF%88%E0%AE%A4%E0%AF%8D%E0%AE%A4%E0%AF%80%E0%AE%B5%E0%AF%81%E0%AE%95%E0%AF%8D%E0%AE%95%E0%AF%81-%E0%AE%B5%E0%AE%BF%E0%AE%9C%E0%AE%AF%E0%AE%AE%E0%AF%8D-%E0%AE%AE%E0%AF%87%E0%AE%B1%E0%AF%8D%E0%AE%95%E0%AF%8A%E0%AE%A3%E0%AF%8D%E0%AE%9F-%E0%AE%9A%E0%AE%B0%E0%AF%8D%E0%AE%B5%E0%AE%A4%E0%AF%87%E0%AE%9A-%E0%AE%A8%E0%AF%86%E0%AE%B0%E0%AF%81%E0%AE%95%E0%AF%8D%E0%AE%95%E0%AE%9F%E0%AE%BF%E0%AE%95%E0%AE%B3%E0%AF%8D-%E0%AE%95%E0%AF%81%E0%AE%B4%E0%AF%81%E0%AE%B5%E0%AE%BF%E0%AE%A9%E0%AF%8D-%E0%AE%AA%E0%AE%BF%E0%AE%B0%E0%AE%A4%E0%AE%BF%E0%AE%A8%E0%AE%BF%E0%AE%A4%E0%AE%BF%E0%AE%95%E0%AE%B3%E0%AF%8D", "Content": "சர்வதேச நெருக்கடிகள் குழுவின் இலங்கைக்கான திட்டப்பணிப்பாளர் உள்ளிட்ட பிரதிநிதிகள், நேற்று முல்லைத்தீவுக்கான விஜயத்தை மேற்கொண்டு வலிந்து காணாமல் ஆக்கப்பட்டவர்களின் உறவினர்களை சந்தித்து கலந்துரையாடியுள்ளனர். இலங்கைக்கான சர்வதேச நெருக்கடிகள் குழுவின் பணிப்பாளர் அலன் கீனன் தலைமையிலான குழுவினரே இவ்வாறு விஜயம் மேற்கொண்டுள்ளனர். இதன்போது, 754வது நாளாக தொடர் போராட்டத்தை மேற்கொண்டு வரும் முல்லைத்தீவு மாவட்ட வலிந்து காணாமல் ஆக்கப்பட்டவர்களின் உறவினர்கள் முகம் கொடுத்துள்ள பிரச்சினைகள் குறித்து அந்த குழுவினர் கேட்டறிந்தனர். இதேவேளை, நிலமீட்பு போராட்டத்தை மேற்கொண்டு வரும் கேப்பாபுலவு மக்களை சந்தித்து அவர்களின் நிலமையினையும் குறித்த குழுவினர் கேட்டறிந்ததாக எமது செய்தி தொடர்பாளர் குறிப்பிட்டுள்ளார்."}