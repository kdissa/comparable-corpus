{"Header": "இஸ்லாமிய கடும்போக்குவாதிகளுக்கு சிறைத்தண்டனை", "Time": "Tuesday, 02 July 2013 - 20:32", "Url": "http://www.hirunews.lk/tamil/62233/%E0%AE%87%E0%AE%B8%E0%AF%8D%E0%AE%B2%E0%AE%BE%E0%AE%AE%E0%AE%BF%E0%AE%AF-%E0%AE%95%E0%AE%9F%E0%AF%81%E0%AE%AE%E0%AF%8D%E0%AE%AA%E0%AF%8B%E0%AE%95%E0%AF%8D%E0%AE%95%E0%AF%81%E0%AE%B5%E0%AE%BE%E0%AE%A4%E0%AE%BF%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%9A%E0%AE%BF%E0%AE%B1%E0%AF%88%E0%AE%A4%E0%AF%8D%E0%AE%A4%E0%AE%A3%E0%AF%8D%E0%AE%9F%E0%AE%A9%E0%AF%88", "Content": "கடந்த 1998 ஆம் ஆண்டு தான்சானிய நகரான டா எஸ் சலாமில் இடம்பெற்ற குண்டு வெடிப்பில் மரணித்தவர்களின் கல்லறைக்கு அமெரிக்க ஜனாதிபதி பராக் ஒபாமா சென்றுள்ளார். ஜனாதிபதி, மரணித்தவர்களை கௌரவிக்கும் வகையில் மலர்வலையங்களை வைத்துள்ளார். அல்குவைடா போராளிகளினால் மேற்கொள்ளப்பட்ட அந்த தாக்குதலில் 11 அமெரிக்கர்கள் கொல்லப்பட்டனர். அதேகாலப்பகுதியில் கென்ய தலைநகர் நைரோபியில் இடம்பெற்ற பிறிதொரு பாரிய தாக்குதலின் போது நூற்றுக்கும் மேற்பட்டவர்கள் பலியாகினர். ஜனாதிபதி பராக் ஒபாமாவுடன் முன்னாள் ஜனாதிபதி ஜோர்ஜ் டபிளியூ புஷ்ஷும் இணைந்து கொண்டதாக தெரிவிக்கப்பட்டுள்ளது. ஆபிரிக்காவிற்கான இரண்டாவது உத்தியோகபூர்வ விஜயத்தை ஜனாதிபதி பராக் ஒபாமா மேற்கொண்டுள்ளமை குறிப்பிடத்தக்கது. இதேவேளை, தான்சானியாவில் நிர்மாணிக்கப்பட்டுள்ள அமெரிக்காவுக்கு சொந்தமான மின்சார தொகுதிக்கும் விஜயம் ஒன்றை அவர் மேற்கொள்வார் என்று தெரிவிக்கப்பட்டுள்ளது. அந்த தொகுதிக்கு பல கோடி அமெரிக்க டொலர்கள் முதலீடு செய்யப்பட்டுள்ளன. 700 கோடி அமெரிக்க டொலர் செலவில் நிர்மாணிக்கப்பட்டுள்ள இந்த தொகுதியின் ஊடாக ஆபிரிக்க சகாரா பாலைவனத்தை அண்டிய நாடுகளுக்கான மின்சார உற்பத்தியினை இரட்டிப்பாக்க முடியும் என்று பொருளாதார நிபுணர்கள் தெரிவித்துள்ளனர். அத்துடன். முன்னாள் ஜனாதிபதி ஜோர்ஜ் டபிளியூ புஷ் நிலையத்தினால் ஏற்பாடு செய்யப்பட்டுள்ள முதலாவது ஆபிரிக்க மகளீர் உச்சிமாநாட்டில் ஜனாதிபதி பராக் ஒபாமாவின் பாரியார் மிச்செல்லி ஒபாமாவும் கலந்து கொள்ளவுள்ளமை குறிப்பிடத்தக்கது."}