{"Header": "அரசாங்கத்தின் வெளிநாட்டுக் கொள்கையின் வெற்றி தொடர்பில் வெளிப்படுத்திய ஜனாதிபதி", "Time": "Friday, 02 June 2017 - 19:57", "Url": "http://www.hirunews.lk/tamil/162705/%E0%AE%85%E0%AE%B0%E0%AE%9A%E0%AE%BE%E0%AE%99%E0%AF%8D%E0%AE%95%E0%AE%A4%E0%AF%8D%E0%AE%A4%E0%AE%BF%E0%AE%A9%E0%AF%8D-%E0%AE%B5%E0%AF%86%E0%AE%B3%E0%AE%BF%E0%AE%A8%E0%AE%BE%E0%AE%9F%E0%AF%8D%E0%AE%9F%E0%AF%81%E0%AE%95%E0%AF%8D-%E0%AE%95%E0%AF%8A%E0%AE%B3%E0%AF%8D%E0%AE%95%E0%AF%88%E0%AE%AF%E0%AE%BF%E0%AE%A9%E0%AF%8D-%E0%AE%B5%E0%AF%86%E0%AE%B1%E0%AF%8D%E0%AE%B1%E0%AE%BF-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AE%BF%E0%AE%B2%E0%AF%8D-%E0%AE%B5%E0%AF%86%E0%AE%B3%E0%AE%BF%E0%AE%AA%E0%AF%8D%E0%AE%AA%E0%AE%9F%E0%AF%81%E0%AE%A4%E0%AF%8D%E0%AE%A4%E0%AE%BF%E0%AE%AF-%E0%AE%9C%E0%AE%A9%E0%AE%BE%E0%AE%A4%E0%AE%BF%E0%AE%AA%E0%AE%A4%E0%AE%BF", "Content": "அனர்த்தத்துக்குள்ளான இலங்கை மக்களுக்கு நிவாரணம் வழங்க சர்வதேச சமூகம் முன்வந்தமை தற்போதைய அரசாங்கத்தின் நட்புறவான வெளிநாட்டுக் கொள்கையின் வெற்றியை வெளிப்படுத்துவதாக ஜனாதிபதி தெரிவித்துள்ளார். இலங்கை வந்துள்ள மாலைதீவு வெளிவிவகார அமைச்சர் கலாநிதி மொஹமட் அஸீம் இன்று ஜனாதிபதியை சந்தித்தார். இதன்போதே ஜனாதிபதி மைத்திரிபால சிறிசேன இதனை தெரிவித்ததாக ஜனாதிபதி ஊடகப் பிரிவு குறிப்பிட்டுள்ளது. பாதிக்கப்பட்ட இலங்கை மக்களுக்கு நிவாரணமளிப்பதற்காக மாலைதீவு அரசாங்கம் வழங்கிய உதவிகளுக்காக மாலைதீவு அரசாங்கத்துக்கும் மக்களுக்கும் ஜனாதிபதி நன்றி தெரிவித்துள்ளார். இதேவேளை, பாதிக்கப்பட்ட இலங்கை மக்களுக்கு தம்மால் முடிந்த அனைத்து உதவிகளையும் வழங்க நடவடிக்கை எடுப்பதாக மாலைதீவு வெளிவிவகார அமைச்சர் இதன்போது தெரிவித்துள்ளார்."}