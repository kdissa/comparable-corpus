{"Header": "பொது பல சேனா அமைப்பினால், சட்டமா அதிபருக்கு கடிதம்", "Time": "Saturday, 02 March 2019 - 12:40", "Url": "http://www.hirunews.lk/tamil/211535/%E0%AE%AA%E0%AF%8A%E0%AE%A4%E0%AF%81-%E0%AE%AA%E0%AE%B2-%E0%AE%9A%E0%AF%87%E0%AE%A9%E0%AE%BE-%E0%AE%85%E0%AE%AE%E0%AF%88%E0%AE%AA%E0%AF%8D%E0%AE%AA%E0%AE%BF%E0%AE%A9%E0%AE%BE%E0%AE%B2%E0%AF%8D-%E0%AE%9A%E0%AE%9F%E0%AF%8D%E0%AE%9F%E0%AE%AE%E0%AE%BE-%E0%AE%85%E0%AE%A4%E0%AE%BF%E0%AE%AA%E0%AE%B0%E0%AF%81%E0%AE%95%E0%AF%8D%E0%AE%95%E0%AF%81-%E0%AE%95%E0%AE%9F%E0%AE%BF%E0%AE%A4%E0%AE%AE%E0%AF%8D", "Content": "பொது பல சேனா அமைப்பினால், சட்டமா அதிபருக்கு கடிதமொன்று அனுப்பிவைக்கப்பட்டுள்ளது. நேற்றைய தினம் குறித்த கடிதம் சட்டமா அதிபருக்கு அனுப்பி வைக்கப்பட்டதாக பொது பல சேனாவின் தேசிய அமைப்பாளரான வித்தாரந்தனியே நந்த தேரர் எமது செய்திச் சேவையிடம் தெரிவித்தார். கடந்த காலங்களில் சட்டமா அதிபர் திணைக்களத்தின் சில அதிகாரிகளின் பொறுப்பற்ற செயற்பாடுகளின் காரணமாக நிரபராதிகள் சிறையிலடைக்கப்பட்ட நிலையை தாம் அவதானித்ததாக அவர் குறிப்பிட்டுள்ளார். இது போல உண்மைக்கு புறம்பான குற்றச்சாட்டுக்களை முன்வைத்து சிறையிலடைக்கப்பட்ட நிலைமையே ஞானசார தேரருக்கும் ஏற்பட்டுள்ளது. இது மிகவும் நியாயமற்ற செயற்பாடாகும் எனத் தெரிவித்து சட்டமா அதிபருக்கு தாம் கடிதம் அனுப்பியுள்ளதாக பொதுபல சேனா அமைப்பின் தேசிய அமைப்பாளர் குறிப்பிட்டுள்ளார்."}