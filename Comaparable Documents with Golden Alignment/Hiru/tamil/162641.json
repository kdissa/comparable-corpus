{"Header": "அனர்த்த நிலைமைகள் காரணமாக உயிரிழந்தவர்களின் எண்ணிக்கை உயர்வு..", "Time": "Friday, 02 June 2017 - 8:49", "Url": "http://www.hirunews.lk/tamil/162641/%E0%AE%85%E0%AE%A9%E0%AE%B0%E0%AF%8D%E0%AE%A4%E0%AF%8D%E0%AE%A4-%E0%AE%A8%E0%AE%BF%E0%AE%B2%E0%AF%88%E0%AE%AE%E0%AF%88%E0%AE%95%E0%AE%B3%E0%AF%8D-%E0%AE%95%E0%AE%BE%E0%AE%B0%E0%AE%A3%E0%AE%AE%E0%AE%BE%E0%AE%95-%E0%AE%89%E0%AE%AF%E0%AE%BF%E0%AE%B0%E0%AE%BF%E0%AE%B4%E0%AE%A8%E0%AF%8D%E0%AE%A4%E0%AE%B5%E0%AE%B0%E0%AF%8D%E0%AE%95%E0%AE%B3%E0%AE%BF%E0%AE%A9%E0%AF%8D-%E0%AE%8E%E0%AE%A3%E0%AF%8D%E0%AE%A3%E0%AE%BF%E0%AE%95%E0%AF%8D%E0%AE%95%E0%AF%88-%E0%AE%89%E0%AE%AF%E0%AE%B0%E0%AF%8D%E0%AE%B5%E0%AF%81", "Content": "அனர்த்த நிலைமைகள் காரணமாக உயிரிழந்தவர்களின் எண்ணிக்கை 206 ஆக உயர்வடைந்துள்ளது. 92 பேர் காணாமல் போயுள்ளதாக அனர்த்த முகாமைத்துவ மத்திய நிலையம் தெரிவித்துள்ளது. சீரற்ற காலநிலையால் கடும் பாதிப்புக்குள்ளான இரத்தினபுரி மாவட்டத்தில் மாத்திரம் 84 பேர் உயிரிழந்துள்ளனர். இதுதவிர களுத்துறை மாவட்டத்திலும் 63 பேரும் மாத்தறை மாவட்டத்தில் 31 பேரும் உயிரிழந்துள்ளனர். சீரற்ற காலநிலை காரணமாக 6 லட்சத்து 29 ஆயிரத்து 704 பேர் பாதிக்கப்பட்டுள்ளனர். இதற்கிடையில் களு, நில்வளா, ஜின் ஆகிய கங்கைகளின் நீர்மட்டம் குறைவடைந்து வருவதாக நீர்பாசன திணைக்களம் தெரிவித்துள்ளது."}