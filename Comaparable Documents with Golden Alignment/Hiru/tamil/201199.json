{"Header": "  இலங்கை வரவுள்ள பாகிஸ்தான் பாதுகாப்பு செயலாளர்", "Time": "Tuesday, 02 October 2018 - 8:55", "Url": "http://www.hirunews.lk/tamil/201199/%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88-%E0%AE%B5%E0%AE%B0%E0%AE%B5%E0%AF%81%E0%AE%B3%E0%AF%8D%E0%AE%B3-%E0%AE%AA%E0%AE%BE%E0%AE%95%E0%AE%BF%E0%AE%B8%E0%AF%8D%E0%AE%A4%E0%AE%BE%E0%AE%A9%E0%AF%8D-%E0%AE%AA%E0%AE%BE%E0%AE%A4%E0%AF%81%E0%AE%95%E0%AE%BE%E0%AE%AA%E0%AF%8D%E0%AE%AA%E0%AF%81-%E0%AE%9A%E0%AF%86%E0%AE%AF%E0%AE%B2%E0%AE%BE%E0%AE%B3%E0%AE%B0%E0%AF%8D", "Content": "பாகிஸ்தான் பாதுகாப்பு செயலாளர் லெஃப்டினன் ஜெனரால் அக்ரம் உல் ஹக் இன்று இலங்கை வரவுள்ளார். கொழும்பிலுள்ள பாகிஸ்தான் உயர்ஸ்தானிகரகம் இதனை தெரிவித்துள்ளது. எதிர்வரும் 5 ஆம் திகதி வரை நாட்டில் தங்கியிருக்கும் அவர் இலங்கை பாகிஸ்தான் இராணுவ பாதுகாப்பு கலந்துரையாடலில் பங்கேற்பார் என தெரிவிக்கப்பட்டுள்ளது. இதுதவிர, அவர் பாதுகாப்பு செயலாளர் கபில வைத்தியரத்னவை சந்திக்கவுள்ளார். இதன்போது, இரண்டு நாடுகளுக்கிடையேயான முக்கியத்துவம் வாய்ந்த பாதுகாப்பு விடயங்கள் தொடர்பில் கலந்துரையாடுவார் என தெரிவிக்கப்பட்டுள்ளது."}