{"Header": "6 வார மோதல் - 1000க்கும் மேற்பட்ட ஈராக்கிய துருப்பினர் பலி", "Time": "Friday, 02 December 2016 - 20:34", "Url": "http://www.hirunews.lk/tamil/148823/6-%E0%AE%B5%E0%AE%BE%E0%AE%B0-%E0%AE%AE%E0%AF%8B%E0%AE%A4%E0%AE%B2%E0%AF%8D-1000%E0%AE%95%E0%AF%8D%E0%AE%95%E0%AF%81%E0%AE%AE%E0%AF%8D-%E0%AE%AE%E0%AF%87%E0%AE%B1%E0%AF%8D%E0%AE%AA%E0%AE%9F%E0%AF%8D%E0%AE%9F-%E0%AE%88%E0%AE%B0%E0%AE%BE%E0%AE%95%E0%AF%8D%E0%AE%95%E0%AE%BF%E0%AE%AF-%E0%AE%A4%E0%AF%81%E0%AE%B0%E0%AF%81%E0%AE%AA%E0%AF%8D%E0%AE%AA%E0%AE%BF%E0%AE%A9%E0%AE%B0%E0%AF%8D-%E0%AE%AA%E0%AE%B2%E0%AE%BF", "Content": "ஐ.எஸ்.ஐ.எஸ். தீவிரவாதிகளுக்கு எதிராக ஈராக் மோசூலில் கடந்த 6 வாரங்களாக இடம்பெற்ற பாரிய மோதலில் ஆயிரத்து 950 ஈராக்கிய துருப்பினர் பலியாகினர். அத்துடன் 926 பொதுமக்களும் மரணமாகியுள்ளதாக அறிவிக்கப்பட்டுள்ளது. இது தவிர, சிறார்கள் பெண்கள் உட்பட 930 பொதுமக்கள் காயமடைந்தனர். மோசூல் நகரம் தீவிரவாதிகளின் முழு கட்டுப்பாட்டின் கீழ் முன்னர் இருந்தது. தற்போது பெரும்பாலான பிரதேசங்கள் ஈராக்கின் கட்டுப்பாட்டின் கீழ் வந்துள்ளது. ஈராக்கிய துருப்பினருக்கு அமெரிக்கா மற்றும் குர்திஷ் படையணிகள் பூரண ஒத்துழைப்பினை வழங்கியிருந்தது. இது தவிர, மோசூலில் இருந்து 77 ஆயிரம் பேர் இடம்பெயர்ந்திருந்தனர்."}