{"Header": "ஞாயிற்று தினங்களில் தூதரகம் மூடல்", "Time": "Friday, 02 August 2013 - 12:43", "Url": "http://www.hirunews.lk/tamil/64265/%E0%AE%9E%E0%AE%BE%E0%AE%AF%E0%AE%BF%E0%AE%B1%E0%AF%8D%E0%AE%B1%E0%AF%81-%E0%AE%A4%E0%AE%BF%E0%AE%A9%E0%AE%99%E0%AF%8D%E0%AE%95%E0%AE%B3%E0%AE%BF%E0%AE%B2%E0%AF%8D-%E0%AE%A4%E0%AF%82%E0%AE%A4%E0%AE%B0%E0%AE%95%E0%AE%AE%E0%AF%8D-%E0%AE%AE%E0%AF%82%E0%AE%9F%E0%AE%B2%E0%AF%8D", "Content": "மத்திய கிழக்கு உள்ளிட்ட பல்வேறு நாடுகளின் தமது தூதரகங்கள் மற்றும் துணை தூதரகங்களை அமெரிக்க நாளைய தினம் மூடவிருப்பதாக தெரிவிக்கப்படுகிறது. இனந்தெரியாத அச்சுறுத்தல் ஒன்று விடுக்கப்பட்டதைத் தொடர்ந்து இந்த தீர்மானம் மேற்கொள்ளப்பட்டுள்ளதாக கூறப்படுகிறது. முஸ்லிம் நாடுகளில் ஞாயிற்றுக் கிழமை வேலை நாளாக கருதப்படுகிறது. எனினும் ஏனைய நாடுகளில் உள்ள அமெரிக்க தூதரகங்கள் ஞாயிற்றுக் கிழமைகளில் மூடப்பட்டுள்ள அதேநேரம், முஸ்லிம் நாடுகளுக்கான தூதரகங்கள் ஞாயிற்றுக் கிழமைகளிலும் திறக்கப்பட்டிருந்தது. இந்த நிலையில் கடந்த காலங்களில் மேற்கொள்ளப்பட்ட தாக்குதல்களை கருத்தில் கொண்டு, அனைத்து அமெரிக்க தூதரகங்களையும் ஞாயிற்றுக் கிழமைகளில் மூடுவதற்கு உத்தரவிடப்பட்டுள்ளதாக அமெரிக்க ராஜாங்க திணைக்களத்தின் பேச்சாளர் ஒருவர் தெரிவித்துள்ளார்."}