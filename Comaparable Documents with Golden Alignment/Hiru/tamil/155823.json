{"Header": "ஐரோப்பிய ஒன்றியம் - பிரித்தானிய விவகாரத்து சட்ட மூலத்தில் திடீர் திருப்பம்...", "Time": "Thursday, 02 March 2017 - 8:41", "Url": "http://www.hirunews.lk/tamil/155823/%E0%AE%90%E0%AE%B0%E0%AF%8B%E0%AE%AA%E0%AF%8D%E0%AE%AA%E0%AE%BF%E0%AE%AF-%E0%AE%92%E0%AE%A9%E0%AF%8D%E0%AE%B1%E0%AE%BF%E0%AE%AF%E0%AE%AE%E0%AF%8D-%E0%AE%AA%E0%AE%BF%E0%AE%B0%E0%AE%BF%E0%AE%A4%E0%AF%8D%E0%AE%A4%E0%AE%BE%E0%AE%A9%E0%AE%BF%E0%AE%AF-%E0%AE%B5%E0%AE%BF%E0%AE%B5%E0%AE%95%E0%AE%BE%E0%AE%B0%E0%AE%A4%E0%AF%8D%E0%AE%A4%E0%AF%81-%E0%AE%9A%E0%AE%9F%E0%AF%8D%E0%AE%9F-%E0%AE%AE%E0%AF%82%E0%AE%B2%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%A4%E0%AE%BF%E0%AE%9F%E0%AF%80%E0%AE%B0%E0%AF%8D-%E0%AE%A4%E0%AE%BF%E0%AE%B0%E0%AF%81%E0%AE%AA%E0%AF%8D%E0%AE%AA%E0%AE%AE%E0%AF%8D", "Content": "ஐரோப்பிய ஒன்றியம் - பிரித்தானிய விவகாரத்து சட்ட மூலம் பிரித்தானிய பிரபுக்கள் சபையில் தோற்கடிக்கப்பட்டுள்ளது. ஐரோப்பிய ஒன்றியத்தில் இருந்து பிரித்தானிய விலக வேண்டும் என்று கடந்த ஆண்டு நடைபெற்ற பொதுசன வாக்கெடுப்பில் பொது மக்களால் தீர்ப்பளிக்கப்பட்டிருந்தது. இது தொடர்பான சட்ட மூலம் நீதிமன்ற உத்தரவின் அடிப்படையில் நேற்று பிரபுக்கள் சபையில் வாக்கெடுப்புக்கு விடப்பட்டது. இதன்போது 358 பேர் இந்த சட்ட மூலத்துக்கு எதிராகவும், 256 பேர் ஆதரவாகவும் வாக்குகளை பயன்படுத்தி இருந்தனர். ஐரோப்பிய ஒன்றியம் - பிரித்தானிய விவகாரத்தின் பின்னர், ஏனைய ஐரோப்பிய நாடுகளைச் சேர்ந்தவர்கள் பிரித்தானியாவில் தொடர்ந்தும் வசிப்பதற்கான உரிமை உறுதிசெய்யப்பட வேண்டும் என்று உறுப்பினர்கள் கோரியுள்ளனர்."}