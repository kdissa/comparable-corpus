{"Header": "113 பயணிகளுடன் கட்டுநாயக்கவில் இருந்து துபாய் சென்ற விமானத்திற்கு மத்தலையில் நேர்ந்த கதி!! (காணொளி)", "Time": "Monday, 02 April 2018 - 17:47", "Url": "http://www.hirunews.lk/tamil/187488/113-%E0%AE%AA%E0%AE%AF%E0%AE%A3%E0%AE%BF%E0%AE%95%E0%AE%B3%E0%AF%81%E0%AE%9F%E0%AE%A9%E0%AF%8D-%E0%AE%95%E0%AE%9F%E0%AF%8D%E0%AE%9F%E0%AF%81%E0%AE%A8%E0%AE%BE%E0%AE%AF%E0%AE%95%E0%AF%8D%E0%AE%95%E0%AE%B5%E0%AE%BF%E0%AE%B2%E0%AF%8D-%E0%AE%87%E0%AE%B0%E0%AF%81%E0%AE%A8%E0%AF%8D%E0%AE%A4%E0%AF%81-%E0%AE%A4%E0%AF%81%E0%AE%AA%E0%AE%BE%E0%AE%AF%E0%AF%8D-%E0%AE%9A%E0%AF%86%E0%AE%A9%E0%AF%8D%E0%AE%B1-%E0%AE%B5%E0%AE%BF%E0%AE%AE%E0%AE%BE%E0%AE%A9%E0%AE%A4%E0%AF%8D%E0%AE%A4%E0%AE%BF%E0%AE%B1%E0%AF%8D%E0%AE%95%E0%AF%81-%E0%AE%AE%E0%AE%A4%E0%AF%8D%E0%AE%A4%E0%AE%B2%E0%AF%88%E0%AE%AF%E0%AE%BF%E0%AE%B2%E0%AF%8D-%E0%AE%A8%E0%AF%87%E0%AE%B0%E0%AF%8D%E0%AE%A8%E0%AF%8D%E0%AE%A4-%E0%AE%95%E0%AE%A4%E0%AE%BF-%E0%AE%95%E0%AE%BE%E0%AE%A3%E0%AF%8A%E0%AE%B3%E0%AE%BF", "Content": "கட்டுநாயக்க விமான நிலையத்தில் இருந்து மத்தல விமான நிலையம் ஊடாக துபாய் செல்லவிருந்த விமானமொன்றில் பறவையொன்று மோதுண்டதில் மத்தல விமான நிலையத்தில் குறித்த விமானம் சுமார் 5 மணித்தியாலங்கள் நிறுத்திவைக்கப்பட்டிருந்ததாக எமது செய்தியாளர் தெரிவித்தார். கட்டுநாயக்க விமான நிலையத்தில் இருந்து 113 பயணிகளுடன், மத்தல விமான நிலையத்தில் இருந்த மேலும் 55 பயணிகளை ஏற்றிச்செல்வதற்காக குறித்த விமானம் வருகை தந்துள்ளது. எவ்வாறாயினும் , அவ்வாறு வரும் போதே குறித்த பறவை விமானத்தில் மோதுண்டுள்ளதாக தெரிவிக்கப்படுகிறது. இந்நிலையில், மத்தல விமான நிலையத்தில் போதிய வசதிகள் இன்மையால் பயணிகள் மிகவும் அசௌகரியத்திற்கு முகங்கொடுத்ததாக எமது விமான நிலைய செய்தியாளர் தெரிவித்தார்."}