{"Header": "தலைகவசம் தொடர்பில் புதிய சட்ட ஒழுங்கு", "Time": "Monday, 02 March 2015 - 17:09", "Url": "http://www.hirunews.lk/tamil/104615/%E0%AE%A4%E0%AE%B2%E0%AF%88%E0%AE%95%E0%AE%B5%E0%AE%9A%E0%AE%AE%E0%AF%8D-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AE%BF%E0%AE%B2%E0%AF%8D-%E0%AE%AA%E0%AF%81%E0%AE%A4%E0%AE%BF%E0%AE%AF-%E0%AE%9A%E0%AE%9F%E0%AF%8D%E0%AE%9F-%E0%AE%92%E0%AE%B4%E0%AF%81%E0%AE%99%E0%AF%8D%E0%AE%95%E0%AF%81", "Content": "உந்துருளியில் பயணிக்கும் போது, முழு முகத்தையும் மூடிய வகையிலான தலைகவசத்தை அணிவது எதிர்வரும் 21ஆம் திகதி முதல் முற்றாக தடைசெய்யப்படுவதாக காவல்துறை ஊடகப்பேச்சாளர் அஜித் ரோகன தெரிவித்துள்ளார். காவல் தலைமையகத்தில் இன்ற இடம்பெற்ற ஊடகவியலாளர் சந்திப்பில் கலந்து கொண்டு உரையாற்றுகையிலேயே, அவர் இந்த தகவலை வெளியிட்டார். கடந்த வருடத்தில் மாத்திரம் முழுமையான தலைகவசம் அணிந்த நிலையில் 127 குற்றச்செயல்கள் மேற்கொள்ளப்பட்டதாகவும் அவர் குறிப்பிட்டார். இதனிடையே, வெலேசுதா என அழைக்கப்படும் சமந்த குமாரவின் போதை பொருள் வர்த்தகத்தின் இலங்கையின் முக்கிய நபராக செயல்பட்ட சுராஜ் அகமட் என்பவர் நேற்று ஹபரண மோரகஸ்வௌ பிரதேசத்தில் கைது செய்யப்பட்டுள்ளதாக காவல்துறை பேச்சாளர் தெரிவித்தார். வெலேசுதாவிற்கு சொந்தமான 2 கோடி ரூபா பெறுமதியான டிஸ்கவரி வகை ஜீப் வண்டி மற்றும் சுராஜ் அகமட்டிற்கு சொந்தமான மேலும் ஒரு சிற்றூர்தி என்பன குற்றத்தடுப்பு காவல்துறையினரால் மீட்கப்பட்டுள்ளதாகவும் காவல்துறை பேச்சாளர் அஜித் ரோகன தெரிவித்துள்ளார். கைது செய்யப்பட்ட இவர் தெஹிவல, ரட்னகார வீதியைச் சேர்ந்தவர்.   நீதிமன்றின் ஊடாக அவரை 7 நாட்கள் காவல்துறையின் தடுப்பில் வைத்து விசாரணை செய்ய காவல்துறையினர் தீர்மானித்துள்ளனர்."}