{"Header": "கடவத்தை கொள்ளைச் சம்பவத்துடன் தொடர்புடையவர்கள் குறித்து தகவல்கள்", "Time": "Sunday, 02 July 2017 - 15:02", "Url": "http://www.hirunews.lk/tamil/164909/%E0%AE%95%E0%AE%9F%E0%AE%B5%E0%AE%A4%E0%AF%8D%E0%AE%A4%E0%AF%88-%E0%AE%95%E0%AF%8A%E0%AE%B3%E0%AF%8D%E0%AE%B3%E0%AF%88%E0%AE%9A%E0%AF%8D-%E0%AE%9A%E0%AE%AE%E0%AF%8D%E0%AE%AA%E0%AE%B5%E0%AE%A4%E0%AF%8D%E0%AE%A4%E0%AF%81%E0%AE%9F%E0%AE%A9%E0%AF%8D-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AF%81%E0%AE%9F%E0%AF%88%E0%AE%AF%E0%AE%B5%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%95%E0%AF%81%E0%AE%B1%E0%AE%BF%E0%AE%A4%E0%AF%8D%E0%AE%A4%E0%AF%81-%E0%AE%A4%E0%AE%95%E0%AE%B5%E0%AE%B2%E0%AF%8D%E0%AE%95%E0%AE%B3%E0%AF%8D", "Content": "கடவத்தையில் உள்ள ஆடைக் கண்காட்சி நிலையம் ஒன்றில் நடத்தப்பட்ட கொள்ளைச் சம்பவத்துடன் தொடர்புடையவர்கள் குறித்த தகவல்கள் கிடைத்துள்ளதாக காவல்துறையினர் தெரிவித்துள்ளனர். இதற்கமைய சந்தேகத்திற்குரியவர்களை கைது செய்வதற்கு விசேட காவல்துறை குழுக்கள் பணியில் ஈடுபடுத்தப்பட்டுள்ளதாக தெரிவிக்கப்படுகின்றது. கடந்த 26 ஆம் திகதி கடவத்தை பகுதியில் உள்ள ஆடையகம் ஒன்றில் கொள்ளைச் சம்பவம் ஒன்று இடம்பெற்றுள்ளது. இதன்போது, 77 லட்சம் ரூபாய் பணம் கொள்ளையிடப்பட்டுள்ளது. வெள்ளை நிற சிற்றூர்தி ஒன்றில் வந்த கொள்யைர்கள் ரி56 ரக துப்பாக்கியொன்றில் துப்பாக்கிப் பிரயோகம் மேற்கொண்டு அதன் பின்னர் பணத்தை கொள்ளையடித்துச் சென்றுள்ளதாக தெரிவிக்கப்படுகின்றது."}