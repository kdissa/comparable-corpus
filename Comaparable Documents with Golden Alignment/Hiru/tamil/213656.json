{"Header": "இசை நிகழ்ச்சிக்கு இடையே அடிதடி!! பலர் காயம்", "Time": "Tuesday, 02 April 2019 - 9:16", "Url": "http://www.hirunews.lk/tamil/213656/%E0%AE%87%E0%AE%9A%E0%AF%88-%E0%AE%A8%E0%AE%BF%E0%AE%95%E0%AE%B4%E0%AF%8D%E0%AE%9A%E0%AF%8D%E0%AE%9A%E0%AE%BF%E0%AE%95%E0%AF%8D%E0%AE%95%E0%AF%81-%E0%AE%87%E0%AE%9F%E0%AF%88%E0%AE%AF%E0%AF%87-%E0%AE%85%E0%AE%9F%E0%AE%BF%E0%AE%A4%E0%AE%9F%E0%AE%BF-%E0%AE%AA%E0%AE%B2%E0%AE%B0%E0%AF%8D-%E0%AE%95%E0%AE%BE%E0%AE%AF%E0%AE%AE%E0%AF%8D", "Content": "தம்புள்ளை நகரில் இடம்பெற்ற இசை நிகழ்ச்சிக்கு இடையே ஏற்பட்ட மோதலில் 25 பேர் காயமடைந்துள்ளனர். தம்புள்ளை பொருளாதார மத்திய நிலையத்தின் 20 ஆண்டு பூர்த்தியை முன்னிட்டு நேற்று இரவு ஏற்பாடு செய்யப்பட்டிருந்த இசை நிகழ்ச்சியிலேயே இந்த மோதல் சம்பவம் இடம்பெற்றுள்ளது. குடிபோதையில் இருந்த நபர்களுக்கு இடையே மோதல் ஏற்பட்டிருந்த நிலையில், பெரும் சிரமங்களுக்கு மத்தியில் அதனை கட்டுப்படுத்தியதாக காவல்துறை தெரிவித்துள்ளது. இதேவேளை, இசை நிகழ்ச்சியை பார்வையிட வந்த இளைஞர் ஒருவர் குடிபோதையில் உந்துருளியை செலுத்தியுள்ள நிலையில்,  உந்துருளி, பாரவூர்தியொன்றில் மோதி அவர் பலியாகியுள்ளதாக காவல்துறை மேலும் தெரிவித்துள்ளது."}