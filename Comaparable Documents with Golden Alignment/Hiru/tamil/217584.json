{"Header": "உந்துருளி விபத்தில் காவல்துறை அதிகாரி பலி", "Time": "Sunday, 02 June 2019 - 18:02", "Url": "http://www.hirunews.lk/tamil/217584/%E0%AE%89%E0%AE%A8%E0%AF%8D%E0%AE%A4%E0%AF%81%E0%AE%B0%E0%AF%81%E0%AE%B3%E0%AE%BF-%E0%AE%B5%E0%AE%BF%E0%AE%AA%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%95%E0%AE%BE%E0%AE%B5%E0%AE%B2%E0%AF%8D%E0%AE%A4%E0%AF%81%E0%AE%B1%E0%AF%88-%E0%AE%85%E0%AE%A4%E0%AE%BF%E0%AE%95%E0%AE%BE%E0%AE%B0%E0%AE%BF-%E0%AE%AA%E0%AE%B2%E0%AE%BF", "Content": "மொனராகலை – வெடிகும்புர வீதியில் வெடிகும்புர பாடசாலைக்கு அருகில் இடம்பெற்ற வாகன விபத்தில் நபரொருவர் உயிரிழந்துள்ளார். இவ்வாறு உயிரிழந்துள்ளவர், மொனராகலை காவல்துறையில் சேவையாற்றி வந்த காவல்துறை அதிகாரியொருவர் என தெரியவந்துள்ளது. அவர் செலுத்திய உந்துருளி கட்டுப்பாட்டை இழந்து வீதிக்கு அருகில் இருந்த பாலத்துடன் மோதுண்டு கால்வாயில் வீழ்ந்துள்ளது. அவரின் சடலம் தற்போது மொனராகலை மருத்துவமனையில் வைக்கப்பட்டுள்ளதாக எமது செய்தியாளர் தெரிவித்துள்ளார். சம்பவம் தொடர்பில் மொனராகலை காவல்துறையினர் மேலதிக விசாரணைகளை மேற்கொண்டு வருகின்றனர்."}