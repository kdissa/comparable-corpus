{"Header": "ராஜாங்கனை விவசாய அமைப்பின் தலைவர் விளக்கமறியலில்", "Time": "Friday, 02 March 2018 - 17:39", "Url": "http://www.hirunews.lk/tamil/184947/%E0%AE%B0%E0%AE%BE%E0%AE%9C%E0%AE%BE%E0%AE%99%E0%AF%8D%E0%AE%95%E0%AE%A9%E0%AF%88-%E0%AE%B5%E0%AE%BF%E0%AE%B5%E0%AE%9A%E0%AE%BE%E0%AE%AF-%E0%AE%85%E0%AE%AE%E0%AF%88%E0%AE%AA%E0%AF%8D%E0%AE%AA%E0%AE%BF%E0%AE%A9%E0%AF%8D-%E0%AE%A4%E0%AE%B2%E0%AF%88%E0%AE%B5%E0%AE%B0%E0%AF%8D-%E0%AE%B5%E0%AE%BF%E0%AE%B3%E0%AE%95%E0%AF%8D%E0%AE%95%E0%AE%AE%E0%AE%B1%E0%AE%BF%E0%AE%AF%E0%AE%B2%E0%AE%BF%E0%AE%B2%E0%AF%8D", "Content": "கைது செய்யப்பட்ட ராஜாங்கணை ஒன்றிணைந்த விவசாய அமைப்பின் தலைவர் டப்ளியு. ஏ நிஹால் எதிர்வரும் 5ஆம் திகதி வரையில் விளக்கமறியலில் வைக்கப்பட்டுள்ளார். அவர் இன்று தம்புத்தேகம நீதிமன்றில் முன்னிலைப்படுத்தப்பட்ட போதே இந்த விளக்கமறியல் உத்தரவு பிறப்பிக்கப்பட்டுள்ளது. ராஜாங்கணை நீர்த்தேக்க குடிநீர் திட்டத்திற்கு எதிர்ப்பு தெரிவித்து மேற்கொள்ளப்பட்ட ஆர்ப்பாட்டத்தை ஏற்பாடு செய்த குற்றச்சாட்டில் அவர் கைது செய்யப்பட்டார். ராஜாங்கணை குடிநீர் திட்டத்திற்கு எதிர்ப்பு தெரிவித்து அண்மையில் தம்புத்தேகவில் ஆர்ப்பாட்டம் மேற்கொள்ளப்பட்டது. இதன்போது 59 பேர் கைது செய்யப்பட்டு 9 பேர் பிணையில் செல்ல அனுமதிக்கப்பட்டதுடன், எஞ்சியவர்களை எதிர்வரும் 15ஆம் திகதி வரையில் விளக்கமறியலில் வைக்கப்பட்டுள்ளமை குறிப்பிடத்தக்கது."}