{"Header": " இன்றையதினம் சத்தியப்பிரமாணம் மேற்கொள்ளவுள்ள புதிய ராஜாங்க மற்றும் பிரதி அமைச்சர்கள்..", "Time": "Wednesday, 02 May 2018 - 8:01", "Url": "http://www.hirunews.lk/tamil/189750/%E0%AE%87%E0%AE%A9%E0%AF%8D%E0%AE%B1%E0%AF%88%E0%AE%AF%E0%AE%A4%E0%AE%BF%E0%AE%A9%E0%AE%AE%E0%AF%8D-%E0%AE%9A%E0%AE%A4%E0%AF%8D%E0%AE%A4%E0%AE%BF%E0%AE%AF%E0%AE%AA%E0%AF%8D%E0%AE%AA%E0%AE%BF%E0%AE%B0%E0%AE%AE%E0%AE%BE%E0%AE%A3%E0%AE%AE%E0%AF%8D-%E0%AE%AE%E0%AF%87%E0%AE%B1%E0%AF%8D%E0%AE%95%E0%AF%8A%E0%AE%B3%E0%AF%8D%E0%AE%B3%E0%AE%B5%E0%AF%81%E0%AE%B3%E0%AF%8D%E0%AE%B3-%E0%AE%AA%E0%AF%81%E0%AE%A4%E0%AE%BF%E0%AE%AF-%E0%AE%B0%E0%AE%BE%E0%AE%9C%E0%AE%BE%E0%AE%99%E0%AF%8D%E0%AE%95-%E0%AE%AE%E0%AE%B1%E0%AF%8D%E0%AE%B1%E0%AF%81%E0%AE%AE%E0%AF%8D-%E0%AE%AA%E0%AE%BF%E0%AE%B0%E0%AE%A4%E0%AE%BF-%E0%AE%85%E0%AE%AE%E0%AF%88%E0%AE%9A%E0%AF%8D%E0%AE%9A%E0%AE%B0%E0%AF%8D%E0%AE%95%E0%AE%B3%E0%AF%8D", "Content": "புதிய ராஜாங்க மற்றும் பிரதி அமைச்சர்கள் இன்றையதினம் சத்தியப்பிரமாணம் மேற்கொள்ளவுள்ளனர். அரசாங்கத்தின் அமைச்சரவை மறுசீரமைப்பின் கீழ் நேற்றையதினம் 18 அமைச்சர்கள் பதவிப் பிரமாணம் செய்துக் கொண்டனர். பதவிப் பிரமாணம் செய்துக் கொள்ளாத ஏனைய அமைச்சர்களின் பதவி நிலைகளில் மாற்றங்கள் இல்லை என்று அறிவிக்கப்பட்டுள்ளது. இந்தநிலையில் இன்று முற்பகல் ராஜாங்க மற்றும் பிரதி அமைச்சர்கள் பதவிப்பிரமாணம் செய்துக் கொள்ளும் நிகழ்வு, ஜனாதிபதி செயலகத்தில் நடைபெறவுள்ளது. இதற்காக அனைத்து அமைச்சர்கள் மற்றும் அரசாங்கத் தரப்பு நாடாளுமன்ற உறுப்பினர்களுக்கும் அழைப்பு விடுக்கப்பட்டுள்ளது."}