{"Header": "இடைநடுவில் நிறுத்தப்பட்டுள்ள இழப்பீடு..", "Time": "Saturday, 02 March 2019 - 15:14", "Url": "http://www.hirunews.lk/tamil/211548/%E0%AE%87%E0%AE%9F%E0%AF%88%E0%AE%A8%E0%AE%9F%E0%AF%81%E0%AE%B5%E0%AE%BF%E0%AE%B2%E0%AF%8D-%E0%AE%A8%E0%AE%BF%E0%AE%B1%E0%AF%81%E0%AE%A4%E0%AF%8D%E0%AE%A4%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F%E0%AF%81%E0%AE%B3%E0%AF%8D%E0%AE%B3-%E0%AE%87%E0%AE%B4%E0%AE%AA%E0%AF%8D%E0%AE%AA%E0%AF%80%E0%AE%9F%E0%AF%81", "Content": "படைப்புழுக்களின் தாக்கத்தினால் பாதிக்கப்பட்ட விவசாயிகளுக்கு இழப்பீடுகளை வழங்கும் பணிகள் இடைநடுவில் நிறுத்தப்பட்டுள்ளதாக அகில இலங்கை கமநல சேவை சம்மேளனம் குற்றம் சுமத்தியுள்ளது. நாட்டின் பல்வேறு மாவட்டங்களிலும் மேற்கொள்ளப்பட்ட சோள பயிர்ச் செய்கையில் படைப்புழுக்கள் கடந்த காலங்களில் தாக்கத்தை ஏற்படுத்தி இருந்தது. இந்த நிலையில், படைப்புழுக்கள் பயிர்களில் தாக்கம் செலுத்துவது கட்டுப்படுத்தப்பட்டுள்ளதாக விவசாய திணைக்கள பணிப்பாளர் டபிள்யு.எம்.டபிள்யு. வீரகோன் தெரிவித்துள்ளார். எவ்வாறிருப்பினும், படைப்புழுக்கள் முழுமையாக அழிக்கப்படவில்லை என்றும் அவர் குறிப்பிட்டுள்ளார். இதேநேரம், படைப்புழுக்களினால் ஏற்பட்ட பாதிப்புக்களுக்கான இழப்பீட்டு நடவடிக்கை குறித்து விளக்கமளித்துள்ள அகில இலங்கை விவசாய சம்மேளனத்தின் தேசிய அமைப்பாளர் நாமல் கருணாரத்ன, இழப்பீட்டுக்கான மதிப்பீட்டுப் பணிகளை ஏற்றுக்கொள்ள முடியாது எனக் குறிப்பிட்டுள்ளார். விவசாயிகளுக்கு மாறுபட்ட விதத்ததில் இழப்பீடுகள் வழங்கப்பட்டதாகவும், அவை தற்போது இடைநிறுத்தப்பட்டுள்ளதாகவும் அவர் குற்றம் சுமத்தியுள்ளார்."}