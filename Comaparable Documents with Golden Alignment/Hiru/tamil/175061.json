{"Header": " காவற்துறை அதிகாரிக்கு இலஞ்சம் கொடுக்க முற்பட்ட நபர் கைது", "Time": "Thursday, 02 November 2017 - 8:52", "Url": "http://www.hirunews.lk/tamil/175061/%E0%AE%95%E0%AE%BE%E0%AE%B5%E0%AE%B1%E0%AF%8D%E0%AE%A4%E0%AF%81%E0%AE%B1%E0%AF%88-%E0%AE%85%E0%AE%A4%E0%AE%BF%E0%AE%95%E0%AE%BE%E0%AE%B0%E0%AE%BF%E0%AE%95%E0%AF%8D%E0%AE%95%E0%AF%81-%E0%AE%87%E0%AE%B2%E0%AE%9E%E0%AF%8D%E0%AE%9A%E0%AE%AE%E0%AF%8D-%E0%AE%95%E0%AF%8A%E0%AE%9F%E0%AF%81%E0%AE%95%E0%AF%8D%E0%AE%95-%E0%AE%AE%E0%AF%81%E0%AE%B1%E0%AF%8D%E0%AE%AA%E0%AE%9F%E0%AF%8D%E0%AE%9F-%E0%AE%A8%E0%AE%AA%E0%AE%B0%E0%AF%8D-%E0%AE%95%E0%AF%88%E0%AE%A4%E0%AF%81", "Content": "சிலாபம் - கஹபள்ளிய பிரதேசத்தில் காவற்துறை அதிகாரி ஒருவருக்கு இலஞ்சம் கொடுக்க முற்பட்ட நபர் ஒருவர் கைது செய்யப்பட்டுள்ளார். புல்லம பிரதேசத்தினை சேர்ந்த 29 வயதுடைய நபரே நேற்று மாலை இவ்வாறு கைது செய்யப்பட்டுள்ளதாக காவற்துறை தெரிவித்துள்ளது. குறித்த நபர் பாரவூர்தியில் மணல் ஏற்றிச் சென்றுள்ள நிலையில் காவற்துறை பாரவூர்தியை பரிசோதனை செய்துள்ளதனை தொடர்ந்து சட்ட விரோதமான முறையில் மணல் ஏற்றிச் சென்றுள்ளமை அறியவந்துள்ளது. இதனிடையே குறித்த நபர் தனக்கு எதிராக சட்ட நடவடிக்கை எடுக்க வேண்டாம் என கோரிக்கை விடுத்து, இலஞ்சம் வழங்க முற்பட்டுள்ள போது சந்தேக நபர் கைது செய்யப்பட்டுள்ளார்."}