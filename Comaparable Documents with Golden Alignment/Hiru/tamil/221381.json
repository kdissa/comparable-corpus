{"Header": "ஊடகவியலாளர் உபாலி தென்னகோன் மீது தாக்குதல் - முன்னாள் இராணுவ வீரருக்கு பிணை", "Time": "Friday, 02 August 2019 - 16:01", "Url": "http://www.hirunews.lk/tamil/221381/%E0%AE%8A%E0%AE%9F%E0%AE%95%E0%AE%B5%E0%AE%BF%E0%AE%AF%E0%AE%B2%E0%AE%BE%E0%AE%B3%E0%AE%B0%E0%AF%8D-%E0%AE%89%E0%AE%AA%E0%AE%BE%E0%AE%B2%E0%AE%BF-%E0%AE%A4%E0%AF%86%E0%AE%A9%E0%AF%8D%E0%AE%A9%E0%AE%95%E0%AF%8B%E0%AE%A9%E0%AF%8D-%E0%AE%AE%E0%AF%80%E0%AE%A4%E0%AF%81-%E0%AE%A4%E0%AE%BE%E0%AE%95%E0%AF%8D%E0%AE%95%E0%AF%81%E0%AE%A4%E0%AE%B2%E0%AF%8D-%E0%AE%AE%E0%AF%81%E0%AE%A9%E0%AF%8D%E0%AE%A9%E0%AE%BE%E0%AE%B3%E0%AF%8D-%E0%AE%87%E0%AE%B0%E0%AE%BE%E0%AE%A3%E0%AF%81%E0%AE%B5-%E0%AE%B5%E0%AF%80%E0%AE%B0%E0%AE%B0%E0%AF%81%E0%AE%95%E0%AF%8D%E0%AE%95%E0%AF%81-%E0%AE%AA%E0%AE%BF%E0%AE%A3%E0%AF%88", "Content": "ஊடகவியாலாளர் உபாலி தென்னகோனை தாக்கி காயப்படுத்திய சம்பவம் தொடர்பில் கைதுசெய்யப்பட்டு, விளக்கமறியலில் வைக்கப்பட்டிருந்த ஓய்வுபெற்ற இராணுவ அதிகாரி லலித் ராஜபக்ஷ பிணையில் விடுவிக்கப்பட்டுள்ளார். 2009 ஆம் ஆண்டு ஜனவரி மாதம் 23 ஆம் திகதி கம்பஹா - இம்புல்கொடை பகுதியில் வைத்து குறித்த தாக்குதல் சம்பவம் இடம்பெற்றது. இந்த நிலையில், இன்று இடம்பெற்ற வழக்கு விசாரணையின் போது, கம்பஹா பிரதான நீதவான் டீ.ஏ.ருவான் பத்திரணவினால் சந்தேகத்துக்குரியவர் 25 ஆயிரம் ரூபா ரொக்கப் பி;ணை மற்றும் 5 இலட்சம் ரூபா பெறுமதியான 3 சரீரப் பிணைகளிலும் செல்ல அனுமதியளிக்கப்பட்டுள்ளார். அவர், இன்றைய தினம் அடையாள அணிவகுப்புக்கு உட்படுத்தப்படவிருந்தபோதும், அதற்காக சாட்சியாளராக பங்கேற்பதற்கு இயலாது என வெளிநாட்டிலுள்ள ஊடகவியாலாளர் உபாலி தென்னகோன் தெரிவித்துள்ளார். இதற்கமைய, அடையாள அணிவகுப்பை இரத்துச் செய்யுமாறு குற்றப் புலனாய்வு திணைக்களம் நீதிமன்றிடம் கோரியிருந்தமை குறிப்பிடத்தக்கது."}