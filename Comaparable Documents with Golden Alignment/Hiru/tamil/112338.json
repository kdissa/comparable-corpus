{"Header": "கிராண்ட்பாஸில் மின்சாரம் தாக்கியோருக்கு நிதி உதவியளித்த ஆர்.துமிந்த சில்வா", "Time": "Thursday, 02 July 2015 - 15:58", "Url": "http://www.hirunews.lk/tamil/112338/%E0%AE%95%E0%AE%BF%E0%AE%B0%E0%AE%BE%E0%AE%A3%E0%AF%8D%E0%AE%9F%E0%AF%8D%E0%AE%AA%E0%AE%BE%E0%AE%B8%E0%AE%BF%E0%AE%B2%E0%AF%8D-%E0%AE%AE%E0%AE%BF%E0%AE%A9%E0%AF%8D%E0%AE%9A%E0%AE%BE%E0%AE%B0%E0%AE%AE%E0%AF%8D-%E0%AE%A4%E0%AE%BE%E0%AE%95%E0%AF%8D%E0%AE%95%E0%AE%BF%E0%AE%AF%E0%AF%8B%E0%AE%B0%E0%AF%81%E0%AE%95%E0%AF%8D%E0%AE%95%E0%AF%81-%E0%AE%A8%E0%AE%BF%E0%AE%A4%E0%AE%BF-%E0%AE%89%E0%AE%A4%E0%AE%B5%E0%AE%BF%E0%AE%AF%E0%AE%B3%E0%AE%BF%E0%AE%A4%E0%AF%8D%E0%AE%A4-%E0%AE%86%E0%AE%B0%E0%AF%8D-%E0%AE%A4%E0%AF%81%E0%AE%AE%E0%AE%BF%E0%AE%A8%E0%AF%8D%E0%AE%A4-%E0%AE%9A%E0%AE%BF%E0%AE%B2%E0%AF%8D%E0%AE%B5%E0%AE%BE", "Content": "கொழும்பு கிராண்ட்பாஸ் பிரதேசத்தில் மின்சாரம் தாக்கி உயிரிழந்த நபர் மற்றும் காயமடைந்த 13 பேரின் குடும்பங்களுக்கு முன்னாள் பாராளுமன்ற உறுப்பினர் ஆர்.துமிந்த சில்வா நிதியுதவியளித்தார். கிராண்பாஸ் , ஒருகொடவத்தை , வதுல்லவத்த பிரதேசத்தில் தேவாலயமொன்றின் உற்சவத்தையொட்டி கொடி கம்பம் நட்டுக்கொண்டிருந்த போது அக்கம்பம் அதி உயர் மின்வலு கொண்ட கம்பியுடன் மோதுண்டதில் ஒருவர் பலியானதுடன் , 13 பேர் காயமடைந்தனர். குறித்த விபத்தில் காயமடைந்து தேசிய வைத்தியசாலையில் சிகிச்சை பெற்று வருபவர்களை எம்.பி. ஆர். துமிந்த சில்வா விடயம் கேள்விபட்ட உடனேயே அங்கு  சென்று சந்தித்திருந்தமை  குறிப்பிடத்தக்கது."}