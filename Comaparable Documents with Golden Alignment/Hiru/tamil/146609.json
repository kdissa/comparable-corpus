{"Header": "உயிரிழந்த யாழ் பல்கலைக்கழக மாணவர்கள் தொடர்பில் ஜனாதிபதி பணிப்புரை...", "Time": "Wednesday, 02 November 2016 - 7:56", "Url": "http://www.hirunews.lk/tamil/146609/%E0%AE%89%E0%AE%AF%E0%AE%BF%E0%AE%B0%E0%AE%BF%E0%AE%B4%E0%AE%A8%E0%AF%8D%E0%AE%A4-%E0%AE%AF%E0%AE%BE%E0%AE%B4%E0%AF%8D-%E0%AE%AA%E0%AE%B2%E0%AF%8D%E0%AE%95%E0%AE%B2%E0%AF%88%E0%AE%95%E0%AF%8D%E0%AE%95%E0%AE%B4%E0%AE%95-%E0%AE%AE%E0%AE%BE%E0%AE%A3%E0%AE%B5%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AE%BF%E0%AE%B2%E0%AF%8D-%E0%AE%9C%E0%AE%A9%E0%AE%BE%E0%AE%A4%E0%AE%BF%E0%AE%AA%E0%AE%A4%E0%AE%BF-%E0%AE%AA%E0%AE%A3%E0%AE%BF%E0%AE%AA%E0%AF%8D%E0%AE%AA%E0%AF%81%E0%AE%B0%E0%AF%88", "Content": "யாழ்ப்பாணம் - கொக்குவில் பகுதியில் காவற்துறை துப்பாக்கிச் சூட்டில் உயிரிழந்த இரண்டு பல்கலைக்கழக மாணவர்களின் மரண விசாரணை அறிக்கையை துரிதப்படுத்துமாறு சட்ட மா அதிபருக்கு பணிப்புரை விடுக்கப்பட்டுள்ளது. ஜனாதிபதி மைத்திரிபால சிறிசேன இந்த பணிப்புரையை விடுத்துள்ளார். இதன்அடிப்படையிலேயே குறித்த மாணவர்களின் குடும்பங்களுக்கு நட்ட ஈடு வழங்க நடவடிக்கை எடுக்க முடியும் என்று அவர் குறிப்பிட்டுள்ளார். இந்த விடயம் தொடர்பில் யாழ்ப்பாண பல்கலைக்கழக சமுகத்திற்கும், ஜனாதிபதிக்கும் இடையிலான சந்திப்பு நேற்று நடைபெற்றிருந்தது. இந்த சந்திப்பில் பிரதமர் ரணில் விக்ரமசிங்க மற்றும் அமைச்சர் டி.எம்.சுவாமிநாதன் ஆகியோரும் கலந்து கொண்டிருந்தனர்."}