{"Header": "வறட்சியில் பாதிக்கப்பட்ட பிரதேசங்கள் சிலவற்றுக்கு மேலும் 25 குடிநீர் பவுஸர்கள்...", "Time": "Thursday, 02 March 2017 - 15:21", "Url": "http://www.hirunews.lk/tamil/155863/%E0%AE%B5%E0%AE%B1%E0%AE%9F%E0%AF%8D%E0%AE%9A%E0%AE%BF%E0%AE%AF%E0%AE%BF%E0%AE%B2%E0%AF%8D-%E0%AE%AA%E0%AE%BE%E0%AE%A4%E0%AE%BF%E0%AE%95%E0%AF%8D%E0%AE%95%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F-%E0%AE%AA%E0%AE%BF%E0%AE%B0%E0%AE%A4%E0%AF%87%E0%AE%9A%E0%AE%99%E0%AF%8D%E0%AE%95%E0%AE%B3%E0%AF%8D-%E0%AE%9A%E0%AE%BF%E0%AE%B2%E0%AE%B5%E0%AE%B1%E0%AF%8D%E0%AE%B1%E0%AF%81%E0%AE%95%E0%AF%8D%E0%AE%95%E0%AF%81-%E0%AE%AE%E0%AF%87%E0%AE%B2%E0%AF%81%E0%AE%AE%E0%AF%8D-25-%E0%AE%95%E0%AF%81%E0%AE%9F%E0%AE%BF%E0%AE%A8%E0%AF%80%E0%AE%B0%E0%AF%8D-%E0%AE%AA%E0%AE%B5%E0%AF%81%E0%AE%B8%E0%AE%B0%E0%AF%8D%E0%AE%95%E0%AE%B3%E0%AF%8D", "Content": "வறட்சியில் பாதிக்கப்பட்டுள்ள மக்களுக்கு குடிநீரினை பெற்றுக்கொடுக்கும் நோக்குடன் குடிநீர் பவுஸர் பெற்றுக்கொடுக்கும் விசேட வேலைத்திட்டம் இன்று ஜனாதிபதி மைத்திரிபால சிறிசேன அவர்களின் தலைமையில் கொழும்பு பாதுகாப்பு அமைச்சு வளாகத்தில் இடம்பெற்றது. பாதிப்புக்கு உள்ளான 15 மாவட்டங்களின் 83 பிரதேச செயலகப்பிரிவுக்கு உரிய ஒரு இலட்சத்து 80 ஆயிரம் குடும்பங்களுக்கு தற்போதைய நிலையில் குடி நீர் விநியோகிக்கப்பட்டு வருகிறது. அதனை மேலும் மேம்படுத்தும் நோக்குடன் இன்று மேலும் 25 குடிநீர் பவுஸர்கள் மாவட்ட செயலாளர்களுக்கு ஒப்படைக்கப்பட்டது. களுத்துறை , குருணாகலை , முல்லைத்தீவு , கிளிநொச்சி , வவுனியா மற்றும் மன்னார் மாவட்டங்களுக்கு அவை பகிர்ந்தளிக்கப்பட்டதாக ஜனாதிபதி ஊடக பிரிவு தெரிவித்துள்ளது."}