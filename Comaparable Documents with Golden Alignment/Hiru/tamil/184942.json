{"Header": " பெண்ணின் குளியலறைக்குள் திடீரென புகுந்து தேரர் செய்த காரியம்!!", "Time": "Friday, 02 March 2018 - 16:45", "Url": "http://www.hirunews.lk/tamil/184942/%E0%AE%AA%E0%AF%86%E0%AE%A3%E0%AF%8D%E0%AE%A3%E0%AE%BF%E0%AE%A9%E0%AF%8D-%E0%AE%95%E0%AF%81%E0%AE%B3%E0%AE%BF%E0%AE%AF%E0%AE%B2%E0%AE%B1%E0%AF%88%E0%AE%95%E0%AF%8D%E0%AE%95%E0%AF%81%E0%AE%B3%E0%AF%8D-%E0%AE%A4%E0%AE%BF%E0%AE%9F%E0%AF%80%E0%AE%B0%E0%AF%86%E0%AE%A9-%E0%AE%AA%E0%AF%81%E0%AE%95%E0%AF%81%E0%AE%A8%E0%AF%8D%E0%AE%A4%E0%AF%81-%E0%AE%A4%E0%AF%87%E0%AE%B0%E0%AE%B0%E0%AF%8D-%E0%AE%9A%E0%AF%86%E0%AE%AF%E0%AF%8D%E0%AE%A4-%E0%AE%95%E0%AE%BE%E0%AE%B0%E0%AE%BF%E0%AE%AF%E0%AE%AE%E0%AF%8D", "Content": "வீட்டின் குளியலறையில் குளித்துக்கொண்டிருந்த  பெண்ணொருவரை பலாத்காரம் செய்ய முற்பட்ட தேரர் ஒருவர் கேகாலை காவற்துறையால் இன்று கைது செய்யப்பட்டுள்ளார். கேகாலை , புவக்தெனிய பிரதேச விகாரையை சேர்ந்த தேரர் ஒருவரே இவ்வாறு கைது செய்யப்பட்டுள்ளார். சந்தேகநபரான தேரர் 42 வயதுடைய பெண்ணொருவரையே இவ்வாறு பலாத்காரம் செய்ய முற்பட்டுள்ளதாக தெரிவிக்கப்படுகிறது. விகாரைக்கு அருகில் அமைந்துள்ள வீடொன்றின் குளியலறையில் குறித்த பெண் குளித்துக்கொண்டிருந்த  நிலையில் , சந்தேகநபரான தேரர் திடீரென குளியறைக்குள் புகுந்து இந்த குற்றச்செயலை புரிய முற்பட்டுள்ளதாக தெரிவிக்கப்படுகிறது. பின்னர் குறித்த பெண் தேரரிடம் இருந்து தப்பித்து சம்பவம் தொடர்பில் குடும்ப உறுப்பினர்களுக்கு அறிவித்துள்ளார். அதன்படி , சம்பவம் தொடர்பில் கேகாலை காவற்துறையில் முறைப்பாடு செய்யப்பட்டுள்ளது. முறைப்பாட்டிற்கு அமைய விகாரைக்கு சென்ற காவற்துறையினர் குறித்த தேரரை கைது செய்துள்ளதாக கேகாலை காவற்துறையினர் தெரிவித்துள்ளனர்."}