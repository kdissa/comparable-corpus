{"Header": "ச்சலோக்கா பெயானி இலங்கை விஜயம்", "Time": "Monday, 02 December 2013 - 8:38", "Url": "http://www.hirunews.lk/tamil/72558/%E0%AE%9A%E0%AF%8D%E0%AE%9A%E0%AE%B2%E0%AF%8B%E0%AE%95%E0%AF%8D%E0%AE%95%E0%AE%BE-%E0%AE%AA%E0%AF%86%E0%AE%AF%E0%AE%BE%E0%AE%A9%E0%AE%BF-%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88-%E0%AE%B5%E0%AE%BF%E0%AE%9C%E0%AE%AF%E0%AE%AE%E0%AF%8D", "Content": "ஐக்கிய நாடுகள் சபையின் இடம்பெயர்ந்தவர்களுக்கான மனிதவுரிமைகள் தொடர்பான விசேட பிரதிநிதி ச்சலோக்கா பெயானி இன்று இலங்கைக்கான விஜயத்தை மேற்கொள்ளவுள்ளார். இன்று தொடக்கம் எதிர்வரும் 6 நாட்களுக்கு நாட்டில் தங்கியிருக்கும் அவர், யுத்தத்தால் இடம்பெயர்ந்தவர்களை சந்திக்கவுள்ளதாக மீள்குடியேற்ற அமைச்சின் செயலாளர் ஜனக சுகத்ததாச தெரிவித்தார். ச்சலோக்கா பெயானி இலங்கையில் தங்கியிருக்கும் காலப்பகுதியில், வெளிவிவகாரத்துறை அமைச்சர் ஜீ.எல்.பீரிஸ் உள்ளிட்ட அரசாங்க அமைச்சர்கள் சிலரை சந்திக்கவுள்ளார். ஐக்கிய நாடுகளின் விசேட பிரதிநிதி, வடக்கில் குறிப்பாக முல்லைத்தீவு மாவட்டத்திற்கு விஜயம் செய்யவுள்ளார். அங்கு இடம்பெயர்ந்தவர்கள் தங்கியிருக்கும் முகாம்களையும் கண்காணிக்கவுள்ளதாக சூரியன் செய்திச் சேவைக்கு கருத்து வெளியிட்ட மீள்குடியேற்ற அமைச்சின் செயலாளர் ஜனக சுகததாச குறிப்பிட்டார். அரசாங்கத்தின் அழைப்பை ஏற்றே ச்சலோக்கா பெயானி இலங்கை வருகிறார். ஐக்கிய நாடுகளுடன் அந்நியோன்னியமாக ஏற்படுத்திக் கொள்ளப்பட்ட இணக்கப்பாடுகள் சிலவற்றின் அடிப்படையில் இந்த பயணம் இடம்பெறவுள்ளது. அவர் வடக்கு மற்றும் கிழக்கு மாகாணங்களுக்கு விஜயம் செய்து நீண்டகால இடம்பெயர்ந்தோர் தடுப்பு முகாம்களையும் பார்வையிடவுள்ளார்."}