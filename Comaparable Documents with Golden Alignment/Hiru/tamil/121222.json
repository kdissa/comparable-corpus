{"Header": "பாதீட்டின் அனுகூலங்களை எதிர்வரும் வருடத்தில் - ரணில்", "Time": "Wednesday, 02 December 2015 - 13:11", "Url": "http://www.hirunews.lk/tamil/121222/%E0%AE%AA%E0%AE%BE%E0%AE%A4%E0%AF%80%E0%AE%9F%E0%AF%8D%E0%AE%9F%E0%AE%BF%E0%AE%A9%E0%AF%8D-%E0%AE%85%E0%AE%A9%E0%AF%81%E0%AE%95%E0%AF%82%E0%AE%B2%E0%AE%99%E0%AF%8D%E0%AE%95%E0%AE%B3%E0%AF%88-%E0%AE%8E%E0%AE%A4%E0%AE%BF%E0%AE%B0%E0%AF%8D%E0%AE%B5%E0%AE%B0%E0%AF%81%E0%AE%AE%E0%AF%8D-%E0%AE%B5%E0%AE%B0%E0%AF%81%E0%AE%9F%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%B0%E0%AE%A3%E0%AE%BF%E0%AE%B2%E0%AF%8D", "Content": "வரவு செலவு திட்டத்தின் அனுகூலங்களை எதிர்வரும் வருடத்தின் ஆரம்பம் தொடக்கமே அனுபவிக்க முடியும் என பிரதமர் ரணில் விக்கிரமசிங்க தெரிவித்துள்ளார். அடுத்த வருடத்திற்கான வரவு செலவு திட்டத்தை தமிழ் சிங்கள சித்திரை புத்தாண்டாக மாற்றியிருப்பதாக அவர் குறிப்பிட்டார். கொழும்பு பங்குசந்தையின் 30 வருட நிறைவை முன்னிட்டு இடம்பெற்ற நிகழ்வில் கலந்து கொண்டு உரையாற்றிய போதே அவர் இதனைத் தெரிவித்தார். இதேவேளை, 1988 மற்றும் 89 ஆம் ஆண்டுகளில் இடம்பெற்ற சம்பவங்கள் தொடர்பாக விசாரணை நடத்த ஆணைக்குழுவொன்றை ஸ்தாபிப்பதற்கு தாமும் விருப்பத்துடன் உள்ளதாக ஜே.வி.பியின் தலைவர் அனுரகுமார திசாநாயக்க நாடாளுமன்றத்தில் தெரிவித்துள்ளார். இதேவேளை, வரவு செலவு திட்டத்தின் இரண்டாம் முறை வாசிப்பு மீதான இறுதி நாள் விவாதங்கள் நாடாளுமன்றத்தில் இடம்பெற்று வருகின்றன."}