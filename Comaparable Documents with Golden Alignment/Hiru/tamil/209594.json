{"Header": "புத்தளம் குழந்தையை தேடும் பணி தொடர்ந்தும்...", "Time": "Saturday, 02 February 2019 - 19:33", "Url": "http://www.hirunews.lk/tamil/209594/%E0%AE%AA%E0%AF%81%E0%AE%A4%E0%AF%8D%E0%AE%A4%E0%AE%B3%E0%AE%AE%E0%AF%8D-%E0%AE%95%E0%AF%81%E0%AE%B4%E0%AE%A8%E0%AF%8D%E0%AE%A4%E0%AF%88%E0%AE%AF%E0%AF%88-%E0%AE%A4%E0%AF%87%E0%AE%9F%E0%AF%81%E0%AE%AE%E0%AF%8D-%E0%AE%AA%E0%AE%A3%E0%AE%BF-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%A8%E0%AF%8D%E0%AE%A4%E0%AF%81%E0%AE%AE%E0%AF%8D", "Content": "புத்தளம் - கருவலகஸ்வெவ - நீலபெம்ம பிரதேசத்தில் இருந்து காணாமல் போனதாக தெரிவிக்கப்படும் 4 வயது குழந்தையை தேடி வில்பத்து வனப்பகுதியில் தேடுதல் நடத்தப்படுவதாக தெரிவிக்கப்பட்டுள்ளது. அதற்காக காவற்துறை குழுக்கள் பணியில் ஈடுபடுத்தப்பட்டுள்ளதாக, உயர் காவற்துறை அதிகாரி ஒருவர் தெரிவித்துள்ளார். நேற்றைய தினம் குறித்த குழந்தையின் தாய் மற்றும் உறவினர்களிடம் காவற்துறையினர் வாக்குமூலங்களை பதிவு செய்திருந்தனர். கடந்த 29ஆம் திகதி குறித்த குழந்தை காணாமல் போயுள்ளது. அது குறித்து குழந்தையின் தாய் காவல்நிலையத்தில் மேற்கொள்ளப்பட்ட முறைப்பாட்டுக்கு அமைய விசாரணைகள் இடம்பெற்று வருகின்றமை குறிப்பிடத்தக்கது."}