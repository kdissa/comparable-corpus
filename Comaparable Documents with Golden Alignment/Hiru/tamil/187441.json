{"Header": "இன்று அதிகாலை இடம்பெற்ற பயங்கர விபத்தில் ஒரே குடும்பத்தை சேர்ந்த நால்வர் பலி", "Time": "Monday, 02 April 2018 - 8:10", "Url": "http://www.hirunews.lk/tamil/187441/%E0%AE%87%E0%AE%A9%E0%AF%8D%E0%AE%B1%E0%AF%81-%E0%AE%85%E0%AE%A4%E0%AE%BF%E0%AE%95%E0%AE%BE%E0%AE%B2%E0%AF%88-%E0%AE%87%E0%AE%9F%E0%AE%AE%E0%AF%8D%E0%AE%AA%E0%AF%86%E0%AE%B1%E0%AF%8D%E0%AE%B1-%E0%AE%AA%E0%AE%AF%E0%AE%99%E0%AF%8D%E0%AE%95%E0%AE%B0-%E0%AE%B5%E0%AE%BF%E0%AE%AA%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%92%E0%AE%B0%E0%AF%87-%E0%AE%95%E0%AF%81%E0%AE%9F%E0%AF%81%E0%AE%AE%E0%AF%8D%E0%AE%AA%E0%AE%A4%E0%AF%8D%E0%AE%A4%E0%AF%88-%E0%AE%9A%E0%AF%87%E0%AE%B0%E0%AF%8D%E0%AE%A8%E0%AF%8D%E0%AE%A4-%E0%AE%A8%E0%AE%BE%E0%AE%B2%E0%AF%8D%E0%AE%B5%E0%AE%B0%E0%AF%8D-%E0%AE%AA%E0%AE%B2%E0%AE%BF", "Content": "கலேவெல பகுதியில் இடம்பெற்ற விபத்தில் நான்கு பேர் உயிரிழந்த சம்பவம் தொடர்பில், விபத்துக்குள்ளான பாரவூர்தியின் சாரதி கைது செய்யப்பட்டுள்ளார். கலேவெல - தம்புள்ள வீதியின், யடிகல்பொத்த பிரதேசத்தில் இடம்பெற்ற வாகன விபத்தில் ஒரே குடும்பத்தை சேர்ந்த நால்வர் பலியாகினர். காவற்துறை ஊடகப்பேச்சாளர் அலுவலகம் இதனை தெரிவித்துள்ளது. முச்சக்கரவண்டி ஒன்றும் பாரவூர்தி ஒன்றும் மோதிக்கொண்டமையினாலேயே இந்த விபத்து இடம்பெற்றுள்ளது. சம்பவத்தில் உயிரிழந்தவர்கள் முச்சக்கரவண்டியில் பயணித்த ஒரே குடும்பத்தை சேர்ந்த தாய், தந்தை, மகன் மற்றும் மகள் ஆகியோர் என தெரியவந்துள்ளது. அவர்களின் சடலங்கள் தற்போது கலேவெல மற்றும் தம்புள்ள மருத்துவமனைகளில் வைக்கப்பட்டுள்ளன. முச்சக்கர வண்டியின் சாரதியான 20 வயதான இளைஞருக்கு, நித்திரைக் கலக்கம் ஏற்பட்டமையே இந்த விபத்துக்கான காரணம் என்று ஆரம்ப விசாரணைகளில் தெரியவந்திருப்பதாக காவற்துறையினர் தெரிவித்துள்ளனர்."}