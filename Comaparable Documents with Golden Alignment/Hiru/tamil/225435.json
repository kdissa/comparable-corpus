{"Header": "ஐ.தே.கவில் இணைய உள்ள சுதந்திர கட்சி உறுப்பினர்கள் ..", "Time": "Wednesday, 02 October 2019 - 13:26", "Url": "http://www.hirunews.lk/tamil/225435/%E0%AE%90-%E0%AE%A4%E0%AF%87-%E0%AE%95%E0%AE%B5%E0%AE%BF%E0%AE%B2%E0%AF%8D-%E0%AE%87%E0%AE%A3%E0%AF%88%E0%AE%AF-%E0%AE%89%E0%AE%B3%E0%AF%8D%E0%AE%B3-%E0%AE%9A%E0%AF%81%E0%AE%A4%E0%AE%A8%E0%AF%8D%E0%AE%A4%E0%AE%BF%E0%AE%B0-%E0%AE%95%E0%AE%9F%E0%AF%8D%E0%AE%9A%E0%AE%BF-%E0%AE%89%E0%AE%B1%E0%AF%81%E0%AE%AA%E0%AF%8D%E0%AE%AA%E0%AE%BF%E0%AE%A9%E0%AE%B0%E0%AF%8D%E0%AE%95%E0%AE%B3%E0%AF%8D", "Content": "சிறிலங்கா சுதந்திர கட்சியின் உறுப்பினர்கள் சிலர் ஐக்கிய தேசிய கட்சியுடன் இணைந்துக் கொள்ளவிருப்பதாக கூறப்படுகிறது. அமைச்சர் தயா கமகே இதனைத் கொழும்பில் நேற்று இடம்பெற்ற செய்தியாளர் சந்திப்பு ஒன்றில் வைத்து தெரிவித்தார். சிறிலங்கா சுதந்திர கட்சியின் நாடாளுமன்ற குழு ஒன்று ஏற்கனவே ஐக்கிய தேசிய கட்சியுடன் இணைந்துள்ளது. மற்றுமொரு குழு ஐக்கிய தேசிய கட்சியில் இணைவதற்கு இணக்கம் தெரிவித்துள்ளது. எனினும் அவர்கள் கட்சியாக இணைவார்களா? அல்லது தனிப்பட்ட வகையில் இணைவார்களா? என்பது தொடர்பாக தெரியவில்லை என்று தயா கமகே குறிப்பிட்டார்."}