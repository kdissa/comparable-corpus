{"Header": "ஆரம்ப பாடசாலை சென்ற குழந்தை பலி:முச்சக்கரவண்டி சாரதி கைது!", "Time": "Thursday, 02 March 2017 - 14:43", "Url": "http://www.hirunews.lk/tamil/155858/%E0%AE%86%E0%AE%B0%E0%AE%AE%E0%AF%8D%E0%AE%AA-%E0%AE%AA%E0%AE%BE%E0%AE%9F%E0%AE%9A%E0%AE%BE%E0%AE%B2%E0%AF%88-%E0%AE%9A%E0%AF%86%E0%AE%A9%E0%AF%8D%E0%AE%B1-%E0%AE%95%E0%AF%81%E0%AE%B4%E0%AE%A8%E0%AF%8D%E0%AE%A4%E0%AF%88-%E0%AE%AA%E0%AE%B2%E0%AE%BF%E0%AE%AE%E0%AF%81%E0%AE%9A%E0%AF%8D%E0%AE%9A%E0%AE%95%E0%AF%8D%E0%AE%95%E0%AE%B0%E0%AE%B5%E0%AE%A3%E0%AF%8D%E0%AE%9F%E0%AE%BF-%E0%AE%9A%E0%AE%BE%E0%AE%B0%E0%AE%A4%E0%AE%BF-%E0%AE%95%E0%AF%88%E0%AE%A4%E0%AF%81", "Content": "முச்சக்கரவண்டியொன்றில் இருந்து வீழ்ந்த ஆரம்ப பாடசாலை குழந்தையொன்று உயிரிழந்துள்ளது. இன்று காலை 8 மணியளவில் களவான ரதெல்ல பிரதேசத்தின் வீதியில் பயணித்த முச்சக்கரவண்டியில் இருந்து இந்த குழந்தை விழுந்துள்ளதாக காவற்துறை தெரிவித்துள்ளது. கீழே விழுந்த குழந்தையின் மீது முச்சக்கரவண்டியின் சக்கரங்கள் ஏறியுள்ள நிலையில் , பின்னர் பலத்த காயங்களுக்கு உள்ளான குறித்த குழந்தை களவான மருத்துவமனையில் அனுமதிக்கப்பட்டதை தொடர்ந்து உயிரிழந்துள்ளது. களவான ஹகரங்கல பிரதேசத்தை சேர்ந்த 4 வயது குழந்தையே இவ்வாறு உயிரிழந்துள்ளது. சம்பவம் தொடர்பில் முச்சக்கரவண்டியின் சாரதி கைது செய்யப்பட்டுள்ளார். 4 வயது குழந்தை உயிரிழந்த சம்பவம் அப்பகுதியை சோகத்தில் ஆழ்த்தியுள்ளது."}