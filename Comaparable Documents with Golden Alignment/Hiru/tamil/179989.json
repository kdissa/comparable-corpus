{"Header": "திருகோணமலை 5 இளைஞர்கள் படுகொலை - சர்வதேச மன்னிப்பு சபையின் வலியுறுத்தல்", "Time": "Tuesday, 02 January 2018 - 21:04", "Url": "http://www.hirunews.lk/tamil/179989/%E0%AE%A4%E0%AE%BF%E0%AE%B0%E0%AF%81%E0%AE%95%E0%AF%8B%E0%AE%A3%E0%AE%AE%E0%AE%B2%E0%AF%88-5-%E0%AE%87%E0%AE%B3%E0%AF%88%E0%AE%9E%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%AA%E0%AE%9F%E0%AF%81%E0%AE%95%E0%AF%8A%E0%AE%B2%E0%AF%88-%E0%AE%9A%E0%AE%B0%E0%AF%8D%E0%AE%B5%E0%AE%A4%E0%AF%87%E0%AE%9A-%E0%AE%AE%E0%AE%A9%E0%AF%8D%E0%AE%A9%E0%AE%BF%E0%AE%AA%E0%AF%8D%E0%AE%AA%E0%AF%81-%E0%AE%9A%E0%AE%AA%E0%AF%88%E0%AE%AF%E0%AE%BF%E0%AE%A9%E0%AF%8D-%E0%AE%B5%E0%AE%B2%E0%AE%BF%E0%AE%AF%E0%AF%81%E0%AE%B1%E0%AF%81%E0%AE%A4%E0%AF%8D%E0%AE%A4%E0%AE%B2%E0%AF%8D", "Content": "திருகோணமலையில் 2006ம் ஆண்டு ஜனவரி மாதம் 2ம் திகதி 5 இளைஞர்கள் படுகொலை செய்யப்பட்டமைக்கு நீதி வழங்கப்பட வேண்டும் என்று வலியுறுத்தப்பட்டுள்ளது. சர்வதேச மன்னிப்பு சபை இதனைத் தெரிவித்துள்ளது. சம்பவம் இடம்பெற்று 12 வருடங்கள் நிறைவடைகின்ற போதும், இந்த சம்பவத்துக்கு பொறுப்பானவர்கள் இன்னும் தண்டிக்கப்படவில்லை. இந்தநிலையில் பாதிக்கப்பட்டவர்களுக்கு நீதி வழங்குவதற்கு தொடர்ந்தும் அழுத்தம் கொடுக்கப்படும் என்று சர்வதேச மன்னிப்புச் சபை தெரிவித்துள்ளது. இந்த சம்பவத்துக்கு நீதி வழங்கப்பட வேண்டும் என்று பல்வேறு தரப்பினரால் வலியுறுத்தப்பட்ட போதும், இலங்கை அரசாங்கம் அதற்கான பொறுப்புக்கூற தவறியுள்ளது. சம்பவத்தில் மனோஹரன் ரகீஹர், யோகராஜா ஹேமசந்திர, லோகிதராஜா ரொஹான், தங்கதுரை சிவாநந்தா மற்றும் சண்முகராஜா கஜேந்திரன் ஆகியோரே கொல்லப்பட்டவர்களாவர்."}