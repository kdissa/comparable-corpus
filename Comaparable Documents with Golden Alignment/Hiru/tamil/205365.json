{"Header": "அமெரிக்கா மற்றும் இந்திய விமானப்படைகள் நாளை முதல் கூட்டு பயிற்சி", "Time": "Sunday, 02 December 2018 - 22:01", "Url": "http://www.hirunews.lk/tamil/205365/%E0%AE%85%E0%AE%AE%E0%AF%86%E0%AE%B0%E0%AE%BF%E0%AE%95%E0%AF%8D%E0%AE%95%E0%AE%BE-%E0%AE%AE%E0%AE%B1%E0%AF%8D%E0%AE%B1%E0%AF%81%E0%AE%AE%E0%AF%8D-%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF-%E0%AE%B5%E0%AE%BF%E0%AE%AE%E0%AE%BE%E0%AE%A9%E0%AE%AA%E0%AF%8D%E0%AE%AA%E0%AE%9F%E0%AF%88%E0%AE%95%E0%AE%B3%E0%AF%8D-%E0%AE%A8%E0%AE%BE%E0%AE%B3%E0%AF%88-%E0%AE%AE%E0%AF%81%E0%AE%A4%E0%AE%B2%E0%AF%8D-%E0%AE%95%E0%AF%82%E0%AE%9F%E0%AF%8D%E0%AE%9F%E0%AF%81-%E0%AE%AA%E0%AE%AF%E0%AE%BF%E0%AE%B1%E0%AF%8D%E0%AE%9A%E0%AE%BF", "Content": "அமெரிக்க மற்றும் இந்திய விமானப்படைகள் நாளை முதல் 12 நாட்களுக்கு கூட்டுப் போர் பயிற்சியில் ஈடுபடவுள்ளன. மேற்கு வங்காளம் மாநிலத்தில் உள்ள காலய்குன்டா மற்றும் பனாகர் விமானப்படைத் தளங்களில் இந்தக் கூட்டுப் பயிற்சி இடம்பெறவுள்ளது. இந்த கூட்டுப்போர் பயிற்சிக்கு எக்ஸ் கோப் இந்தியா-18 (Ex Cope India-18) எனப் பெயரிடப்பட்டுள்ளது. இரு நாடுகளுக்கும் இடையில் நான்காவது முறையாக நடைபெறும் இந்த பயிற்சிக்காக அமெரிக்காவில் இருந்து விசேட போர் விமானங்கள் இந்தியாவை வந்தடைந்துள்ளன. இந்தியாவின் சார்பில் சில விசேட போர் விமானங்களும் இந்தக் கூட்டுப் பயிற்சியில் ஈடுபடுத்தப்பட உள்ளதாக இந்திய ஊடகங்கள் தெரிவித்துள்ளன."}