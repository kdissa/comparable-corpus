{"Header": " கோர விபத்து...!! 08 பேர் பலி... - C.C.T.V காணொளி", "Time": "Thursday, 02 August 2018 - 10:18", "Url": "http://www.hirunews.lk/tamil/196602/%E0%AE%95%E0%AF%8B%E0%AE%B0-%E0%AE%B5%E0%AE%BF%E0%AE%AA%E0%AE%A4%E0%AF%8D%E0%AE%A4%E0%AF%81-08-%E0%AE%AA%E0%AF%87%E0%AE%B0%E0%AF%8D-%E0%AE%AA%E0%AE%B2%E0%AE%BF-c-c-t-v-%E0%AE%95%E0%AE%BE%E0%AE%A3%E0%AF%8A%E0%AE%B3%E0%AE%BF", "Content": "நிறுத்தில் வைக்கப்பட்டிருந்த  முச்சக்கர வண்டி மீது சிற்றூந்து  மோதிய விபத்தில் 8 பேர் உயிரிழந்துள்ளனர். கோவை மாவட்டம் சுந்தராபுரம் 4 வழிச்சாலையில் பள்ளி, கல்லூரி மாணவர்கள், பொதுமக்கள் பேருந்துக்காக காத்திருந்துள்ளனர். அப்போது அந்த வழியாக கோவையை நோக்கி சொகுசு சிற்றூந்து ஒன்று அதி வேகமாக வந்ததுள்ளது. திடீரென ஓட்டுநரின் கட்டுப்பாட்டை இழந்த சிற்றூந்து, சாலையோரத்தில் நின்றிருந்தவர்கள், நிறுத்தப்பட்டிருந்த முச்சக்கர வண்டி மீது மோதி மின்கம்பத்தில் முட்டி நின்றது. இந்த விபத்தில் சம்பவ இடத்திலேயே 6 பேர் உயிரிழந்த நிலையில், மேலும் இரண்டு பேர் மருத்துவமனையில் இறந்தனர். விபத்தை நேரில் பார்த்த பொதுமக்கள் அதிர்ச்சி அடைந்து காருக்குள் இருந்த ஓட்டுநரை வெளியே இழுத்து சரமாரியாக தாக்கியுள்ளனர். பின்னர் ஓட்டுநர் மீட்கப்பட்டு அரசு மருத்துவமனையில் சிகிச்சைக்காக அனுமதிக்கப்பட்டுள்ளார்."}