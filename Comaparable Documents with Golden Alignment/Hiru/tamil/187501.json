{"Header": "முப்படை தரப்பினரை மேலும் வலுப்படுத்த நடவடிக்கை - ஜனாதிபதி தெரிவிப்பு", "Time": "Monday, 02 April 2018 - 20:17", "Url": "http://www.hirunews.lk/tamil/187501/%E0%AE%AE%E0%AF%81%E0%AE%AA%E0%AF%8D%E0%AE%AA%E0%AE%9F%E0%AF%88-%E0%AE%A4%E0%AE%B0%E0%AE%AA%E0%AF%8D%E0%AE%AA%E0%AE%BF%E0%AE%A9%E0%AE%B0%E0%AF%88-%E0%AE%AE%E0%AF%87%E0%AE%B2%E0%AF%81%E0%AE%AE%E0%AF%8D-%E0%AE%B5%E0%AE%B2%E0%AF%81%E0%AE%AA%E0%AF%8D%E0%AE%AA%E0%AE%9F%E0%AF%81%E0%AE%A4%E0%AF%8D%E0%AE%A4-%E0%AE%A8%E0%AE%9F%E0%AE%B5%E0%AE%9F%E0%AE%BF%E0%AE%95%E0%AF%8D%E0%AE%95%E0%AF%88-%E0%AE%9C%E0%AE%A9%E0%AE%BE%E0%AE%A4%E0%AE%BF%E0%AE%AA%E0%AE%A4%E0%AE%BF-%E0%AE%A4%E0%AF%86%E0%AE%B0%E0%AE%BF%E0%AE%B5%E0%AE%BF%E0%AE%AA%E0%AF%8D%E0%AE%AA%E0%AF%81", "Content": "முப்படை தரப்பினரை மேலும் வலுப்படுத்த அபிவிருத்தி பெற்ற நாடுகளின் அனுபவம், தொழில்நுட்பம் மற்றும் ஆலோசனைகளை பெற்றுக்கொள்ள எதிர்பார்ப்பதாக ஜனாதிபதி மைத்திரிபால சிரிசேன தெரிவித்துள்ளார். தியத்தலாவை, இலங்கை வான்படை பயிற்சி கல்லூரியில் இன்று இடம்பெற்ற நிகழ்வொன்றில் கலந்து கொண்டு உரையாற்றுகையில் அவர் இதனைக் கூறியுள்ளார். கடந்த 3 தசாப்தங்களாக நாட்டில் இருந்த தீவிரவாதத்தை தோற்கடிக்க முப்படையினரும் காவல்துறையினரும் பெரும் அர்ப்பணிப்புக்களை மேற்கொண்டிருந்தனர். இதன் போது, வான்படையினர் நாட்டின் இறைமையை பாதுகாக்கும் வகையில் செயல்பட்டனர். யுத்தம் நிறைவடைந்த நிலையில், நாட்டில் ஏற்படும் இயற்கை அனர்த்தங்களின் போதும், முப்படையினர் பல சிறப்பான பணிகளை மேற்கொண்டனர். இது தவிர, பாதிக்கப்பட்ட முப்படையினருக்கும் மரணித்தவர்களின் குடும்பத்தினருக்கும் உரிய கௌரவம் அரசாங்கம் செலுத்துவதாகவும் ஜனாதிபதி இதன்போது குறிப்பிட்டுள்ளார். இந்த நிலையில், பாதுகாப்பு படைத்தரப்பினரின் பலத்தை மேலும் அதிகரிக்க அபிவிருத்தி அடைந்த நாடுகளின் ஆலோசனைகள் பெறப்படுவதாகவும் அவர் கூறியுள்ளார்."}