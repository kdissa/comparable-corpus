{"Header": "update:இன்று அதிகாலை இடம்பெற்ற கோர விபத்தில் பலியானவர்களின் எண்ணிக்கை அதிகரிப்பு...", "Time": "Friday, 02 September 2016 - 7:22", "Url": "http://www.hirunews.lk/tamil/142036/update%E0%AE%87%E0%AE%A9%E0%AF%8D%E0%AE%B1%E0%AF%81-%E0%AE%85%E0%AE%A4%E0%AE%BF%E0%AE%95%E0%AE%BE%E0%AE%B2%E0%AF%88-%E0%AE%87%E0%AE%9F%E0%AE%AE%E0%AF%8D%E0%AE%AA%E0%AF%86%E0%AE%B1%E0%AF%8D%E0%AE%B1-%E0%AE%95%E0%AF%8B%E0%AE%B0-%E0%AE%B5%E0%AE%BF%E0%AE%AA%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%AA%E0%AE%B2%E0%AE%BF%E0%AE%AF%E0%AE%BE%E0%AE%A9%E0%AE%B5%E0%AE%B0%E0%AF%8D%E0%AE%95%E0%AE%B3%E0%AE%BF%E0%AE%A9%E0%AF%8D-%E0%AE%8E%E0%AE%A3%E0%AF%8D%E0%AE%A3%E0%AE%BF%E0%AE%95%E0%AF%8D%E0%AE%95%E0%AF%88-%E0%AE%85%E0%AE%A4%E0%AE%BF%E0%AE%95%E0%AE%B0%E0%AE%BF%E0%AE%AA%E0%AF%8D%E0%AE%AA%E0%AF%81", "Content": "குருநாகல் - தம்புள்ளை பிரதான வீதியின் கலேவெல பிரதேசத்தில் இன்று அதிகாலை இடம்பெற்ற வாகன விபத்தில் பலியானவர்களின் எண்ணிக்கை 4 ஆக அதிகரித்துள்ளது. இலங்கை போக்குவரத்து சபைக்கு சொந்தமான பயணிகள் பேருந்து ஒன்றும் வேன் ஒன்றும் மோதிக் கொண்டதிலே இந்த அனர்த்தம் இடம்பெற்றுள்ளது. பலியானவர்களில் வேனின் சாரதியும் குழந்தை ஒன்றும் அடங்குவதாக தெரிவிக்கப்பட்டுள்ளது. சம்பவத்தில் காயமடைந்தவர்கள் தம்புள்ளை மருத்துவமனையில் சிகிச்சை பெறுகின்றனர். update:.................................. குருநாகல் - தம்புள்ளை பிரதான வீதியின் கலேவெல – தொலமகொல்ல பிரதேசத்தில் இன்று அதிகாலை இடம்பெற்ற வாகன விபத்தில் 3 பேர் பலியாகினர். சம்பவத்தில் மேலும் 7 பேர் காயமடைந்துள்ளனர். வேன் ஒன்றும், பேருந்து ஒன்றும் மோதிக் கொண்டதிலேயே இந்த அனர்த்தம் இடம்பெற்றுள்ளது. உயிரிழந்தவர்களில் வேனின் சாரதியும் ஒரு குழந்தையும் உள்ளடங்குவதாக தெரிவிக்கப்பட்டுள்ளது. காயமடைந்தவர்கள், தம்புள்ளை மருத்துவமனையில் அனுமதிக்கப்பட்டுள்ளனர். இதில் 4 ஆண்கள் மற்றும் 3 பெண்கள் அடங்கியுள்ளதாக தெரிவிக்கப்பட்டுள்ளது. இவர்களில் 3 பெண்களின் நிலை கவலைக்கிடமாக உள்ளதாக குறிப்பிடப்பட்டுள்ளது."}