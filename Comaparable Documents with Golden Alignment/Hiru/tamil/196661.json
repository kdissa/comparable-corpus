{"Header": "சிம்பாப்வேயில் அமைதியை ஏற்படுத்த சர்வதேசம் வலியுறுத்தல்", "Time": "Thursday, 02 August 2018 - 21:01", "Url": "http://www.hirunews.lk/tamil/196661/%E0%AE%9A%E0%AE%BF%E0%AE%AE%E0%AF%8D%E0%AE%AA%E0%AE%BE%E0%AE%AA%E0%AF%8D%E0%AE%B5%E0%AF%87%E0%AE%AF%E0%AE%BF%E0%AE%B2%E0%AF%8D-%E0%AE%85%E0%AE%AE%E0%AF%88%E0%AE%A4%E0%AE%BF%E0%AE%AF%E0%AF%88-%E0%AE%8F%E0%AE%B1%E0%AF%8D%E0%AE%AA%E0%AE%9F%E0%AF%81%E0%AE%A4%E0%AF%8D%E0%AE%A4-%E0%AE%9A%E0%AE%B0%E0%AF%8D%E0%AE%B5%E0%AE%A4%E0%AF%87%E0%AE%9A%E0%AE%AE%E0%AF%8D-%E0%AE%B5%E0%AE%B2%E0%AE%BF%E0%AE%AF%E0%AF%81%E0%AE%B1%E0%AF%81%E0%AE%A4%E0%AF%8D%E0%AE%A4%E0%AE%B2%E0%AF%8D", "Content": "தேர்தலுக்குப் பின்னர் சிம்பாப்வேயில் ஏற்பட்டுள்ள அமைதியின்மையைத் தணிக்க நடவடிக்கை எடுக்குமாறு சர்வதேச நாடுகள் அழுத்தம் கொடுத்துவருகின்றன. அந்த நாட்டில் நீண்டகாலம் தலைவராக இருந்த ரொபர்ட் முகாபே பதவி நீக்கப்பட்டு வெளியேற்றப்பட்டதன் பின்னர் இடம்பெற்ற பொதுத் தேர்தலில், ஆளும் சானு – பி.எஃப் கட்சி வெற்றி பெற்றது. எனினும் தேர்தல் முடிவு மாற்றி அமைக்கப்பட்டுள்ளதாக எதிர்கட்சியினர் குற்றம் சுமத்தி ஆர்ப்பாட்டங்களில் ஈடுபடுகின்றனர். ஆர்ப்பாட்டக்காரர்கள் மீது இராணுவத்தினர் தாக்குதல் நடத்தியநிலையில் 3 பேர் வரையில் உயிரிழந்தனர். இந்தநிலையில் இவ்வாறான வன்முறைகளை தடுப்பதற்கு உடனடியாக நடவடிக்கை எடுக்கப்பட வேண்டும் என்று ஐக்கிய நாடுகள் சபையும், பிரித்தானியாவும் வலியுறுத்தியுள்ளன."}