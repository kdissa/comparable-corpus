{"Header": "கடற்தொழிலாளர்களை தேடும் பணிகளை துரிதப்படுத்துமாறு உத்தரவு", "Time": "Saturday, 02 December 2017 - 20:05", "Url": "http://www.hirunews.lk/tamil/177465/%E0%AE%95%E0%AE%9F%E0%AE%B1%E0%AF%8D%E0%AE%A4%E0%AF%8A%E0%AE%B4%E0%AE%BF%E0%AE%B2%E0%AE%BE%E0%AE%B3%E0%AE%B0%E0%AF%8D%E0%AE%95%E0%AE%B3%E0%AF%88-%E0%AE%A4%E0%AF%87%E0%AE%9F%E0%AF%81%E0%AE%AE%E0%AF%8D-%E0%AE%AA%E0%AE%A3%E0%AE%BF%E0%AE%95%E0%AE%B3%E0%AF%88-%E0%AE%A4%E0%AF%81%E0%AE%B0%E0%AE%BF%E0%AE%A4%E0%AE%AA%E0%AF%8D%E0%AE%AA%E0%AE%9F%E0%AF%81%E0%AE%A4%E0%AF%8D%E0%AE%A4%E0%AF%81%E0%AE%AE%E0%AE%BE%E0%AE%B1%E0%AF%81-%E0%AE%89%E0%AE%A4%E0%AF%8D%E0%AE%A4%E0%AE%B0%E0%AE%B5%E0%AF%81", "Content": "'ஒக்கி' சூறாவளியில் சிக்கி காணாமல் போன தென்நிந்திய கடற்தொழிலாளர்களை தேடும் பணிகளை துரிதப்படுத்துமாறு இந்திய பாதுகாப்பு அமைச்சர் நிர்மலா சீத்தாராமன் உத்தரவிட்டுள்ளார். கன்னியாகுமரிக்கு தென்கிழக்கே உருவான காற்றழுத்த தாழ்வு மண்டலம், கடந்த 29ம் திகதி 'ஒக்கி' சூறாவளியாக மாற்றம் பெற்றது. இந்தநிலையில் கன்னியாகுமரி மாவட்டத்தில் இருந்து கடற்தொழிலுக்காக கடந்த 29 ஆம் திகதி சென்ற 830 கடற்தொழிலாளர்களில் 28 பேர் காணாமல் போயுள்ளதாக இந்திய உடகங்கள் தெரிவித்துள்ளன. அவர்களை விரைவில் மீட்டுத்தருமாறு கோரி கன்னியாகுமரி, சின்னத்துறை பகுதிகளை சேர்ந்த கடற்தொழிலாளர்களின் மீனவர் குடும்பத்தினர் சாலை மறியலில் போராட்டத்தில் ஈடுபட்டுள்ளனர். இந்தநிலையில், அவர்களை உடனடியாக மீட்பதற்கான நடவடிக்கைகளை மேற்கொள்ளுமாறு நிர்மலா சீத்தாராமன் உத்திரவிட்டுள்ளார். அத்துடன் அந்த பகுதிகளில் பெய்துவரும் தொடர் மழை காரணமாக ஏராளமான படகுகள் கடலில் மூழ்கியும், 500க்கும் மேற்பட்ட படகுகள் சேதமடைந்தும் உள்ளதாக தமிழக ஊடகங்கள் தெரிவித்துள்ளன."}