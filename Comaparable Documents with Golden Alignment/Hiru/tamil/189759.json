{"Header": "அமைச்சரவை மறுசீரமைப்பு சங்கீத கதிரைபோல இடம்பெற்றுள்ளது - அநுரகுமார ", "Time": "Wednesday, 02 May 2018 - 9:38", "Url": "http://www.hirunews.lk/tamil/189759/%E0%AE%85%E0%AE%AE%E0%AF%88%E0%AE%9A%E0%AF%8D%E0%AE%9A%E0%AE%B0%E0%AE%B5%E0%AF%88-%E0%AE%AE%E0%AE%B1%E0%AF%81%E0%AE%9A%E0%AF%80%E0%AE%B0%E0%AE%AE%E0%AF%88%E0%AE%AA%E0%AF%8D%E0%AE%AA%E0%AF%81-%E0%AE%9A%E0%AE%99%E0%AF%8D%E0%AE%95%E0%AF%80%E0%AE%A4-%E0%AE%95%E0%AE%A4%E0%AE%BF%E0%AE%B0%E0%AF%88%E0%AE%AA%E0%AF%8B%E0%AE%B2-%E0%AE%87%E0%AE%9F%E0%AE%AE%E0%AF%8D%E0%AE%AA%E0%AF%86%E0%AE%B1%E0%AF%8D%E0%AE%B1%E0%AF%81%E0%AE%B3%E0%AF%8D%E0%AE%B3%E0%AE%A4%E0%AF%81-%E0%AE%85%E0%AE%A8%E0%AF%81%E0%AE%B0%E0%AE%95%E0%AF%81%E0%AE%AE%E0%AE%BE%E0%AE%B0", "Content": "அமைச்சரவை மறுசீரமைப்பு விஞ்ஞான அடிப்படையில் அல்லாமல், சங்கீத கதிரைபோல இடம்பெற்றுள்ளதாக ஜே.வி.பி தலைவர் அநுரகுமார திஸாநாயக்க தெரிவித்துள்ளார். யாழ்ப்பாணத்தில் நேற்று நடத்திய கட்சியின் சர்வதேச தொழிலாளர் தினக் கூட்டத்தில் உரையாற்றியபோதே அவர் இதனைத் தெரிவித்துள்ளார். மாதாந்தம் அமைச்சரவை மறுசீரமைப்பு இடம்பெறுகிறது. துமிந்த திஸாநாயக்க வசமிருந்த விவசாய அமைச்சு, மஹிந்த அமரவீரவுக்கு வழங்கப்பட்டது. மஹிந்த அமரவீரவிடமிருந்த கடற்றொழில் அமைச்சு சொய்ஸாவுக்கும், அவரிடமிருந்த நீர்ப்பாசனத் துறை துமிந்த திஸாநாயக்கவுக்கும் வழங்கப்பட்டுள்ளது. விவசாயம் ஒருவருக்கும் நீர்ப்பாசனம் ஒருவருக்கும் வழங்கப்பட்டுள்ளது. அதுபோல கல்வித்துறை ஒருவருக்கும் உயர்கல்வி ஒருவருக்கும் வழங்கப்பட்டுள்ளது. இதனையே விஞ்ஞான ரீதியிலான அமைச்சரவை மறுசீரமைப்பு எனத் தெரிவிப்பதாக அநுரகுமார திஸஜநாயக்க தெரிவித்துள்ளார்."}