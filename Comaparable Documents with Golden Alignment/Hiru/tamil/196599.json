{"Header": "இதுவரை  62 மனித எலும்புக்கூடுகள் கண்டுபிடிப்பு", "Time": "Thursday, 02 August 2018 - 9:43", "Url": "http://www.hirunews.lk/tamil/196599/%E0%AE%87%E0%AE%A4%E0%AF%81%E0%AE%B5%E0%AE%B0%E0%AF%88-62-%E0%AE%AE%E0%AE%A9%E0%AE%BF%E0%AE%A4-%E0%AE%8E%E0%AE%B2%E0%AF%81%E0%AE%AE%E0%AF%8D%E0%AE%AA%E0%AF%81%E0%AE%95%E0%AF%8D%E0%AE%95%E0%AF%82%E0%AE%9F%E0%AF%81%E0%AE%95%E0%AE%B3%E0%AF%8D-%E0%AE%95%E0%AE%A3%E0%AF%8D%E0%AE%9F%E0%AF%81%E0%AE%AA%E0%AE%BF%E0%AE%9F%E0%AE%BF%E0%AE%AA%E0%AF%8D%E0%AE%AA%E0%AF%81", "Content": "மன்னார் மனித புதைகுழி அகழ்வில் இதுவரை 62 மனித எலும்புக்கூடுகள் கண்டுபிடிக்கப்பட்டுள்ளன. இந்த மனித புதைக்குழி அகழ்வுப்பணிகள் ஆரம்பமாகி இன்றுடன் 46 நாட்கள் ஆகின்றன. இதன்போது , முழுமையான எலும்புக்கூடுகள் 34 மன்னார் நீதிமன்றில் ஒப்படைக்கப்பட்டுள்ள நிலையில் , மேலும் மனித எச்சங்கள் சில இந்த வாரத்தினுள் நீதிமன்றில் ஒப்படைக்கப்படவுள்ளதாக தெரிவிக்கப்படுகிறது. மன்னார் நகரின் நுழைவாயிலில் அமைந்துள்ள சதொச விற்பனை நிலைய வளாகத்தில் கடந்த மார்ச் 26ம் திகதி மனித எச்சங்கள் சில மீட்கப்பட்டதை தொடர்ந்து இந்த  மனித எச்சங்களை அகழும் பணிகள் ஆரம்பிக்கப்பட்டது. இந்த மனித எச்சங்களை மேலதிக பரிசோதனைகளுக்காக அமெரிக்காவின் ப்ளோரிடா ஆய்வகத்திற்கு அனுப்புவதற்கு தீர்மானிக்கப்பட்டுள்ள நிலையில் , அது தொடர்பில் இறுதி தீர்மானம் இதுவரை மேற்கொள்ளப்படவில்லை என தெரிவிக்கப்படுகிறது."}