{"Header": "மியன்மார் போராளிகள் மீது தாக்குதல்", "Time": "Wednesday, 02 January 2013 - 20:09", "Url": "http://www.hirunews.lk/tamil/50695/%E0%AE%AE%E0%AE%BF%E0%AE%AF%E0%AE%A9%E0%AF%8D%E0%AE%AE%E0%AE%BE%E0%AE%B0%E0%AF%8D-%E0%AE%AA%E0%AF%8B%E0%AE%B0%E0%AE%BE%E0%AE%B3%E0%AE%BF%E0%AE%95%E0%AE%B3%E0%AF%8D-%E0%AE%AE%E0%AF%80%E0%AE%A4%E0%AF%81-%E0%AE%A4%E0%AE%BE%E0%AE%95%E0%AF%8D%E0%AE%95%E0%AF%81%E0%AE%A4%E0%AE%B2%E0%AF%8D", "Content": "மியன்மார் இராணுவத்தினர் அந்த நாட்டின் போராளிகளை இலக்கு வைத்து தாக்கதல் நடத்தி இருப்பதாக தெரிவிக்கப்படுகிறது. கடந்த ஐந்து நாட்களாக இந்த தாக்குதல்கள் இடம்பெற்று வருகின்றன. மியன்மாரின் வடக்கு கச்சின் பகுதிகளில் நிலைக் கொண்டுள்ள போராளிகளின் பிரதேங்களை நோக்கி, யுத்த வானூர்திகள் தாக்குதல் நடத்தியுள்ளன. அந்த நாட்டில் இயங்குகின்ற மனித உரிமை அமைப்புகளால் எடுக்கப்பட்ட புகைப்படங்கள் இதனை உறுதி செய்துள்ளன. எனினும் இந்த தாக்குதல் தொடர்பில் இராணுவத்தினர் தங்களுக்கு எதனையும் அறிவிக்கவில்லை என்று, மியன்மார் அரசாங்கம் தெரிவித்துள்ளது. இராணுவத்தினருக்கும்,  கச்சின் போராளிகளுக்கும் இடையிலான மோதல்கள், 17 வருடங்களாக நீடித்த சமாதான  உடன்படிக்கை ரத்து செய்யப்பட்டு, கடந்த 2011ம் ஆண்டு முதல்  ஆரம்பமாகியுள்ளன."}