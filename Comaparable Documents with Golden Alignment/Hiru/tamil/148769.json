{"Header": "நாடா சூறாவளி!! கிளிநொச்சி, முல்லைத்தீவு, வவுனியா, மன்னார் பகுதிகளில் கடும் மழை..", "Time": "Friday, 02 December 2016 - 9:35", "Url": "http://www.hirunews.lk/tamil/148769/%E0%AE%A8%E0%AE%BE%E0%AE%9F%E0%AE%BE-%E0%AE%9A%E0%AF%82%E0%AE%B1%E0%AE%BE%E0%AE%B5%E0%AE%B3%E0%AE%BF-%E0%AE%95%E0%AE%BF%E0%AE%B3%E0%AE%BF%E0%AE%A8%E0%AF%8A%E0%AE%9A%E0%AF%8D%E0%AE%9A%E0%AE%BF-%E0%AE%AE%E0%AF%81%E0%AE%B2%E0%AF%8D%E0%AE%B2%E0%AF%88%E0%AE%A4%E0%AF%8D%E0%AE%A4%E0%AF%80%E0%AE%B5%E0%AF%81-%E0%AE%B5%E0%AE%B5%E0%AF%81%E0%AE%A9%E0%AE%BF%E0%AE%AF%E0%AE%BE-%E0%AE%AE%E0%AE%A9%E0%AF%8D%E0%AE%A9%E0%AE%BE%E0%AE%B0%E0%AF%8D-%E0%AE%AA%E0%AE%95%E0%AF%81%E0%AE%A4%E0%AE%BF%E0%AE%95%E0%AE%B3%E0%AE%BF%E0%AE%B2%E0%AF%8D-%E0%AE%95%E0%AE%9F%E0%AF%81%E0%AE%AE%E0%AF%8D-%E0%AE%AE%E0%AE%B4%E0%AF%88", "Content": "இலங்கைக்கு மிக அருகில் நிலை கொண்டிருந்த நாடா சூறாவளி தற்போது வலுவிழந்து தாழமுக்கமாக மாறியுள்ளது. இதனால் நாட்டில் நிலவிய மழையுடனான காலநிலை குறைவடையும் என்று வளிமண்டலவியல் திணைக்களம் தெரிவித்துள்ளது. இதேவேளை கடும் மழை மற்றும் காற்றின் காரணமாக யாழ்ப்பாணத்தில் மாத்திரம் 57 குடும்பங்கள் வரையில் பாதிக்கப்பட்டுள்ளன. அத்துடன் நேற்று சாவகச்சேரி பகுதியில் மரம் ஒன்று முறிந்து வீழ்ந்ததில் ஒருவர் பலியானதாகவும் தெரிவிக்கப்பட்டுள்ளது. மேலும் கிளிநொச்சி, முல்லைத்தீவு, வவுனியா போன்ற பகுதிகளிலும் மன்னாரிலும் கடும் மழை பெய்வதாக தெரிவிக்கப்பட்டுள்ளது."}