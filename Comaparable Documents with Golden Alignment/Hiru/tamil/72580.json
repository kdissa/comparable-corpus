{"Header": "ஜீ எல் பதவி விலக வேண்டும் - மங்கள", "Time": "Monday, 02 December 2013 - 13:37", "Url": "http://www.hirunews.lk/tamil/72580/%E0%AE%9C%E0%AF%80-%E0%AE%8E%E0%AE%B2%E0%AF%8D-%E0%AE%AA%E0%AE%A4%E0%AE%B5%E0%AE%BF-%E0%AE%B5%E0%AE%BF%E0%AE%B2%E0%AE%95-%E0%AE%B5%E0%AF%87%E0%AE%A3%E0%AF%8D%E0%AE%9F%E0%AF%81%E0%AE%AE%E0%AF%8D-%E0%AE%AE%E0%AE%99%E0%AF%8D%E0%AE%95%E0%AE%B3", "Content": "வெளிவிவகார அமைச்சர் ஜீ எல் பீரிஸ் பதவி விலக வேண்டும் என்று ஐக்கிய தேசிய கட்சியின் நாடாளுமன்ற உறுப்பினர் மங்கள சமரவீர வலியுறுத்தியுள்ளார். கொழும்பில் இன்று இடம்பெற்ற செய்தியாளர் சந்திப்பின் போதே அவர் இந்த வலியுறுத்தலை விடுத்தார். வெளிவிவகார அமைச்சரின் ஆபிரிக்க ராஜதந்திர கொள்கையானது, பொது நலவாய நாடுகளின் மாநாட்டில் பங்கேற்ற ஆபிரிக்க கண்டத்தின் அரச தலைவர்களது எண்ணிக்கையில் புலப்பட்டுள்ளதாக அவர் குறிப்பிட்டார். இந்த நிலையில், அவரது ஆபிரிக்க கொள்கையின் நிலமையை அறிந்துக்கொள்ளக் கூடியதாக உள்ளது. அண்மைக்காலமாக வெளிவிவகார துறை அமைச்சர் ஜீ எல் பீரிஸ், மேலைத்தேய நாடுகளின் தேவைப்பாடு தமக்கு அவசியம் இல்லை என்றும் ஆபிரிக்க நாடுகளுடன் எமது புதிய வெளிநாட்டுக் கொள்கை செயற்படுவதாக கூறியிருந்தார். ஆபிரிக்க கண்டத்தில் 19 நாடுகள் பொது நலவாய அமைப்பில் அங்கம் வகிக்கின்றன. எனினும் இலங்கை மாநாட்டில், வெறும் 7 நாடுகளே கலந்து கொண்டன. இதன் மூலம் அவரின் செயற்பாட்டின் தன்மை புரிவதாகவும் மங்கள சமரவீர சுட்டிக்காட்டினார்."}