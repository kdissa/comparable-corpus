{"Header": "சீனாவில் நினைவு கூறப்பட்ட துன்பியல் நிகழ்வு", "Time": "Sunday, 02 June 2019 - 20:18", "Url": "http://www.hirunews.lk/tamil/217597/%E0%AE%9A%E0%AF%80%E0%AE%A9%E0%AE%BE%E0%AE%B5%E0%AE%BF%E0%AE%B2%E0%AF%8D-%E0%AE%A8%E0%AE%BF%E0%AE%A9%E0%AF%88%E0%AE%B5%E0%AF%81-%E0%AE%95%E0%AF%82%E0%AE%B1%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F-%E0%AE%A4%E0%AF%81%E0%AE%A9%E0%AF%8D%E0%AE%AA%E0%AE%BF%E0%AE%AF%E0%AE%B2%E0%AF%8D-%E0%AE%A8%E0%AE%BF%E0%AE%95%E0%AE%B4%E0%AF%8D%E0%AE%B5%E0%AF%81", "Content": "மூன்று தசாப்தங்களுக்கு முன்னர் சீன ரினமன் சதுக்கத்தில் ஜனநாயக ரீதியாக ஆர்ப்பாட்டம் செய்த மாணவர்களை குறிவைத்து இராணுவம் மேற்கொண்ட துப்பாக்கிப் பிரயோகத்தில் ஏராளமானவர்கள் கொல்லப்பட்டனர். அந்த துன்பியல் நிகழ்வு ஆயிரக்கணக்கான ஆர்வலர்களால் உணர்ச்சி பூர்வமாக நினைவு கூறப்பட்டது. பேச்சு சுதந்திரம், ஜனநாயக ரீதியாக ஆர்ப்பாட்டம் செய்வதற்கான அனுமதி, சீன தலைவர்கள் தமது சொத்து விபரங்களை வெளியிட வேண்டும் என்ற கோரிக்கைகள் உட்பட 7 கோரிக்கைகளை முன்வைத்து சீன மாணவர்கள் ரினமன் சதுக்கத்தில் தொடர்ச்சியான ஆர்ப்பாட்டத்தில் ஈடுபட்டனர். மாணவர்களின் கோரிக்கை முற்றாக நிராகரிக்கப்பட்ட நிலையில், அந்த சதுக்கத்தில் கூடியிருந்த ஆயிரக்கணக்கான மாணவர்களை இராணுவத்தை கொண்டு அகற்றும் படி நிர்வாகம் உத்தரவிட்டது. இந்த உத்தரவையடுத்து சீன துருப்பினர் தமது சொந்த பிரஜைகளுக்கு எதிராக துப்பாக்கி பிரயோகத்தை மேற்கொண்டு அவர்களை அங்கிருந்து அகற்றியமை குறிப்பிடத்தக்கது."}