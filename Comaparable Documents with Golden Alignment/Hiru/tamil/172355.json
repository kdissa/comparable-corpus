{"Header": "இலங்கை புகலிடக் கோரிக்கையாளர் ஒருவர் தற்கொலை", "Time": "Monday, 02 October 2017 - 15:20", "Url": "http://www.hirunews.lk/tamil/172355/%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88-%E0%AE%AA%E0%AF%81%E0%AE%95%E0%AE%B2%E0%AE%BF%E0%AE%9F%E0%AE%95%E0%AF%8D-%E0%AE%95%E0%AF%8B%E0%AE%B0%E0%AE%BF%E0%AE%95%E0%AF%8D%E0%AE%95%E0%AF%88%E0%AE%AF%E0%AE%BE%E0%AE%B3%E0%AE%B0%E0%AF%8D-%E0%AE%92%E0%AE%B0%E0%AF%81%E0%AE%B5%E0%AE%B0%E0%AF%8D-%E0%AE%A4%E0%AE%B1%E0%AF%8D%E0%AE%95%E0%AF%8A%E0%AE%B2%E0%AF%88", "Content": "அவுஸ்திரேலியாவின் மானுஷ் தீவில் உள்ள தடுப்பு முகாமில், இலங்கை புகலிடக் கோரிக்கையாளர் ஒருவர் உயிரிழந்துள்ளார். பப்புவா நியூகினியா காவல்துறையினரை மேற்கோள் காட்டி அவுஸ்திரேலிய ஊடகங்கள்  இந்த தகவலை வெளியிட்டுள்ளன. 32 வயதுடைய இலங்கைத் தமிழரான இவர் உளவியல் நோய் காரணமாக மருத்துவமனையில் அனுமதிக்கப்பட்டு  சிகிச்சை பெற்றுவந்த நிலையில் உளவியல்சார் தற்கொலை செய்துகொண்டுள்ளதாக தெரிவிக்கப்படுகின்றது. மானுஸ்தீவில் இலங்கையர்கள் உள்ளிட்ட 700க்கும் மேற்பட்ட வெளிநாட்டவர்கள் கடந்த 4 வருடங்களாக தடுத்துவைக்கப்பட்டுள்ளனர். இந்தநிலையில் மானுஸ்தீவில் கடந்த நான்கு வருடங்களில் இடம்பெற்ற 6 ஆவது உளவியல் சார் மரணம் என தெரிவிக்கப்படுகின்றது."}