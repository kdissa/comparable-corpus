{"Header": "பாகிஸ்தானில் தலிபான் தாக்குதல் - 31 பேர் பலி ", "Time": "Saturday, 02 February 2013 - 20:32", "Url": "http://www.hirunews.lk/tamil/52620/%E0%AE%AA%E0%AE%BE%E0%AE%95%E0%AE%BF%E0%AE%B8%E0%AF%8D%E0%AE%A4%E0%AE%BE%E0%AE%A9%E0%AE%BF%E0%AE%B2%E0%AF%8D-%E0%AE%A4%E0%AE%B2%E0%AE%BF%E0%AE%AA%E0%AE%BE%E0%AE%A9%E0%AF%8D-%E0%AE%A4%E0%AE%BE%E0%AE%95%E0%AF%8D%E0%AE%95%E0%AF%81%E0%AE%A4%E0%AE%B2%E0%AF%8D-31-%E0%AE%AA%E0%AF%87%E0%AE%B0%E0%AF%8D-%E0%AE%AA%E0%AE%B2%E0%AE%BF", "Content": "பாகிஸ்தானில் தலிபான் தீவிரவாதிகள் இன்று நடத்திய தாக்குதலில் 31 பேர்  கொல்லப்பட்டனர். ராணுவ  சோதனைச் சாவடியொன்றின் மீது நடத்தப்பட்ட இந்த தாக்குதலில் 8 படைச்  சிப்பாய்களும், 11 பொது மக்களும் 12 தீவிரவாதிகளும் கொல்லப்பட்டதாக  பாக்கிஸ்தான் ஊடகங்கள் செய்தி வெளியிட்டுள்ளன. சம்பவத்தில் 30  க்கும் மேற்பட்டோர் காயமுற்றனர்.. இந்த  தாக்குதல் அமெரிக்காவின் நடவடிக்கைக்கு எதிர்ப்பு தெரிவிக்கும் விதமாகவே  நடத்தப்பட்டதாக தலிபான் அமைப்பின் இஷானுல்லா இஷான் தெரிவித்துள்ளார். வட மேற்கு பாகிஸ்தானில்  வர்ஜிஸ்தான் பகுதியில் பாக்கிஸ்தான் படையினர் இருந்த சோதனைச்சாவடியில் பயங்கரவாதிகள் கையெறி குண்டுகளை வீசியுள்ளனர். இதனைத் தொடர்ந்து துப்பாக்கிச் சமரும் நடந்துள்ளது. இந்த தாக்குதலில் தலிபான் தற்கொலை  படையினர் 3 பேரும் இறந்ததாக சர்வதேச செய்திகள் தெரிவிக்கின்றன."}