{"Header": "விபத்தில் இரண்டு சிறுவர்கள் பலி", "Time": "Saturday, 02 November 2019 - 13:45", "Url": "http://www.hirunews.lk/tamil/227466/%E0%AE%B5%E0%AE%BF%E0%AE%AA%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%87%E0%AE%B0%E0%AE%A3%E0%AF%8D%E0%AE%9F%E0%AF%81-%E0%AE%9A%E0%AE%BF%E0%AE%B1%E0%AF%81%E0%AE%B5%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%AA%E0%AE%B2%E0%AE%BF", "Content": "வீரகெட்டிய-தங்கல்ல வீதியில் ராஜபக்ஷ வித்தியாலயத்திற்கு அருகில் இடம்பெற்ற விபத்தில் இரண்டு சிறுவர்கள் பலியாகியுள்ளனர். நேற்று பிற்பகல் குறித்த விபத்து இடம்பெற்றுள்ளதாக தெரிவிக்கப்படுகிறது. பேருந்து ஒன்று வீதியிலிருந்து விலகி எதிர் திசையில் வந்துக்கொண்டிருந்த மகிழூர்தியுடன் நேருக்கு நேர் மோதுண்டதன் காரணமாக மேற்படி விபத்து இடம்பெற்றுள்ளதாக காவல்துறை ஊடக பேச்சாளர் அலுவலகம் குறிப்பிட்டுள்ளது. மேற்படி விபத்தில் 6 வயது சிறுமியும் 12 வயது சிறுவன் ஒருவனுமே குறித்த சம்பவத்தில் உயிரிழந்துள்ளனர். விபத்தில் உயிரிழந்த இருவரும் விதாரன்தெனிய-நலகம-கெடகேல்லகஹவத்த பிரதேசத்ததில் வசித்து வந்தவர்களென்பது குறிப்பிடத்தக்கது. காவல்துறையினர் மேற்கொண்ட விசாரணையின் போது மகிழூர்தியை செலுத்திய நபருக்கு 15 வயது என்பது தெரியவந்துள்ளது. இந்நிலையில் குறித்த மகிழூர்தியின் உரிமையாளரை காவல்துறையினர் கைது செய்துள்ளனர்."}