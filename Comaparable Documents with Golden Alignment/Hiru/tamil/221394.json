{"Header": "யாழில் மோட்டார் சைக்கிளில் பயணித்த இரு இளைஞர்கள் கைது", "Time": "Friday, 02 August 2019 - 19:01", "Url": "http://www.hirunews.lk/tamil/221394/%E0%AE%AF%E0%AE%BE%E0%AE%B4%E0%AE%BF%E0%AE%B2%E0%AF%8D-%E0%AE%AE%E0%AF%8B%E0%AE%9F%E0%AF%8D%E0%AE%9F%E0%AE%BE%E0%AE%B0%E0%AF%8D-%E0%AE%9A%E0%AF%88%E0%AE%95%E0%AF%8D%E0%AE%95%E0%AE%BF%E0%AE%B3%E0%AE%BF%E0%AE%B2%E0%AF%8D-%E0%AE%AA%E0%AE%AF%E0%AE%A3%E0%AE%BF%E0%AE%A4%E0%AF%8D%E0%AE%A4-%E0%AE%87%E0%AE%B0%E0%AF%81-%E0%AE%87%E0%AE%B3%E0%AF%88%E0%AE%9E%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%95%E0%AF%88%E0%AE%A4%E0%AF%81", "Content": "போலி இலக்கத் தகடுகளைப் பொருத்தியவாறும், தலைக்கவசத்துக்கு சலோ ரேப் ஒட்டி மறைத்தவாறு மோட்டார் சைக்கிளில் பயணித்த இரண்டு இளைஞர்கள் யாழ்ப்பாணம் காவல்துறையினரால் கைது செய்யப்பட்டுள்ளனர். நல்லூர் ஆலய பின் வீதியில் இடம்பெற்ற விபத்தில் படுகாயமடைந்தவரை அழைத்துச்செல்வதற்காக உந்துருளியில் பயணித்தபோது, இன்று பிற்பகல் 3.00 மணியளவில் அவர்கள் கைது செய்யப்பட்டுள்ளனர். இதன்போது சம்பவ இடத்திற்கு சென்ற யாழ்ப்பாண காவல்துறையினர் குறித்த இளைஞர்களின் உந்துருளியை சோதனைக்கு உட்படுத்தியுள்ளனர். அவர்கள் பயணித்த மோட்டார் சைக்கிளின் முன் பக்க இலக்கத் தகடு WP என மேல் மாகாண பதிவு இலக்கமாகவும், பின்பக்க இலக்கத் தகடு CP என மத்திய மாகாண பதிவு இலக்கமாகவும் இருந்தமை கண்டறியப்பட்டுள்ளது. அத்துடன், இளைஞர்கள் இருவரில் ஒருவரின் தலைக்கவசத்தின் முகப்புக் கண்ணாடி கறுப்பு சலோ ரேப்பால் ஒட்டி மறைக்கப்பட்டுள்ளமையும் கண்டறியப்பட்டது. இதையடுத்து, இருவரையும் கைது செய்த காவல்துறையினர் மேலதிக விசாரணைகளை முன்னெடுத்துள்ளனர்."}