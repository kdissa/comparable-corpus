{"Header": "2023 இல் கடன் சுமையை இல்லாது செய்வோம்..", "Time": "Monday, 02 May 2016 - 9:09", "Url": "http://www.hirunews.lk/tamil/132207/2023-%E0%AE%87%E0%AE%B2%E0%AF%8D-%E0%AE%95%E0%AE%9F%E0%AE%A9%E0%AF%8D-%E0%AE%9A%E0%AF%81%E0%AE%AE%E0%AF%88%E0%AE%AF%E0%AF%88-%E0%AE%87%E0%AE%B2%E0%AF%8D%E0%AE%B2%E0%AE%BE%E0%AE%A4%E0%AF%81-%E0%AE%9A%E0%AF%86%E0%AE%AF%E0%AF%8D%E0%AE%B5%E0%AF%8B%E0%AE%AE%E0%AF%8D", "Content": "2023 ஆண்டாகும் போது நாட்டின் மொத்த தேசிய உற்பத்தியை இரட்டிப்பாக்கி, கடன்சுமையை இல்லாது செய்யவிருப்பதாக பிரதமர் ரணில் விக்ரமசிங்க கூறியுள்ளார். பொரளையில் நேற்று நடைபெற்ற ஐக்கிய தேசிய கட்சியின் மேதின கூட்டத்தில் வைத்து அவர் இந்த விடயத்தைக் கூறியுள்ளார். தாங்கள் உறுதியளித்த விடயங்கள் அனைத்தும் நிறைவேற்றப்பட்டு வருகின்றன. வேதனங்கள் அதிகரிக்கப்பட்டுள்ளன. எரிதிரவத்தின் விலை குறைக்கப்பட்டுள்ளது. நாட்டுக்காக அர்ப்பணிப்புடன் செயற்பட்டு வருகிறோம் அதேநேரம் அபிவிருத்தி வேலைத்திட்டங்களுக்காக யாரும் தரகு பெறப்படவில்லை. இந்த ஆட்சியின் ஊடாக பொது மக்களே செல்வந்தர்களாக மாற்றப்படுவார்கள் என்று பிரதமர் இதன் போது கூறியுள்ளார்."}