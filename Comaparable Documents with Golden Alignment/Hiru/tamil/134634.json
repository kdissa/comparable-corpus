{"Header": "குஜராத் கலவரம் - 24 பேர் குற்றவாளிகள்", "Time": "Thursday, 02 June 2016 - 16:41", "Url": "http://www.hirunews.lk/tamil/134634/%E0%AE%95%E0%AF%81%E0%AE%9C%E0%AE%B0%E0%AE%BE%E0%AE%A4%E0%AF%8D-%E0%AE%95%E0%AE%B2%E0%AE%B5%E0%AE%B0%E0%AE%AE%E0%AF%8D-24-%E0%AE%AA%E0%AF%87%E0%AE%B0%E0%AF%8D-%E0%AE%95%E0%AF%81%E0%AE%B1%E0%AF%8D%E0%AE%B1%E0%AE%B5%E0%AE%BE%E0%AE%B3%E0%AE%BF%E0%AE%95%E0%AE%B3%E0%AF%8D", "Content": "2002ஆம் ஆண்டு முஸ்லிம்களுக்கு எதிராக மேற்கொள்ளப்பட்ட பாரிய தாக்குதல் சம்பவத்துடன் தொடர்பு கொண்ட 24 பேரை இந்திய நீதிமன்றம் குற்றவாளிகள் என தீர்ப்பளித்துள்ளது. அஹமதாபாத் நகரில் இடம்பெற்ற சம்பவத்தில் தொடர்பு படாதவர்கள் என 36 பேரை நீதிமன்றம் விடுதலை செய்துள்ளது. இந்த சம்பவத்தின் போது முஸ்லிம்களுக்கு எதிரான குழுவொன்று குடியிருப்பு தொகுதி ஒன்றுக்கு தீ மூட்டி 69 பேரை கொலை செய்தது. அத்துடன், இந்த கலவரத்தின் போது ஆயிரத்திற்கும் மேற்பட்ட பொதுமக்கள் கொல்லப்பட்டனர். அவர்களின் பெரும்பான்மையானவர்கள் முஸ்லிம்கள் என்பது குறிப்பிடத்தக்கது. இந்தியா சுதந்திரம் அடைந்து மோசமான முறையில் உயிர் படுகொலை செய்யப்பட்ட சம்பவம் இதுவென கருதப்படுகிறது. தொடரூந்து ஒன்றுக்கு முஸ்லிம் தீவிரவாதிகள் தாக்குதல் மேற்கொண்டதில் 60 இந்துக்கள் பலியாகினர். அதற்கு பழிதீர்க்கும் நோக்கிலேயே இந்த தாக்குதல் மேற்கொள்ளப்பட்டது. இந்த சம்பம் இடம்பெற்ற காலகட்டத்தில் அந்த மாநிலத்தின் முதலமைச்சராக, தற்போதைய இந்திய பிரதமரான நரேந்திர மோடி பதவி வகித்தார். கலவரத்தை அடக்குவதற்கு துரித கதியில் அவர் செயற்படவில்லை என பல்வேறு தரப்பினரால் அவர் மீது குற்றச்சாட்டப்பட்டமை குறிப்பித்தக்கது."}