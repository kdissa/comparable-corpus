{"Header": "ரமாடி மீது மீண்டும் தாக்குதல்", "Time": "Saturday, 02 January 2016 - 9:16", "Url": "http://www.hirunews.lk/tamil/123247/%E0%AE%B0%E0%AE%AE%E0%AE%BE%E0%AE%9F%E0%AE%BF-%E0%AE%AE%E0%AF%80%E0%AE%A4%E0%AF%81-%E0%AE%AE%E0%AF%80%E0%AE%A3%E0%AF%8D%E0%AE%9F%E0%AF%81%E0%AE%AE%E0%AF%8D-%E0%AE%A4%E0%AE%BE%E0%AE%95%E0%AF%8D%E0%AE%95%E0%AF%81%E0%AE%A4%E0%AE%B2%E0%AF%8D", "Content": "ஈராக்கின் ரமாடியில் உள்ள இராணுவ தளத்தை இலக்கு வைத்து ஐ.எஸ். தீவிரவாதிகள் தாக்குதல் நடத்தியுள்ளனர். இந்த பிராந்தியத்தை சில தினங்களுக்கு முன்னரே ஐ.எஸ். தீவிரவாதிகளிடம் இருந்து அரசாங்க படையினர் கைப்பற்றி இருந்தனர். எனினும் தற்போது மகிழுந்து மற்றும் தற்கொலை தாரிகளைக் கொண்டு தாக்குதல் நடத்தப்பட்டு வருவதாக இராணுவ பேச்சாளர் ஒருவர் தெரிவித்துள்ளார். கடந்த மே மாதம் முதல் இந்த பிராந்தியம் ஐ.எஸ். தீவிரவாதிகளின் கட்டுப்பாட்டில் இருந்து வந்தது. இந்த நிலையில் அமெரிக்கா தலைமையிலான கூட்டுப் படையினர் வான் தாக்குதல் உதவியுடன், கடந்த ஞாயிற்றுக் கிழமை இந்த பிராந்தியம் விடுவிக்கப்பட்டிருந்தமை குறிப்பிடத்தக்கது."}