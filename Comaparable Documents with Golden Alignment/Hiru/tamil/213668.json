{"Header": "ஹம்பாந்தோட்டை காற்றாலைக்கு நடந்தது என்ன?", "Time": "Tuesday, 02 April 2019 - 13:34", "Url": "http://www.hirunews.lk/tamil/213668/%E0%AE%B9%E0%AE%AE%E0%AF%8D%E0%AE%AA%E0%AE%BE%E0%AE%A8%E0%AF%8D%E0%AE%A4%E0%AF%8B%E0%AE%9F%E0%AF%8D%E0%AE%9F%E0%AF%88-%E0%AE%95%E0%AE%BE%E0%AE%B1%E0%AF%8D%E0%AE%B1%E0%AE%BE%E0%AE%B2%E0%AF%88%E0%AE%95%E0%AF%8D%E0%AE%95%E0%AF%81-%E0%AE%A8%E0%AE%9F%E0%AE%A8%E0%AF%8D%E0%AE%A4%E0%AE%A4%E0%AF%81-%E0%AE%8E%E0%AE%A9%E0%AF%8D%E0%AE%A9", "Content": "மின்சார தட்டுப்பாடு  ஏற்படும் போது மூன்று மெகாவோட் மின்சார கொள்ளளவினை அமைப்புடன் இணைத்த ஹம்பாம்தோட்டை காற்றாலையின் காற்றாடிகள் அகற்றப்பட்டுள்ளதாக தெரிவிக்கப்படுகிறது. கடந்த 5 மாதங்களுக்கு முன்னர் காற்றாலையின்  காற்றாடிகள் அகற்றப்பட்டுள்ளதாக மின்சார ஊழியர்கள் தெரிவித்துள்ளனர். அதனை மற்றொரு இடத்தில் ஸ்தாபிக்கவுள்ளதாக தெரிவித்து இவ்வாறு அகற்றியுள்ளதாக தெரிவிக்கப்படுகிறது. இந்த காற்றாலை கடந்த 30 வருடங்களுக்கு முன்னர் ஹம்பாந்தோட்டை - கரகம்லேவாவ பிரதேசத்தில் அமைக்கப்பட்டுள்ளது. எவ்வாறாயினும் , ஹம்பாந்தோட்டை துறைமுகம் சீன நிறுவனமொன்றுக்கு குத்தகைக்கு விடப்பட்டதை தொடர்ந்து குறித்த வளாகத்தில் அமைந்துள்ள காற்றாலைக்கு அவர்கள் வரி செலுத்த வேண்டியுள்ளதால் இவ்வாறு அகற்ற நடவடிக்கை எடுத்துள்ளதாக மின்சார ஊழியர்கள் தெரிவித்துள்ளனர். இது தொடர்பில் எமது செய்திச் சேவை இலங்கை பேண்தகு சக்தி அதிகார சபையிடம் வினவியிருந்தது. குறித்த காற்றாலையை மிக விரைவில் மீண்டும் ஸ்தாபிக்க மின்சார சபையுடன் பேச்சுவார்த்தை ஆரம்பிக்கப்பட்டுள்ளதாக அதன் பேச்சாளர் ஒருவர் தெரிவித்தார்."}