{"Header": "வெலிவேரியவில் ரணில்", "Time": "Friday, 02 August 2013 - 13:50", "Url": "http://www.hirunews.lk/tamil/64264/%E0%AE%B5%E0%AF%86%E0%AE%B2%E0%AE%BF%E0%AE%B5%E0%AF%87%E0%AE%B0%E0%AE%BF%E0%AE%AF%E0%AE%B5%E0%AE%BF%E0%AE%B2%E0%AF%8D-%E0%AE%B0%E0%AE%A3%E0%AE%BF%E0%AE%B2%E0%AF%8D", "Content": "ரதுபஸ்வல  நீர் பிரச்சினையை முன்வைத்து வெலிவேரிய நகரில் நேற்று முன்னெடுக்கப்பட்ட ஆர்ப்பாட்டத்தின் போது மேற்கொள்ளப்பட்ட தாக்குதல்களில் காயமடைந்த 59 பேர் தொடர்ந்தும் வைத்தியசாலைகளில் சிகிச்சைப் பெற்று வருகின்றனர். அவர்களில் எட்டு பேர் கொழும்பு தேசிய வைத்தியசாலையின் அவசர சிகிச்சைப் பிரிவுக்கு மாற்றப்பட்டுள்ளனர். அவர்களுள் வெலிவேறிய காவற்துறை பொறுப்பதிகாரியும், ஐந்து இராணுவ அதிகாரிகளும் உள்ளடங்குவதாக தெரிவிக்கப்படுகிறது. இதற்கிடையில் இந்த சம்பவத்தில் ஒருவர் பலியாகி இருந்தமை குறிப்பிடத்தக்கது. இதற்கிடையில் சம்பவம் இடம்பெற்ற வெலிவேரிய நகர பகுதிக்கு இன்று எதிர்கட்சித் தலைவர் ரணில் விக்ரமசிங்க நேரில் சென்று பார்வையிட்டார். சம்பவத்தில் பாதிக்கப்பட்டவர்கள் மற்றும் கைது செய்யப்பட்டவர்களையும் அவர் சந்தித்ததாக தெரிவிக்கப்படுகிறது."}