{"Header": "நோர்வே மற்றும் சுவீடன் நாடுகளுக்கான விஜயம் மேற்கொள்ளவுள்ள பிரதமர்", "Time": "Tuesday, 02 October 2018 - 13:17", "Url": "http://www.hirunews.lk/tamil/201223/%E0%AE%A8%E0%AF%8B%E0%AE%B0%E0%AF%8D%E0%AE%B5%E0%AF%87-%E0%AE%AE%E0%AE%B1%E0%AF%8D%E0%AE%B1%E0%AF%81%E0%AE%AE%E0%AF%8D-%E0%AE%9A%E0%AF%81%E0%AE%B5%E0%AF%80%E0%AE%9F%E0%AE%A9%E0%AF%8D-%E0%AE%A8%E0%AE%BE%E0%AE%9F%E0%AF%81%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AE%BE%E0%AE%A9-%E0%AE%B5%E0%AE%BF%E0%AE%9C%E0%AE%AF%E0%AE%AE%E0%AF%8D-%E0%AE%AE%E0%AF%87%E0%AE%B1%E0%AF%8D%E0%AE%95%E0%AF%8A%E0%AE%B3%E0%AF%8D%E0%AE%B3%E0%AE%B5%E0%AF%81%E0%AE%B3%E0%AF%8D%E0%AE%B3-%E0%AE%AA%E0%AE%BF%E0%AE%B0%E0%AE%A4%E0%AE%AE%E0%AE%B0%E0%AF%8D", "Content": "பிரதமர் ரணில் விக்ரமசிங்க நோர்வே மற்றும் சுவீடன் ஆகிய நாடுகளுக்கான விஜயத்தை மேற்கொள்ளவுள்ளார். நாளை முதல் எதிர்வரும் 5ம் திகதி வரையில் அவர் இந்த விஜயத்தை மேற்கொள்வார் என்று தெரிவிக்கப்பட்டுள்ளது. இதன்போது அவர் நோர்வே மற்றும் சுவீடன் நாடுகளின் அரசாங்க மற்றும் ஏனைய முக்கியஸ்த்தர்களை சந்தித்து பல்வேறு கலந்துரையாடல்களை நடத்தவுள்ளார். மேலும் அங்கு நடைபெறவுள்ள அபிவிருத்தி வட்டமேசை மாநாட்டிலும் கலந்துகொள்ளவுள்ளார். அவருடன் மீன்பிடித்துறை அமைச்சர் விஜித் விஜயமுனி சொய்சாவும் இந்த விஜயத்தில் பங்கேற்கவிருப்பதாக தெரிவிக்கப்பட்டுள்ளது."}