{"Header": "அதிகளவான வன்முறை சம்பவங்கள் நேற்று இடம்பெற்றுள்ளன- காவல்துறை அறிவிப்பு", "Time": "Wednesday, 02 October 2019 - 13:19", "Url": "http://www.hirunews.lk/tamil/225433/%E0%AE%85%E0%AE%A4%E0%AE%BF%E0%AE%95%E0%AE%B3%E0%AE%B5%E0%AE%BE%E0%AE%A9-%E0%AE%B5%E0%AE%A9%E0%AF%8D%E0%AE%AE%E0%AF%81%E0%AE%B1%E0%AF%88-%E0%AE%9A%E0%AE%AE%E0%AF%8D%E0%AE%AA%E0%AE%B5%E0%AE%99%E0%AF%8D%E0%AE%95%E0%AE%B3%E0%AF%8D-%E0%AE%A8%E0%AF%87%E0%AE%B1%E0%AF%8D%E0%AE%B1%E0%AF%81-%E0%AE%87%E0%AE%9F%E0%AE%AE%E0%AF%8D%E0%AE%AA%E0%AF%86%E0%AE%B1%E0%AF%8D%E0%AE%B1%E0%AF%81%E0%AE%B3%E0%AF%8D%E0%AE%B3%E0%AE%A9-%E0%AE%95%E0%AE%BE%E0%AE%B5%E0%AE%B2%E0%AF%8D%E0%AE%A4%E0%AF%81%E0%AE%B1%E0%AF%88-%E0%AE%85%E0%AE%B1%E0%AE%BF%E0%AE%B5%E0%AE%BF%E0%AE%AA%E0%AF%8D%E0%AE%AA%E0%AF%81", "Content": "ஹொங்கொங் வரலாற்றில் நேற்றைய தினம் கடுமையான வன்முறைகள் இடம்பெற்ற தினமாக பதிவானதாக, அந்த நாட்டின் காவற்துறையினர் தெரிவித்துள்ளனர். ஹொங்கொங் நாட்டின் ஜனநாயக முன்னுரிமைப் போராளிகள் தொடர்ச்சியான போராட்டங்களை நடத்தி வருகின்றனர். நேற்று சீனாவின் 70 ஆண்டு கமியுனிச ஆட்சியை முன்னிட்டு ஹொங்கொங்கில் எதிர்ப்பு ஆர்ப்பாட்டங்கள் நடத்தப்பட்டன. இதன்போது காவற்துறையினருக்கும், ஆர்ப்பாட்டத்தில் ஈடுபட்டிருந்த பொதுமக்களுக்கும் இடையில் மோதல்கள் பதிவாகின. இதன்போது 18 வயதான ஒருவர் மீது துப்பாக்கிச் சூடு நடத்தப்பட்டது. 104 பேர் வரையில் காயமடைந்து வைத்தியசாலையில் அனுமதிக்கப்பட்டுள்ளனர். 25 காவற்துறை அலுவலர்களும் காயமடைந்துள்ளதாக தெரிவிக்கப்படுகிறது. மேலும் 180 பேர் வரையில் கைது செய்யப்பட்டனர்."}