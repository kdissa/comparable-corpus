{"Header": "மீண்டும் டொனால்ட் டிரம்ப்பின் அதிரடி அறிவிப்பு ", "Time": "Saturday, 02 June 2018 - 8:18", "Url": "http://www.hirunews.lk/tamil/192129/%E0%AE%AE%E0%AF%80%E0%AE%A3%E0%AF%8D%E0%AE%9F%E0%AF%81%E0%AE%AE%E0%AF%8D-%E0%AE%9F%E0%AF%8A%E0%AE%A9%E0%AE%BE%E0%AE%B2%E0%AF%8D%E0%AE%9F%E0%AF%8D-%E0%AE%9F%E0%AE%BF%E0%AE%B0%E0%AE%AE%E0%AF%8D%E0%AE%AA%E0%AF%8D%E0%AE%AA%E0%AE%BF%E0%AE%A9%E0%AF%8D-%E0%AE%85%E0%AE%A4%E0%AE%BF%E0%AE%B0%E0%AE%9F%E0%AE%BF-%E0%AE%85%E0%AE%B1%E0%AE%BF%E0%AE%B5%E0%AE%BF%E0%AE%AA%E0%AF%8D%E0%AE%AA%E0%AF%81", "Content": "வடகொரிய ஜனாதிபதி கிம் ஜோன் உன்னுடனான சந்திப்பு திட்டமிட்டபடி எதிர்வரும் 12 ஆம் திகதி இடம்பெறும் என அமெரிக்க ஜனாதிபதி டொனால்ட் ட்ரம்ப் தெரிவித்துள்ளார். வட கொரிய ஜனாதிபதியின் சிரேஷ்ட அதிகாரி கிம் யோங் சோல் உடன் வெள்ளை மாளிகையில் இடம்பெற்ற சந்திப்பின் பின்னர் டொனால்ட் ட்ரம்ப் இந்த அறிவிப்பை வெளியிட்டுள்ளார். குறித்த சந்திப்பின் போது வடகொரிய சிரேஷ்ட அதிகாரி, வட கொரிய ஜனாதிபதியின் கடிதத்தை ட்ரம்ப்பிடம் கையளித்திருந்தார். அந்தக் கடிதம் மிகவும் சுவாரஷ்யமானது என முன்னதாக கூறியிருந்த அமெரிக்க ஜனாதிபதி, அதனைத் திறந்து பார்க்கவில்லை என பின்னர் கூறியிருந்தார் என சர்வதேச ஊடகங்கள் குறிப்பிட்டுள்ளன. இதேநேரம், வட கொரிய பிரச்சினையை முறையாக முடிவுக்கு கொண்டுவரும் நிலைமையில் சிங்கப்பூர் சந்திப்பில் முன்வைக்கப்படும் என டொனால்ட் ட்ரம்ப் கூறியுள்ளார்."}