{"Header": "சட்டமா அதிபர் திணைக்களம் நடவடிக்கை...", "Time": "Sunday, 02 February 2020 - 19:22", "Url": "http://www.hirunews.lk/tamil/233552/%E0%AE%9A%E0%AE%9F%E0%AF%8D%E0%AE%9F%E0%AE%AE%E0%AE%BE-%E0%AE%85%E0%AE%A4%E0%AE%BF%E0%AE%AA%E0%AE%B0%E0%AF%8D-%E0%AE%A4%E0%AE%BF%E0%AE%A3%E0%AF%88%E0%AE%95%E0%AF%8D%E0%AE%95%E0%AE%B3%E0%AE%AE%E0%AF%8D-%E0%AE%A8%E0%AE%9F%E0%AE%B5%E0%AE%9F%E0%AE%BF%E0%AE%95%E0%AF%8D%E0%AE%95%E0%AF%88", "Content": "தடயவியல் கணக்காய்வுக்கு அமைய 2005 ஆம் ஆண்டு முதல் 2015 ஆம் ஆண்டு வரை மத்திய வங்கிக்கு ஏற்பட்ட நட்டத்தை மீண்டும் அறவிடுவதற்கு சட்டமா அதிபர் திணைக்களம் நடவடிக்கை எடுக்கும் என நம்புவதாக ஐக்கிய தேசிய கட்சி தெரிவித்துள்ளது. கட்சியின் தலைமையகம் ஸ்ரீகொத்தவில் இன்று இடம்பெற்ற ஊடக சந்திப்பில் கலந்து கொண்டு கருத்து தெரிவித்த நாடாளுமன்ற உறுப்பினர் முஜிபூர் ரஹ்மான் இதனை தெரிவித்துள்ளது. மத்திய வங்கியின் தடவியல் கணக்காய்வு அறிக்கை சட்டமா அதிபர் திணைக்களத்திற்கு அனுப்பிவைக்கப்பட்டுள்ளது. இதற்கமைய 2005 ஆம் ஆண்டு முதல் 2015 ஆம் ஆண்டு வரையில் மத்திய வங்கிக்கு ஆயிரத்து 40 கோடி இழப்பு ஏற்பட்டுள்ளதாக அந்த அறிக்கையில் தெரிவிக்கப்பட்டுள்ளது. 2015 ஆம் ஆண்டில் மத்திய வங்கியில் இடம்பெற்ற மோசடி குறித்த தகவல்களை சட்டமா அதிபர் திணைக்களம் வெளிக்கொணர்ந்தது. அதனை போன்று, தற்போது சட்டமா அதிபர் திணைக்களத்திற்கு அனுப்பி வைக்கப்பட்டுள்ள தடவியல் கணக்காய்வு அறிக்கையை கொண்டு 2005 ஆம் ஆண்டு முதல் 2015 வரையில் மத்திய வங்கிக்கு ஏற்பட்ட இழப்பு தொடர்பிலும் விசாரணை செய்யவேண்டும் என நாடாளுமன்ற உறுப்பினர் முஜிபூர் ரஹ்மான் கோரிக்கை விடுத்துள்ளார்."}