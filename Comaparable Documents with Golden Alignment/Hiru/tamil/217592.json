{"Header": "தமிழ் முற்போக்கு கூட்டணியில் எவ்வித பிளவும் ஏற்படவில்லை - அமைச்சர் திகாம்பரம்", "Time": "Sunday, 02 June 2019 - 19:50", "Url": "http://www.hirunews.lk/tamil/217592/%E0%AE%A4%E0%AE%AE%E0%AE%BF%E0%AE%B4%E0%AF%8D-%E0%AE%AE%E0%AF%81%E0%AE%B1%E0%AF%8D%E0%AE%AA%E0%AF%8B%E0%AE%95%E0%AF%8D%E0%AE%95%E0%AF%81-%E0%AE%95%E0%AF%82%E0%AE%9F%E0%AF%8D%E0%AE%9F%E0%AE%A3%E0%AE%BF%E0%AE%AF%E0%AE%BF%E0%AE%B2%E0%AF%8D-%E0%AE%8E%E0%AE%B5%E0%AF%8D%E0%AE%B5%E0%AE%BF%E0%AE%A4-%E0%AE%AA%E0%AE%BF%E0%AE%B3%E0%AE%B5%E0%AF%81%E0%AE%AE%E0%AF%8D-%E0%AE%8F%E0%AE%B1%E0%AF%8D%E0%AE%AA%E0%AE%9F%E0%AE%B5%E0%AE%BF%E0%AE%B2%E0%AF%8D%E0%AE%B2%E0%AF%88-%E0%AE%85%E0%AE%AE%E0%AF%88%E0%AE%9A%E0%AF%8D%E0%AE%9A%E0%AE%B0%E0%AF%8D-%E0%AE%A4%E0%AE%BF%E0%AE%95%E0%AE%BE%E0%AE%AE%E0%AF%8D%E0%AE%AA%E0%AE%B0%E0%AE%AE%E0%AF%8D", "Content": "தமிழ் முற்போக்கு கூட்டணியின் தலைவர்களுக்கிடையே எந்தவித பிளவும் ஏற்படவில்லை என மலைநாட்டு புதிய கிராமங்கள், உட்கட்டமைப்பு மற்றும் சமுதாய அபிவிருத்தி அமைச்சர் பழனி திகாம்பரம் தெரிவித்துள்ளார். இது தொடர்பில் உண்மைக்கு புறம்பான வதந்திகள் பரப்பப்படுவதாக அவர் குறிப்பிட்டுள்ளார். லிந்துலை மெராயா தோட்டத்தில் நிர்மாணிக்கப்பட்ட வீடுகளை கையளிக்கும் நிகழ்வில் கலந்து கொண்டு கருத்து வெளியிட்ட போதே அவர் இதனைக் குறிப்பிட்டார். இந்தநிகழ்வில் தொடர்ந்தும் கருத்து வெளியிட்ட அமைச்சர் பழனி திகாம்பரம் பெருந்தோட்ட பகுதிகளில் வாழும் அனைவருக்கும் தனி வீடுகள் வழங்க வேண்டும் என்பதே தமது நிலைப்பாடு என தெரிவித்தார்."}