{"Header": "வளிமண்டல திணைக்களம் விடுத்துள்ள எச்சரிக்கை", "Time": "Wednesday, 02 October 2019 - 14:02", "Url": "http://www.hirunews.lk/tamil/225436/%E0%AE%B5%E0%AE%B3%E0%AE%BF%E0%AE%AE%E0%AE%A3%E0%AF%8D%E0%AE%9F%E0%AE%B2-%E0%AE%A4%E0%AE%BF%E0%AE%A3%E0%AF%88%E0%AE%95%E0%AF%8D%E0%AE%95%E0%AE%B3%E0%AE%AE%E0%AF%8D-%E0%AE%B5%E0%AE%BF%E0%AE%9F%E0%AF%81%E0%AE%A4%E0%AF%8D%E0%AE%A4%E0%AF%81%E0%AE%B3%E0%AF%8D%E0%AE%B3-%E0%AE%8E%E0%AE%9A%E0%AF%8D%E0%AE%9A%E0%AE%B0%E0%AE%BF%E0%AE%95%E0%AF%8D%E0%AE%95%E0%AF%88", "Content": "எதிர்வரும் 24 மணித்தியாலங்களில் மன்னார் தொடக்கம் கொழும்பு மற்றும் காலியுடன் மாத்தறை வரையும் உள்ள கடற் பிரதேசங்களில் இடியுடன் கூடிய மழை பெய்யக்கூடும் என வளிமண்டலவியல் திணைக்களம் குறிப்பிட்டுள்ளது. இதன்போது, மணிக்கு 70 முதல் 80 கிலோமீற்றர் வேகத்தில் காற்றின் வேகம் வீசக்கூடுமெனவும் வளிமண்டலவியல் திணைக்களம் குறிப்பிட்டுள்ளது. இதேவேளை, மேல், சப்ரகமுவ, மத்திய, வடமேல் மற்றும் ஊவா மாகாணங்களிலும் காலி,மாத்தறை மற்றும் அனுராதபுர மாவட்டங்களில் இன்று பிற்பகல் 2 மணிக்கு பிறகு பலத்த மழை பெய்யக்கூடிய வாய்ப்பு உள்ளதாகவும் குறித்த திணைக்கள அறிக்கையில் குறிப்பிடப்பட்டுள்ளது. இடி, மின்னல் ஆகியவற்றுடன் கனமழை பெய்து வருவதால் பொதுமக்கள் தகுந்த பாதுகாப்பு நடவடிக்கைகளை மேற்கொள்ளுமாறு வளிமண்டலவியல் திணைக்களம் குறிப்பிட்டுள்ளது."}