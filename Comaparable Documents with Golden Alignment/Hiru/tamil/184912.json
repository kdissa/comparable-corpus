{"Header": " எதிர்வரும் 8ஆம் திகதி முதல் தொடர் பணிப்புறக்கணிப்பில்", "Time": "Friday, 02 March 2018 - 12:36", "Url": "http://www.hirunews.lk/tamil/184912/%E0%AE%8E%E0%AE%A4%E0%AE%BF%E0%AE%B0%E0%AF%8D%E0%AE%B5%E0%AE%B0%E0%AF%81%E0%AE%AE%E0%AF%8D-8%E0%AE%86%E0%AE%AE%E0%AF%8D-%E0%AE%A4%E0%AE%BF%E0%AE%95%E0%AE%A4%E0%AE%BF-%E0%AE%AE%E0%AF%81%E0%AE%A4%E0%AE%B2%E0%AF%8D-%E0%AE%A4%E0%AF%8A%E0%AE%9F%E0%AE%B0%E0%AF%8D-%E0%AE%AA%E0%AE%A3%E0%AE%BF%E0%AE%AA%E0%AF%8D%E0%AE%AA%E0%AF%81%E0%AE%B1%E0%AE%95%E0%AF%8D%E0%AE%95%E0%AE%A3%E0%AE%BF%E0%AE%AA%E0%AF%8D%E0%AE%AA%E0%AE%BF%E0%AE%B2%E0%AF%8D", "Content": "அரச நில அளவையாளர்கள் சங்கத்தினர் எதிர்வரும் 8ஆம் திகதி முதல் தொடர் பணிப்புறக்கணிப்பில் ஈடுபட உள்ளதாக அறிவித்துள்ளனர். இலங்கையின் காணி அளவீட்டுப் பணிகளை அமெரிக்க நிறுவனமொன்றுக்கு வழங்குவதற்கு அரசாங்கம் நடவடிக்கை எடுப்பதாகத் தெரிவித்தே இந்த பணிப்புறக்கணிப்பு முன்னெடுக்கப்பட உள்ளதாக அந்தச் சங்கத்தின் தலைவர் துமிந்த உடுகொட தெரிவித்துள்ளார். குறித்த நடவடிக்கைக்கு எதிராக தற்போது உள்ளக ரீதியான தொழிற்சங்க நடவடிக்கையில் பணியாளர்கள் ஈடுபட்டுள்ளதாகவும் அவர் குறிப்பிட்டுள்ளார். இதேவேளை, பல்வேறு கோரிக்கைகளை முன்வைத்து, பல்கலைக்கழக கல்விசாரா ஊழியர்கள் நேற்று முன்தினம் ஆரம்பித்த பணிப் புறக்கணிப்பு இன்றும் தொடர்கின்றது. தமது தொழிற்சங்க நடவடிக்கைக்கு சம்பந்தப்பட்ட அதிகாரிகள் தற்போதுவரை பதிலளிக்கவில்லை என பல்கலைக்கழக தொழிற்சங்களின் ஒன்றிணைந்த கூட்டணியின் தலைவர் ஹெட்வர்ட் மல்வத்தகே தெரிவித்துள்ளார்."}