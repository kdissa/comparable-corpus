{"Header": "காணாமல் போன இளைஞனை தேடும் பணிகள் மீண்டும் முன்னெடுப்பு", "Time": "Monday, 02 December 2019 - 13:05", "Url": "http://www.hirunews.lk/tamil/229408/%E0%AE%95%E0%AE%BE%E0%AE%A3%E0%AE%BE%E0%AE%AE%E0%AE%B2%E0%AF%8D-%E0%AE%AA%E0%AF%8B%E0%AE%A9-%E0%AE%87%E0%AE%B3%E0%AF%88%E0%AE%9E%E0%AE%A9%E0%AF%88-%E0%AE%A4%E0%AF%87%E0%AE%9F%E0%AF%81%E0%AE%AE%E0%AF%8D-%E0%AE%AA%E0%AE%A3%E0%AE%BF%E0%AE%95%E0%AE%B3%E0%AF%8D-%E0%AE%AE%E0%AF%80%E0%AE%A3%E0%AF%8D%E0%AE%9F%E0%AF%81%E0%AE%AE%E0%AF%8D-%E0%AE%AE%E0%AF%81%E0%AE%A9%E0%AF%8D%E0%AE%A9%E0%AF%86%E0%AE%9F%E0%AF%81%E0%AE%AA%E0%AF%8D%E0%AE%AA%E0%AF%81", "Content": "நுவரெலியா - வலப்பனை - மலப்பத்தாவ பகுதியில் வீடொன்றின் மீது மண்மேடு சரிந்து வீழ்ந்ததில் காணாமல் போயிருந்த 17 வயதான இளைஞனை தேடும் பணிகள் மீண்டும் முன்னெடுக்கப்பட்டுள்ளன. அந்த பகுதியி;ல் நேற்று பிற்பகல் பெய்த கடும் மழையுடன் மண்மேடு சரிந்து வீழ்ந்தமையடுத்து அவரை தேடும் பணிகள் தற்காலிகமாக நிறுத்தப்பட்டிருந்தது. இந்த நிலையில் இந்த பணிகள் இன்று காலை முதல் முன்னெடுக்கப்படுவதாக காவற்துறையினர் குறிப்பிட்டனர். குறித்த மீட்பு பணிகளில் காவற்துறையினர் மற்றும் இராணுவத்தினர் ஈடுபட்டு வருகின்றனர். நேற்று முன்தினம் இரவு இடம்பெற்ற இந்த அனர்த்தத்தில் அந்த வீட்டிலிருந்து தந்தை, தாய், மற்றும் மகள் ஆகியோர் காணாமல் போயிருந்த நிலையில் நேற்று அவர்களின் சடலங்கள் மீட்கப்பட்டிருந்தமை குறிப்பிடத்தக்கது."}