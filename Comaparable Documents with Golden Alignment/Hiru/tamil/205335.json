{"Header": "நிதி ஒதுக்கீடுகளை நிறுத்திவைப்பதற்கு யாராலும் முடியாது..", "Time": "Sunday, 02 December 2018 - 13:44", "Url": "http://www.hirunews.lk/tamil/205335/%E0%AE%A8%E0%AE%BF%E0%AE%A4%E0%AE%BF-%E0%AE%92%E0%AE%A4%E0%AF%81%E0%AE%95%E0%AF%8D%E0%AE%95%E0%AF%80%E0%AE%9F%E0%AF%81%E0%AE%95%E0%AE%B3%E0%AF%88-%E0%AE%A8%E0%AE%BF%E0%AE%B1%E0%AF%81%E0%AE%A4%E0%AF%8D%E0%AE%A4%E0%AE%BF%E0%AE%B5%E0%AF%88%E0%AE%AA%E0%AF%8D%E0%AE%AA%E0%AE%A4%E0%AE%B1%E0%AF%8D%E0%AE%95%E0%AF%81-%E0%AE%AF%E0%AE%BE%E0%AE%B0%E0%AE%BE%E0%AE%B2%E0%AF%81%E0%AE%AE%E0%AF%8D-%E0%AE%AE%E0%AF%81%E0%AE%9F%E0%AE%BF%E0%AE%AF%E0%AE%BE%E0%AE%A4%E0%AF%81", "Content": "ஜனாதிபதி மற்றும் பிரதமருடன் இணைந்து ஆரம்பித்த பயணத்தை எத்தகைய நெருக்கடிகள் ஏற்பட்டாலும், வெற்றிபெறச் செய்வதாக அமைச்சர் பந்துல குணவர்தன தெரிவித்துள்ளார். மகாரகம நகரில் நேற்று இடம்பெற்ற நிகழ்வொன்றில் அவர் இதனை தெரிவித்தார். பிரதமரிதும் அமைச்சர்களினதும் நிதி ஒதுக்கங்களை இரத்து செய்வதற்கான தீர்மானம் ஒன்று நாடாளுமன்றத்தில் நிறைவேற்றப்பட்டது. ஏற்கனவே, நாடாளுமன்றத்தினால் அங்கிகரிக்கப்பட்டு மேற்கொள்ளப்பட்ட நிதி ஒதுக்கீடுகளை நிறுத்திவைப்பதற்கு யாராலும் முடியாதென அமைச்சர் பந்துல குணவர்தன குறிப்பிட்டுள்ளார். இந்த நிகழ்வில் உரையாற்றிய, அமைச்சர் விமல் வீரவங்ச, ஜே  வி பி மற்றும் தமிழ் தேசிய கூட்டமைப்புடன் ஐக்கிய தேசிய கட்சி மேற்கொண்டுள்ள உடன்பாடுகள் தற்போது வெளிவந்தவண்ணம் இருப்பதாக குறிப்பிட்டார். தமிழ் தேசிய கூட்டமைப்பின் ஆதரவை பெறுவதற்கு வடக்கு கிழக்கை இணைக்கும் சமஷ்ட்டி அரசியல் அமைப்பை பெப்ரவரி மாதத்திற்கு முன்பு கொண்டுவருவதாக ரணில் விக்ரமசிங்க வாக்குறுதி வழங்கியுள்ளதாக அவர் குறிப்பிட்டுள்ளார்."}