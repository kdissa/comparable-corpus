{"Header": "வதந்திகளுக்கு இடமளியாதீர்கள்", "Time": "Friday, 02 February 2018 - 15:54", "Url": "http://www.hirunews.lk/tamil/182712/%E0%AE%B5%E0%AE%A4%E0%AE%A8%E0%AF%8D%E0%AE%A4%E0%AE%BF%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%87%E0%AE%9F%E0%AE%AE%E0%AE%B3%E0%AE%BF%E0%AE%AF%E0%AE%BE%E0%AE%A4%E0%AF%80%E0%AE%B0%E0%AF%8D%E0%AE%95%E0%AE%B3%E0%AF%8D", "Content": "இலங்கை ஜனநாயக சோசலிச குடியரசின் 70 வது சுதந்திர தினத்தை தமிழ் தேசிய கூட்டமைப்பு புறக்கணித்துள்ளதாக வெளியான செய்தி உண்மைக்கு புறம்பானது என கூட்டமைப்பின் ஊடக பேச்சாளரும் நாடாளுமன்ற உறுப்பினருமான எம் ஏ சுமந்திரன் தெரிவித்தார். 70வது சுதந்திர தினத்தினை கூட்டமைப்பு புறக்கணித்துள்ளதாக வெளியான செய்திகள் தொடர்பில் எமது செய்தி பிரிவு சுமத்திரனை தொடர்பு கொண்டு வினவியது. இதற்கு பதிலளித்த அவர், உள்ளுராட்சி மன்ற தேர்தலுக்கான பிராசரங்களில் கூட்டமைப்பு ஈடுபட்டுள்ளமையினால் வடக்கு மற்றும் கிழக்கில் இருந்து தேசிய நிகழ்வான சுதந்திர நிகழ்வில் பங்கேற்க முடியாது உள்ளதாக குறிப்பிட்டார். மாறாக இலங்கiயின் 70வது சுதந்திர தினத்தினை புறக்கணிப்பது தமிழ் தேசிய கூட்டமைப்பின் நோக்கம் இல்லை எனவும் போலி கருத்துக்கள் மீது மக்கள் நம்பிக்கை கொள்ள வேண்டாம் எனவும் அவர் கேட்டுக் கொண்டுள்ளார்."}