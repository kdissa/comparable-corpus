{"Header": "மின்சார தாக்குதலை மேற்கொண்டு காட்டு யானையை கொலை செய்த நபர் கைது (படங்கள்)", "Time": "Tuesday, 02 October 2018 - 16:37", "Url": "http://www.hirunews.lk/tamil/201238/%E0%AE%AE%E0%AE%BF%E0%AE%A9%E0%AF%8D%E0%AE%9A%E0%AE%BE%E0%AE%B0-%E0%AE%A4%E0%AE%BE%E0%AE%95%E0%AF%8D%E0%AE%95%E0%AF%81%E0%AE%A4%E0%AE%B2%E0%AF%88-%E0%AE%AE%E0%AF%87%E0%AE%B1%E0%AF%8D%E0%AE%95%E0%AF%8A%E0%AE%A3%E0%AF%8D%E0%AE%9F%E0%AF%81-%E0%AE%95%E0%AE%BE%E0%AE%9F%E0%AF%8D%E0%AE%9F%E0%AF%81-%E0%AE%AF%E0%AE%BE%E0%AE%A9%E0%AF%88%E0%AE%AF%E0%AF%88-%E0%AE%95%E0%AF%8A%E0%AE%B2%E0%AF%88-%E0%AE%9A%E0%AF%86%E0%AE%AF%E0%AF%8D%E0%AE%A4-%E0%AE%A8%E0%AE%AA%E0%AE%B0%E0%AF%8D-%E0%AE%95%E0%AF%88%E0%AE%A4%E0%AF%81-%E0%AE%AA%E0%AE%9F%E0%AE%99%E0%AF%8D%E0%AE%95%E0%AE%B3%E0%AF%8D", "Content": "மின்சார தாக்குதலை மேற்கொண்டு காட்டு யானையொன்றை கொலை செய்த நபரொருவர் காவற்துறையால் கைது செய்யப்பட்டுள்ளார். ஹபரணை பிரதேசத்தில் வைத்து குறித்த காட்டு யானையின் சடலம் கண்டுபிடிக்கப்பட்டிருந்தது. மீனவரான குறித்த சந்தேகநபர் புவக்பிட்டி பிரதேசத்தை சேர்ந்த 42 வயதுடையவர் என தெரிவிக்கப்பட்டுள்ளது. 7 அடி உயரமுடைய 15 -20 வயது மதிக்கத்தக்க காட்டு யானையொன்றே இவ்வாறு உயிரிழந்துள்ளது. இந்த யானையின் பிரேத பரிசோதனை இன்று பிற்பகல் இடம்பெறவுள்ளது. சந்தேகநபர் தனது வீட்டில் இருந்து மின்சாரத்தை பெற்று அவரது வீட்டை சுற்றி இவ்வாறு பாதுகாப்பற்ற சட்டவிரோத மின்சார வேலியை அமைந்துள்ள நிலையில் , அதில் சிக்கியே குறித்த காட்டு யானை உயிரிழந்துள்ளது. கைது செய்யப்பட்ட சந்தேகநபர் கெகிராவை நீதவான் நீதிமன்றில் முன்னிலைப்படுத்தப்படவுள்ளார்."}