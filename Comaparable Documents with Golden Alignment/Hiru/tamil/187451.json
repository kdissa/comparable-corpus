{"Header": "முந்திரி பழத்திற்கு ஆசைப்பட்ட சிறுவன்:பின்னர் நேர்ந்த விபரீதம்", "Time": "Monday, 02 April 2018 - 10:08", "Url": "http://www.hirunews.lk/tamil/187451/%E0%AE%AE%E0%AF%81%E0%AE%A8%E0%AF%8D%E0%AE%A4%E0%AE%BF%E0%AE%B0%E0%AE%BF-%E0%AE%AA%E0%AE%B4%E0%AE%A4%E0%AF%8D%E0%AE%A4%E0%AE%BF%E0%AE%B1%E0%AF%8D%E0%AE%95%E0%AF%81-%E0%AE%86%E0%AE%9A%E0%AF%88%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F-%E0%AE%9A%E0%AE%BF%E0%AE%B1%E0%AF%81%E0%AE%B5%E0%AE%A9%E0%AF%8D%E0%AE%AA%E0%AE%BF%E0%AE%A9%E0%AF%8D%E0%AE%A9%E0%AE%B0%E0%AF%8D-%E0%AE%A8%E0%AF%87%E0%AE%B0%E0%AF%8D%E0%AE%A8%E0%AF%8D%E0%AE%A4-%E0%AE%B5%E0%AE%BF%E0%AE%AA%E0%AE%B0%E0%AF%80%E0%AE%A4%E0%AE%AE%E0%AF%8D", "Content": "முந்திரி பழம் பறிக்க செல்லலாம் எனக் கூறி 12 வயது சிறுவனை அழைத்து சென்று கொடூரமாக பாலியல் வன்புணர்வுக்கு உட்படுத்திய நபரொருவரை மாதம்பே காவல்துறை கைது செய்துள்ளது. மாதம்பே - சேம்புகட்டிய பிரதேசத்தை சேர்ந்த 34 வயதான நபரே இவ்வாறு கைது செய்யப்பட்டுள்ளார். கடந்த மாதம் 31 ஆம் திகதி பிற்பகல் இந்த சம்பவம் இடம்பெற்றுள்ளதாக காவல்துறை தெரிவித்துள்ளது. சம்பவத்திற்கு முகம் கொடுத்துள்ள சிறுவன் தமது நண்பர்களுடன் விளையாட சென்றுள்ள நிலையில், அந்த இடத்திற்கு வந்த சந்தேக நபர். முந்திரி பழம் பறிக்க செல்லலாம் எனக் கூறி சிறுவனை தாம் பணிபுரியும் தோட்டத்திற்கு அழைத்து சென்றுள்ளார். பின்னர் அங்கு சிறுவனை பாலியல் வன்புணர்வுக்கு உட்படுத்திய சந்தேக நபர், சிறுவனுக்கு 100 ரூபாய் பணத்தினை கொடுத்து விட்டு இது தொடர்பில் யாரிடமும் கூற வேண்டாம் என தெரிவித்துள்ளார். கைது செய்யப்பட்டுள்ள சந்தேக நபர் சிலாபம் நீதவான் நீதிமன்றத்தில் முன்னிலைப்படுத்தப்படவுள்ளதோடு, மாதம்பே காவல்துறை மேலதிக விசாரணைகளை முன்னெடுத்துள்ளது."}