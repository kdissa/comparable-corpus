{"Header": "தொழிநுட்ப ஒத்துழைப்புகளை வழங்க தயார். ", "Time": "Thursday, 02 May 2013 - 19:57", "Url": "http://www.hirunews.lk/tamil/58217/%E0%AE%A4%E0%AF%8A%E0%AE%B4%E0%AE%BF%E0%AE%A8%E0%AF%81%E0%AE%9F%E0%AF%8D%E0%AE%AA-%E0%AE%92%E0%AE%A4%E0%AF%8D%E0%AE%A4%E0%AF%81%E0%AE%B4%E0%AF%88%E0%AE%AA%E0%AF%8D%E0%AE%AA%E0%AF%81%E0%AE%95%E0%AE%B3%E0%AF%88-%E0%AE%B5%E0%AE%B4%E0%AE%99%E0%AF%8D%E0%AE%95-%E0%AE%A4%E0%AE%AF%E0%AE%BE%E0%AE%B0%E0%AF%8D", "Content": "இலங்கை  மனித உரிமைகள் ஆணைக்குழுவின் செயல்பாடுகளை வலுப்படுத்துவதற்காக  தொழில்நுட்ப ஒத்துழைப்பை வழங்க பொதுநலவாய செயலகம் முன் வந்துள்ளது. பொதுநலவாய  நாடுகளின் செயலாளர் நாயகம் கமலேஸ் சர்மாவை லண்டனில் வைத்து இலங்கை மனித  உரிமைகள் ஆணைக்குழுவின் பிரதிநிதிகள் சிலர் சந்தித்தபோதே இந்த விடயம்  தெரிவிக்கப்பட்டுள்ளது. இதனிடையே, நேற்று புதன்கிழமை ஆரம்பமான பொதுநலவாய நாடுகளின் மனித  உரிமைகள் தொடர்பான மாநாட்டிற்கு இலங்கை குழுவினர் கலந்து கொண்டனர். இந்த மாநாடு மூன்று நாட்கள் லண்டனில் நடைபெறுகின்றது. இதன்போது, பொதுநலவாய நாடுகளின் மனித உரிமைகள் பாதுகாக்கப்பட வேண்டிய விதம் மற்றும் மனித  உரிமைகள் மீறப்படுவது தொடர்பாக முன்னெடுக்க வேண்டிய நடைமுறை என்பன தொடர்பாக கலந்துரையாடப்படவுள்ளது."}