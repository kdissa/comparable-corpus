{"Header": "ஒரு கோடியே நாற்பத்து ஐந்து லட்சம் கொள்ளை - படங்கள்", "Time": "Tuesday, 02 January 2018 - 11:57", "Url": "http://www.hirunews.lk/tamil/179923/%E0%AE%92%E0%AE%B0%E0%AF%81-%E0%AE%95%E0%AF%8B%E0%AE%9F%E0%AE%BF%E0%AE%AF%E0%AF%87-%E0%AE%A8%E0%AE%BE%E0%AE%B1%E0%AF%8D%E0%AE%AA%E0%AE%A4%E0%AF%8D%E0%AE%A4%E0%AF%81-%E0%AE%90%E0%AE%A8%E0%AF%8D%E0%AE%A4%E0%AF%81-%E0%AE%B2%E0%AE%9F%E0%AF%8D%E0%AE%9A%E0%AE%AE%E0%AF%8D-%E0%AE%95%E0%AF%8A%E0%AE%B3%E0%AF%8D%E0%AE%B3%E0%AF%88-%E0%AE%AA%E0%AE%9F%E0%AE%99%E0%AF%8D%E0%AE%95%E0%AE%B3%E0%AF%8D", "Content": "நுவரெலியாவில் சிகரட் முகவர் வியாபார நிலையமொன்றின் ஒரு கோடியே நாற்பத்து ஐந்து லட்சம் ரூபாய் கொள்ளையிடப்பட்டுள்ளது. நுவரெலியாவில் உள்ள தனியார் வங்கியில் இன்று காலை குறித்த பணத்தை வைப்பிலிட சென்ற போதே இந்த கொள்ளை சம்பவம் இடம்பெற்றுள்ளது. பணத்துடன் சிறிய பாரவூர்தியில் பயணித்த வேளை, நுவரெலிய பூங்கா வீதியில் முச்சக்கரவண்டியில் வந்த இருவர், பாரவூர்தியை வழி மறித்து, மிளகாய் தூள் வீசி பணத்தை கொள்ளையிட்டுச் சென்றுள்ளதாக எமது செய்தியாளர் தெரிவித்துள்ளார். மேலும் வண்டியில் பாதுகாப்பு பெட்டகம் இருந்த போதும் அதில் பணம் வைத்திருக்கப்படவில்லை. குறித்த வாகனத்தில், சாரதியும்,காசாளருமே பயணம் செய்திருந்தனர். இந்த கொள்ளை சம்பவம் தொடர்பில் நுவரெலிய காவல்துறை விசாரணைகளை முன்னெடுத்துள்ளது. செய்தியாளர் சந்திர மோகன்"}