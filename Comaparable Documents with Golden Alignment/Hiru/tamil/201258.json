{"Header": "அரசியல் அமைப்பு தொடர்பான பணிகள் தற்போது முன்னேற்றம் கண்டுள்ளன - சுமந்திரன்", "Time": "Tuesday, 02 October 2018 - 19:52", "Url": "http://www.hirunews.lk/tamil/201258/%E0%AE%85%E0%AE%B0%E0%AE%9A%E0%AE%BF%E0%AE%AF%E0%AE%B2%E0%AF%8D-%E0%AE%85%E0%AE%AE%E0%AF%88%E0%AE%AA%E0%AF%8D%E0%AE%AA%E0%AF%81-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AE%BE%E0%AE%A9-%E0%AE%AA%E0%AE%A3%E0%AE%BF%E0%AE%95%E0%AE%B3%E0%AF%8D-%E0%AE%A4%E0%AE%B1%E0%AF%8D%E0%AE%AA%E0%AF%8B%E0%AE%A4%E0%AF%81-%E0%AE%AE%E0%AF%81%E0%AE%A9%E0%AF%8D%E0%AE%A9%E0%AF%87%E0%AE%B1%E0%AF%8D%E0%AE%B1%E0%AE%AE%E0%AF%8D-%E0%AE%95%E0%AE%A3%E0%AF%8D%E0%AE%9F%E0%AF%81%E0%AE%B3%E0%AF%8D%E0%AE%B3%E0%AE%A9-%E0%AE%9A%E0%AF%81%E0%AE%AE%E0%AE%A8%E0%AF%8D%E0%AE%A4%E0%AE%BF%E0%AE%B0%E0%AE%A9%E0%AF%8D", "Content": "அரசியல் அமைப்பு தொடர்பான பணிகள் தற்போது முன்னேற்றம் கண்டுள்ளதாக தமிழ் தேசிய கூட்டமைப்பு தெரிவித்துள்ளது. அதன் நாடாளுமன்ற உறுப்பினர் எம்.ஏ.சுமந்திரன், எமது செய்திப்பிரிவுக்கு வழங்கிய செவ்வி ஒன்றிலேயே இதனை தெரிவித்துள்ளார். அரசியல் அமைப்பு தொடர்பாக, நிபுணர் குழுவினால் தயாரிக்கப்பட்ட அறிக்கை ஒன்று இந்த வாரம் வழிநடத்தல் குழுவின் அனைத்து உறுப்பினர்களுக்கும் அனுப்பி வைக்கப்படவுள்ளதாகவும் அவர் குறிப்பிட்டுள்ளார். இதேவேளை, அரசியலமைப்பு வழிநடத்தல் குழுவில் இதுவரையில் எந்தெந்த கட்டங்கள் இணக்கப்பாட்டுக்குள் வந்துள்ளன? என எமது செய்தி பிரிவு வினவியது. இதற்கு பதில் வழங்கிய அவர், அதிகார பகிர்வு விடயமே அதிகளவில் இணக்கப்பாடு ஏற்பட்டுள்ளதாக குறிப்பிட்டார்."}