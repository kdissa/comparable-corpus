{"Header": "நாயை வேட்டையாட வந்த சிறுத்தையை வேட்டையாடி நாய்கள் - காணொளி", "Time": "Tuesday, 02 October 2018 - 14:01", "Url": "http://www.hirunews.lk/tamil/201219/%E0%AE%A8%E0%AE%BE%E0%AE%AF%E0%AF%88-%E0%AE%B5%E0%AF%87%E0%AE%9F%E0%AF%8D%E0%AE%9F%E0%AF%88%E0%AE%AF%E0%AE%BE%E0%AE%9F-%E0%AE%B5%E0%AE%A8%E0%AF%8D%E0%AE%A4-%E0%AE%9A%E0%AE%BF%E0%AE%B1%E0%AF%81%E0%AE%A4%E0%AF%8D%E0%AE%A4%E0%AF%88%E0%AE%AF%E0%AF%88-%E0%AE%B5%E0%AF%87%E0%AE%9F%E0%AF%8D%E0%AE%9F%E0%AF%88%E0%AE%AF%E0%AE%BE%E0%AE%9F%E0%AE%BF-%E0%AE%A8%E0%AE%BE%E0%AE%AF%E0%AF%8D%E0%AE%95%E0%AE%B3%E0%AF%8D-%E0%AE%95%E0%AE%BE%E0%AE%A3%E0%AF%8A%E0%AE%B3%E0%AE%BF", "Content": "அட்டன் - பொகவந்தலாவை பகுதியில் நாய்களை வேட்டையாடுவதற்காக வந்த சிறுத்தையை சில நாய்கள் இணைந்து கடித்து குதறியதில் சிறுத்தை உயிரிழந்துள்ளது. இன்று காலை 9.00 மணியளவில் இந்த சம்பவம் இடம்பெற்றுள்ளதாக எமது செய்தியாளர் தெரிவித்துள்ளார். அந்த பகுதியில் தேயிலை தோட்டத்தில் மரம் ஒன்றில் சிறுத்தை ஏறியிருந்த நிலையில், தோட்ட தொழிளாலர் ஒருவருடன் சென்ற நாயை வேட்டையாட சிறுத்தை முற்பட்டுள்ளது. இதன்போது நாய் குறைத்துள்ள நிலையில், அருகில் இருந்த சில நாய்கள் வந்து சிறுத்தையை கடித்து குதறியுள்ளன. இதில் அந்த சிறுத்தை பலியானதோடு, அந்த இடத்திற்கு நல்லதண்ணி வனவிலங்கு அதிகாரிகள் வந்ததாக எமது செய்தியாளர் மேலும் குறிப்பிட்டுள்ளார்."}