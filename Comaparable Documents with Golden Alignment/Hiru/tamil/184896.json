{"Header": "விமானம் ஒன்றில் திடீர் என நடந்த சம்பவம்..!", "Time": "Friday, 02 March 2018 - 10:13", "Url": "http://www.hirunews.lk/tamil/184896/%E0%AE%B5%E0%AE%BF%E0%AE%AE%E0%AE%BE%E0%AE%A9%E0%AE%AE%E0%AF%8D-%E0%AE%92%E0%AE%A9%E0%AF%8D%E0%AE%B1%E0%AE%BF%E0%AE%B2%E0%AF%8D-%E0%AE%A4%E0%AE%BF%E0%AE%9F%E0%AF%80%E0%AE%B0%E0%AF%8D-%E0%AE%8E%E0%AE%A9-%E0%AE%A8%E0%AE%9F%E0%AE%A8%E0%AF%8D%E0%AE%A4-%E0%AE%9A%E0%AE%AE%E0%AF%8D%E0%AE%AA%E0%AE%B5%E0%AE%AE%E0%AF%8D", "Content": "268 பயணிகளுடனும், 11 பணியாளர்கள் அடங்கிய குழுவினருடனும் லண்டனில் இருந்து கொழும்பு நோக்கி பயணித்துக் கொண்டிருந்த, ஸ்ரீ லங்கன் விமான சேவைக்கு சொந்தமான விமானம்  ஒன்று ஜேர்மனியில் அவசரமாக தரையிறக்கப்பட்டுள்ளது. பயணி ஒருவருக்கு ஏற்பட்ட திடீர் சுகயீனம் காரணமாகவே, ஜேர்மனியின் ப்ரென்க்போர்ட் விமான நிலையத்தில் விமானம் தரையிறக்கப்பட்டுள்ளது. குறித்த விமானம் தற்போது வரை ப்ரென்க்போர்ட் விமான நிலையத்தில் நிறுத்தி வைக்கப்பட்டுள்ள நிலையில், குறித்த பயணிக்கு தேவையான ஏற்பாடுகள் செய்து கொடுக்கப்படுவதாக ஸ்ரீ லங்கன் விமான சேவை தெரிவித்துள்ளது. ஸ்ரீ லங்கான் விமான சேவைக்கு சொந்தமான ஏ-330 ரக ஏயார் பஸ் விமானம், பிரித்தானிய நேரப்படி நேற்றிரவு 8 மணியளவில் லண்டனிலிருந்து பயணிக்க ஆரம்பித்துள்ளது. அந்த விமானம், இன்று மதியம் 12.57க்கு கட்டுநாயக்க விமான நிலையத்தை வந்தடையவிருந்தது. இந்த நிலையில், ஏற்பட்ட தாமதத்தின் காரணமாக, இன்றிரவு 8.30 அளவில் குறித்த விமானம் இலங்கையை வந்தடையும் என எதிர்ப்பார்க்கப்படுகிறது."}