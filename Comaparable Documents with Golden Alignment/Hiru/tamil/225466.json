{"Header": "வளிமண்டலவியல் திணைக்களத்தின் முக்கிய அறிவிப்பு", "Time": "Wednesday, 02 October 2019 - 19:19", "Url": "http://www.hirunews.lk/tamil/225466/%E0%AE%B5%E0%AE%B3%E0%AE%BF%E0%AE%AE%E0%AE%A3%E0%AF%8D%E0%AE%9F%E0%AE%B2%E0%AE%B5%E0%AE%BF%E0%AE%AF%E0%AE%B2%E0%AF%8D-%E0%AE%A4%E0%AE%BF%E0%AE%A3%E0%AF%88%E0%AE%95%E0%AF%8D%E0%AE%95%E0%AE%B3%E0%AE%A4%E0%AF%8D%E0%AE%A4%E0%AE%BF%E0%AE%A9%E0%AF%8D-%E0%AE%AE%E0%AF%81%E0%AE%95%E0%AF%8D%E0%AE%95%E0%AE%BF%E0%AE%AF-%E0%AE%85%E0%AE%B1%E0%AE%BF%E0%AE%B5%E0%AE%BF%E0%AE%AA%E0%AF%8D%E0%AE%AA%E0%AF%81", "Content": "எதிர்வரும் 24 மணித்தியாலத்துக்குள் மன்னார் முதல் கொழும்பு மற்றும் காலி ஊடாக மாத்தறை வரையான கடற்பிரதேசங்களில் இடியுடன் கூடிய மழை பெய்யக் கூடும் என எதிர்வு கூறப்பட்டுள்ளது. வளிமண்டளவியல் திணைக்களம் விடுத்துள்ள செய்திக் குறிப்பொன்றில் இந்த விடயம் குறிப்பிடப்பட்டுள்ளது. மழை பெய்கின்ற சந்தர்ப்பங்களில் காற்றின் வேகமானது மணித்தியாலத்திற்கு 70 முதல் 80 கிலோ மீற்றர் வேகத்தில் வீசக் கூடும் எனவும் எச்சரிக்கப்பட்டுள்ளது. இதனிடையே, மேல், சப்ரகமுவ, மத்திய, ஊவா, வடமேல் மாகாணங்களிலும் அநுராதப்புரம், காலி மற்றும் மாத்தறை ஆகிய மாவட்டங்களிலும் இன்று இரவு வேளைகளில் இடியுடன் கூடிய மழை பெய்யக் கூடும் என எதிர்வு கூறப்பட்டுள்ளது. அத்துடன் அந்த பகுதிகளில் 75 மில்லி மீற்றர் மழை வீழ்ச்சி பதிவாகக் கூடும் என வளிமண்டளவியல் திணைக்களம் தெரிவித்துள்ளது."}