{"Header": "முச்சக்கர வண்டி மற்றும் பாரவூர்த்தி சாரதிகள் ஆர்ப்பாட்டம்", "Time": "Friday, 02 December 2016 - 12:32", "Url": "http://www.hirunews.lk/tamil/148785/%E0%AE%AE%E0%AF%81%E0%AE%9A%E0%AF%8D%E0%AE%9A%E0%AE%95%E0%AF%8D%E0%AE%95%E0%AE%B0-%E0%AE%B5%E0%AE%A3%E0%AF%8D%E0%AE%9F%E0%AE%BF-%E0%AE%AE%E0%AE%B1%E0%AF%8D%E0%AE%B1%E0%AF%81%E0%AE%AE%E0%AF%8D-%E0%AE%AA%E0%AE%BE%E0%AE%B0%E0%AE%B5%E0%AF%82%E0%AE%B0%E0%AF%8D%E0%AE%A4%E0%AF%8D%E0%AE%A4%E0%AE%BF-%E0%AE%9A%E0%AE%BE%E0%AE%B0%E0%AE%A4%E0%AE%BF%E0%AE%95%E0%AE%B3%E0%AF%8D-%E0%AE%86%E0%AE%B0%E0%AF%8D%E0%AE%AA%E0%AF%8D%E0%AE%AA%E0%AE%BE%E0%AE%9F%E0%AF%8D%E0%AE%9F%E0%AE%AE%E0%AF%8D", "Content": "25 ஆயிரம் ரூபா அபராதத்திற்கு எதிர்ப்பு தெரிவித்து முச்சக்கர வண்டி மற்றும் பாரவூர்தி சாரதிகள் இன்று நாட்டின் பல பகுதிகளில் ஆர்ப்பாட்டத்தில் ஈடுபட்டனர். இதன் ஒரு கட்டமாக முச்சக்கர வண்டி சாரதிகள் இன்றைய தினம் கொழும்பில் ஆர்ப்பாட்ட பேரணி ஒன்றையும் நடத்தினர். கொழும்பு தாமரை தடாகத்திற்கு முன்பாக ஆரம்பமான குறித்த பேரணி ஜனாதிபதி செயலகம் வரை சென்றது. இதன் காரணமாக கொழும்பு நகர மண்டபத்தை அண்மித்த வீதிகள் பாரிய போக்குவரத்து நெரிசலுக்கு உட்பட்டது. குறித்த பேரணி ஜனாதிபதி செயலகம் வரை முன்னெடுப்பதற்கு காவற்துறை தடை ஏற்படுத்தியன் காரணமாக லோட்டஸ் சுற்றுவட்டத்திலிருந்து காலி முகத்திடல் வீதி தற்காலிகமாக மூடப்பட்டது. அத்துடன் முச்சகர வண்டி உரிமையாளர்கள் சங்கத்தின் 8 உறுப்பினர்களுக்கு ஜனாதிபதியின் மேலதிக செயலாளரை சந்திப்பதற்கு வாய்ப்பு வழங்கப்பட்டது. எனினும், இந்த கலந்துரையாடல் வெற்றியளிக்கவில்லை என அந்த சங்கத்தின் தலைவர் சுனில் ஜயவர்த்தன தெரிவித்துள்ளார்."}