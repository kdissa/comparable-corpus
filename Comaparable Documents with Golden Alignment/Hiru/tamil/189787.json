{"Header": "கேளர கஞ்சாவுடன் மூவர் சிக்கினர்", "Time": "Wednesday, 02 May 2018 - 14:45", "Url": "http://www.hirunews.lk/tamil/189787/%E0%AE%95%E0%AF%87%E0%AE%B3%E0%AE%B0-%E0%AE%95%E0%AE%9E%E0%AF%8D%E0%AE%9A%E0%AE%BE%E0%AE%B5%E0%AF%81%E0%AE%9F%E0%AE%A9%E0%AF%8D-%E0%AE%AE%E0%AF%82%E0%AE%B5%E0%AE%B0%E0%AF%8D-%E0%AE%9A%E0%AE%BF%E0%AE%95%E0%AF%8D%E0%AE%95%E0%AE%BF%E0%AE%A9%E0%AE%B0%E0%AF%8D", "Content": "தலவாக்கலை - ஒலிரூட் பகுதியில் வீடு ஒன்றில் விற்பனைக்காக வைக்கப்பட்டிருந்த 300 கிராம் கேரளா கஞ்சாவுடன் மூன்று சந்தேக நபர்கள் கைது செய்யப்பட்டுள்ளனர். காவல்துறைக்கு கிடைத்த இரகிசய தகவலுக்கு அமைய இன்று காலை 10.00 மணியளவில் அவர்கள் கைது செய்யப்பட்டதாக தலவாக்கலை காவல்துறை தெரிவித்துள்ளது. கைது செய்யப்பட்டவர்கள் தலவாக்கலை, ஒலிரூட் பகுதியை சேர்ந்தவர்கள் என்றும், இந்த மோசடி நீண்ட காலமாக இடம்பெற்று வந்துள்ளதாகவும் காவல்துறை மேற்கொண்ட ஆரம்பகட்ட விசாரணையில் தெரியவந்துள்ளது. இதில் ஒருவர் விற்பனை செய்பவர் என்றும், ஏனைய இருவரும் கொள்வனவு செய்ய வந்தவர்கள் எனவும் காவல்துறையினர் மேலும் தெரிவித்தனர். சந்தேக நபர்கள் நுவரெலியா நீதவான் நீதிமன்றத்தில் முன்னிலைப்படுத்தப்படவுள்ளனர்."}