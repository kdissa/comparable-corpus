{"Header": "இந்த நன்னாரியால் இவ்வளவு நன்மையா? ", "Time": "Thursday, 02 March 2017 - 9:39", "Url": "http://www.hirunews.lk/tamil/155829/%E0%AE%87%E0%AE%A8%E0%AF%8D%E0%AE%A4-%E0%AE%A8%E0%AE%A9%E0%AF%8D%E0%AE%A9%E0%AE%BE%E0%AE%B0%E0%AE%BF%E0%AE%AF%E0%AE%BE%E0%AE%B2%E0%AF%8D-%E0%AE%87%E0%AE%B5%E0%AF%8D%E0%AE%B5%E0%AE%B3%E0%AE%B5%E0%AF%81-%E0%AE%A8%E0%AE%A9%E0%AF%8D%E0%AE%AE%E0%AF%88%E0%AE%AF%E0%AE%BE", "Content": "நன்னாரி வேரை நெல்லிக்காய் சாற்றில் ஊறவைத்து உலர்த்திப் பொடி செய்து தினமும் இரண்டு கிராம் அளவுக்குச் சாப்பிட்டு வந்தால் கொழுப்பு கரையும். இதயம் வலுவடையும். நன்னாரி, தனியா, சோம்பு இவை மூன்றையும் சம அளவு எடுத்துப் பொடி செய்து  தினமும் காலை மாலை என இருவேளையும் தலா மூன்று கிராம் அளவுக்கு  சாப்பிட்டு வந்தால் உடல் பருமன் குறையும். நன்னாரி, நெருஞ்சில் இவை இரண்டையும் சம அளவு எடுத்து கஷாயம் வைத்துக்குடித்து வந்தால் சிறுநீரகக் கற்கள், பித்தப் பை கற்கள் கரையும். நன்னாரி வேரை இடித்துச் சாறு எடுத்து, காலை மாலை என இருவேளையும் குடித்து வந்தால் தோல் சம்பந்தப்பட்ட நோய்கள் குணமாகும். நன்னாரி , சதகுப்பை இவை இரண்டையும் சம அளவு எடுத்து கஷாயம் வைத்துக்குடித்து வந்தால் சிறுநீரக சம்பந்தப்பட்ட நோய்கள் குணமாகும். நன்னாரி வேரை இடித்துச் சாறு பிழிந்து தண்ணீரில் கலந்து குடித்து வந்தால் அஜீரணம் குணமாகும். நன்னாரி,வெட்டி வேர் இவை இரண்டையும் சம அளவு எடுத்து கஷாயம் வைத்து குடித்து வந்தால் பித்தம் மற்றும் உடல் சூடு தணியும்."}