{"Header": "கடனை மீள செலுத்துவதற்கான திட்டத்தை மஹிந்த கூற வேண்டும்...", "Time": "Thursday, 02 February 2017 - 18:53", "Url": "http://www.hirunews.lk/tamil/153527/%E0%AE%95%E0%AE%9F%E0%AE%A9%E0%AF%88-%E0%AE%AE%E0%AF%80%E0%AE%B3-%E0%AE%9A%E0%AF%86%E0%AE%B2%E0%AF%81%E0%AE%A4%E0%AF%8D%E0%AE%A4%E0%AF%81%E0%AE%B5%E0%AE%A4%E0%AE%B1%E0%AF%8D%E0%AE%95%E0%AE%BE%E0%AE%A9-%E0%AE%A4%E0%AE%BF%E0%AE%9F%E0%AF%8D%E0%AE%9F%E0%AE%A4%E0%AF%8D%E0%AE%A4%E0%AF%88-%E0%AE%AE%E0%AE%B9%E0%AE%BF%E0%AE%A8%E0%AF%8D%E0%AE%A4-%E0%AE%95%E0%AF%82%E0%AE%B1-%E0%AE%B5%E0%AF%87%E0%AE%A3%E0%AF%8D%E0%AE%9F%E0%AF%81%E0%AE%AE%E0%AF%8D", "Content": "முன்னாள் ஜனாதிபதி மஹிந்த ராஜபக்ஷ மீண்டும் ஆட்சிக்கு வருவதற்கு ஆணை கோருவாராயின், தனது ஆட்சிக் காலத்தில் பெறப்பட்ட கடனை மீள செலுத்துவதற்கான திட்டத்தை அவர் அறிவிக்க வேண்டும் எனத் தெரிவிக்கப்பட்டுள்ளது. கொழும்பில் இன்று நடைபெற்ற ஊடக சந்திப்பில் ஐக்கிய தேசியக் கட்சியின் நாடாளுமன்ற உறுப்பினர் நளின் பண்டார இதனைத் தெரிவித்துள்ளார். பாரிய கடன் சுமையை ஏற்படுத்திவிட்டே மஹிந்த ராஜபக்ஷ சென்றார். இந்த நிலையில், தற்போது மீண்டும் அதிகாரத்தைக் கேட்கிறார். 2019 ஆம் ஆண்டாகும்போது நாட்டின் கடன்சுமை மூவாயிரத்து 992 பில்லியன்களாக காணப்படும். இதனைச் செலுத்த முன்வைக்கும் திட்டம் என்ன என்பதை மஹிந்த ராஜபக்ஷ கூறவேண்டும் என நளின் பண்டார கோரியுள்ளார்."}