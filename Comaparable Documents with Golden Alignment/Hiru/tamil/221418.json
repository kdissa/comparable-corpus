{"Header": "கொங்கோ குடியரசில் மீண்டும் எபோலா அச்சுறுத்தல்..", "Time": "Friday, 02 August 2019 - 21:50", "Url": "http://www.hirunews.lk/tamil/221418/%E0%AE%95%E0%AF%8A%E0%AE%99%E0%AF%8D%E0%AE%95%E0%AF%8B-%E0%AE%95%E0%AF%81%E0%AE%9F%E0%AE%BF%E0%AE%AF%E0%AE%B0%E0%AE%9A%E0%AE%BF%E0%AE%B2%E0%AF%8D-%E0%AE%AE%E0%AF%80%E0%AE%A3%E0%AF%8D%E0%AE%9F%E0%AF%81%E0%AE%AE%E0%AF%8D-%E0%AE%8E%E0%AE%AA%E0%AF%8B%E0%AE%B2%E0%AE%BE-%E0%AE%85%E0%AE%9A%E0%AF%8D%E0%AE%9A%E0%AF%81%E0%AE%B1%E0%AF%81%E0%AE%A4%E0%AF%8D%E0%AE%A4%E0%AE%B2%E0%AF%8D", "Content": "கொங்கோ குடியரசில் மீண்டும் எபோலா தொற்று துரித கதியில் பரவுவதற்கான சாத்திய கூறுகள் தென்படுவதாக மருத்துவ தரப்பினர் தெரிவித்துள்ளனர். கிழக்கு கொங்கோவின் கோமா நகரத்தில் இந்த தொற்று ஏற்பட்ட அறிகுறிகளுடன் பலர் இனங்காணப்பட்டுள்ளனர். கடந்த வாரம் எபோலா தொற்றுக்கு உள்ளாகி மரணமானவரின் மனைவி மற்றும் புதல்வி ஒருவருக்கு இந்த தொற்று ஏற்பட்டுள்ளதாக தெரிவிக்கப்பட்டுள்ளது. 10 இலட்சம் மக்கள் தொகையை கொண்ட கோமா நகரத்தில் கடந்த சில நாட்களில் 200 பேர் வரை இந்த தொற்றுக்கு உள்ளாகியுள்ளமை கண்டறியப்பட்டுள்ளது. பாரிய அளவில் இந்த தொற்றுக்கு உள்ளாகியவர்களில் 160 நோயாளர்களுக்கு உரிய தடுப்பூசி வழங்கப்பட்டுள்ளது. கடந்த கடந்த மாதம் இந்த தொற்றுக்கு உள்ளான ஒருவர் குறித்த தகவல்கள் வெளியாகி இருந்த நிலையில் தற்போது அதிக அளவிலான நோயாளர்கள் இனங்காணப்பட்டுள்ளனர். இந்த நிலையில் கொங்கோவிலும் அதனை அண்டிய நாடுகளிலும் எபோலா நோய் பரவுவதை தடுப்பதற்கு சுகாதார தரப்பினர் பல்வேறு நடவடிக்கைகளை ஆரம்பித்துள்ளனர். இந்த நிலையில் கொங்கோவை அண்டியுள்ள ருவண்டா தற்காலிகமாக கொங்கோவுடான எல்லையினை மூடியுள்ளமை குறிப்பிடத்தக்கது."}