{"Header": "ஊடக ஒடுக்கு முறை தொடர்பில் கெப்பெட்டியாகொட சிறிவிமல தேரரின் கருத்து..", "Time": "Saturday, 02 November 2019 - 19:13", "Url": "http://www.hirunews.lk/tamil/227483/%E0%AE%8A%E0%AE%9F%E0%AE%95-%E0%AE%92%E0%AE%9F%E0%AF%81%E0%AE%95%E0%AF%8D%E0%AE%95%E0%AF%81-%E0%AE%AE%E0%AF%81%E0%AE%B1%E0%AF%88-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AE%BF%E0%AE%B2%E0%AF%8D-%E0%AE%95%E0%AF%86%E0%AE%AA%E0%AF%8D%E0%AE%AA%E0%AF%86%E0%AE%9F%E0%AF%8D%E0%AE%9F%E0%AE%BF%E0%AE%AF%E0%AE%BE%E0%AE%95%E0%AF%8A%E0%AE%9F-%E0%AE%9A%E0%AE%BF%E0%AE%B1%E0%AE%BF%E0%AE%B5%E0%AE%BF%E0%AE%AE%E0%AE%B2-%E0%AE%A4%E0%AF%87%E0%AE%B0%E0%AE%B0%E0%AE%BF%E0%AE%A9%E0%AF%8D-%E0%AE%95%E0%AE%B0%E0%AF%81%E0%AE%A4%E0%AF%8D%E0%AE%A4%E0%AF%81", "Content": "ஊடக சுதந்திரத்தை கட்டிக்காப்பதாக கூறி ஆட்சி செய்யும் ஆட்சியாளர்கள் அந்த உயரிய எண்ணக்கருவை முற்று முழதாக மீறுகின்றமை தொடர்பில் கடுமையான எதிர்ப்பையும் கண்டனத்தையும் வெளியிடுவதாக ஸ்ரீ லங்கா ராமஞ்ச மகா நிக்காயவின் சிரேஷ்ட செயற்குழு சங்க உறுப்பினர் கெப்பெட்டியாகொட சிறிவிமல தேரர் தெரிவித்துள்ளார். ஹிரு ஊடக வலையமைப்பிற்கு எதிராக முன்னெடுக்கப்படும் ஊடக ஒடுக்கு முறை தொடர்பில் அவர் வெளியிட்டுள்ள விஷேட அறிக்கையில் இந்த விடயம் குறிப்பிட்டுள்ளார். இதேவேளை, ஹிரு ஊடக வலையமைப்பிற்கு எதிராக முன்னெடுக்கப்படும் அவதூறு தொடர்பில் மகா சங்கத்தினர் எதிர்ப்பினை வெளியிட்டுள்ளனர். மாத்தளையில் இன்று இடம்பெற்ற மக்கள் சந்திப்பில் கருத்து வெளியிட்ட எதிர்கட்சி தலைவர் மகிந்த ராஜபக்ஷ, ஹிரு ஊடக வலையமைப்பிற்கு எதிரான ஒடுக்குமுறை குறித்து கருத்துவெளியிட்டார். நாட்டின் ஜனநாயகம் தொடர்பில் பிரதமர் உள்ளிட்டோர் பல கருத்துக்களை வெளியிட்டு வருகின்றனர்;. அவ்வாறானதொரு சூழலில் ஹிரு தொலைக்காட்சிக்கு எதிராக அவதூறு சுவரொட்டிகளை ஒட்டி அதனை தடைசெய்வதற்கான முயற்சிகளை மேற்கொள்கிறார்கள். தொலைக்காட்சிகளை பயமுறுத்தி தமக்கு சார்பான தகவல்களை வெளியிட பார்க்கிறார்கள். இதுவா ஜனநாயகம். ஆகவே ஜனநாயக ரீதியில் மக்களிடம் செய்திகளை கொண்டு சேர்க்கும் இவ்வாறான ஊடகங்கள் அச்சுறுத்தப்படுவது கவலைக்குரிய விடயமாகும் என எதிர்கட்சி தலைவர் மகிந்த ராஜபக்ஷ தெரிவித்துள்ளார்"}