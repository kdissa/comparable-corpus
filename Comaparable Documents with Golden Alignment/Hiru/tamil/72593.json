{"Header": "சிதம்பரம் - குர்ஷித்திற்கு கடிதம்", "Time": "Monday, 02 December 2013 - 13:55", "Url": "http://www.hirunews.lk/tamil/72593/%E0%AE%9A%E0%AE%BF%E0%AE%A4%E0%AE%AE%E0%AF%8D%E0%AE%AA%E0%AE%B0%E0%AE%AE%E0%AF%8D-%E0%AE%95%E0%AF%81%E0%AE%B0%E0%AF%8D%E0%AE%B7%E0%AE%BF%E0%AE%A4%E0%AF%8D%E0%AE%A4%E0%AE%BF%E0%AE%B1%E0%AF%8D%E0%AE%95%E0%AF%81-%E0%AE%95%E0%AE%9F%E0%AE%BF%E0%AE%A4%E0%AE%AE%E0%AF%8D", "Content": "இலங்கையில் தடுத்து வைக்கப்பட்டுள்ள மீனவர்களை விடுவிக்க நடவடிக்கை மேற்கொள்ள வேண்டும் என்று கோரிக்கை விடுக்கப்பட்டுள்ளது. இந்திய மத்திய அரசாங்கதின் நிதியமைச்சர் பீ.சிதம்பரம், வெளியுறவுத்துறை அமைச்சர் சல்மன் குர்ஷித்திற்கு அனுப்பியுள்ள கடிதத்தின் ஊடக இந்த கோரிக்கை விடுக்கப்பட்டுள்ளது. ரமேஸ்வரத்தைச் சேர்ந்த 5 மீனவர்களும் கடந்த மாதம் 28ஆம் திகதி இலங்கையில் படையினரால் கைது செய்யப்பட்டனர். இந்த நிலையில், போதை பொருள் கடத்தினார்கள் என்ற குற்றச்சாட்டு சுமத்தப்பட்ட நிலையில் அவர்கள் தற்சமயம் வெலிக்கடை சிறையில் தடுத்துவைக்கப்பட்டுள்ளனர். இதன்படி, இவர்கள் தொடர்பான இறுதி தீர்ப்பு எதிர்வரும் ஜனவரி 16ஆம் திகதி அறிவிக்கப்படும் என்று தெரிவிப்பட்டுள்ளது. இந்த நிலையில், குறித்த மீனவர்களின் நிலை குறித்து மத்திய அமைச்சர் பீ.சிதம்பிரத்திடம், இளைஞர் காங்கிரஸின் உயர் குழவினர் தெரியப்படுத்தினர். இந்த நிலையிலேயே, பி. சிதம்பரம் இந்த விடயத்தை வெளிவிவகார அமைச்சர் சல்மன் குர்ஷித்தின் கவனத்திற்கு கொண்டுச் சென்றுள்ளார்."}