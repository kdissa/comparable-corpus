{"Header": "தலாவ வங்கி கொள்ளை - விசாரணை CID க்கு ஒப்படைப்பு", "Time": "Monday, 02 July 2018 - 21:06", "Url": "http://www.hirunews.lk/tamil/194389/%E0%AE%A4%E0%AE%B2%E0%AE%BE%E0%AE%B5-%E0%AE%B5%E0%AE%99%E0%AF%8D%E0%AE%95%E0%AE%BF-%E0%AE%95%E0%AF%8A%E0%AE%B3%E0%AF%8D%E0%AE%B3%E0%AF%88-%E0%AE%B5%E0%AE%BF%E0%AE%9A%E0%AE%BE%E0%AE%B0%E0%AE%A3%E0%AF%88-cid-%E0%AE%95%E0%AF%8D%E0%AE%95%E0%AF%81-%E0%AE%92%E0%AE%AA%E0%AF%8D%E0%AE%AA%E0%AE%9F%E0%AF%88%E0%AE%AA%E0%AF%8D%E0%AE%AA%E0%AF%81", "Content": "அனுராதபுரம் - தலாவ நகரில் அமைந்துள்ள அரச வங்கிக் கிளையொன்றில் இடம்பெற்ற கொள்ளை சம்பவம் தொடர்பான விசாரணைகள் குற்றப்புலனாய்வு திணைக்களத்திற்கு ஒப்படைக்கப்பட்டுள்ளன. இதேவேளை , கொள்ளையிடப்பட்ட பணம் மற்றும் தங்க ஆபரணங்களின் பெறுமதி 95 இலட்சம் ரூபாய் வரை அதிகரித்துள்ளதாக தெரிவிக்கப்படுகிறது. களவாடப்பட்ட தங்கம் மற்றும் பணத்தின் பெறுமதியை தொடர்ந்தும் கணிப்பிட்டு வருவதாகவும் தெரிவிக்கப்பட்டுள்ளது. கடந்த வார இறுதியில் சில தரப்பினர் குறித்த வங்கிக் கிளைக்குள் பிரவேசித்து பணம் மற்றும் தங்க ஆபரணங்களை கொள்ளையிட்டுச் சென்றதாக முறையிடப்பட்டிருந்தது. வங்கிக் கிளையின் பின்புறக் கதவை உடைத்து, கொள்ளையாளர்கள் அதனுள் ஊடுறுவி 3 காப்பகங்களை உடைத்து கொள்ளையிட்டுள்ளனர். வங்கிக் கிளையில் பொருத்தப்பட்டிருந்த பாதுகாப்பு சமிக்ஞை மற்றும் கண்காணிப்பு கமராக்களையும் கொள்ளையர்கள் கொண்டுச் சென்றதாக தெரிவிக்கப்படுகிறது."}