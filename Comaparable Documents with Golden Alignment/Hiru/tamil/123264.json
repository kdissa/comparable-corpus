{"Header": "நாடாளுமன்றத்தை அரசியலமைப்பு பேரவையாக மாற்றும் நடவடிக்கை", "Time": "Saturday, 02 January 2016 - 13:37", "Url": "http://www.hirunews.lk/tamil/123264/%E0%AE%A8%E0%AE%BE%E0%AE%9F%E0%AE%BE%E0%AE%B3%E0%AF%81%E0%AE%AE%E0%AE%A9%E0%AF%8D%E0%AE%B1%E0%AE%A4%E0%AF%8D%E0%AE%A4%E0%AF%88-%E0%AE%85%E0%AE%B0%E0%AE%9A%E0%AE%BF%E0%AE%AF%E0%AE%B2%E0%AE%AE%E0%AF%88%E0%AE%AA%E0%AF%8D%E0%AE%AA%E0%AF%81-%E0%AE%AA%E0%AF%87%E0%AE%B0%E0%AE%B5%E0%AF%88%E0%AE%AF%E0%AE%BE%E0%AE%95-%E0%AE%AE%E0%AE%BE%E0%AE%B1%E0%AF%8D%E0%AE%B1%E0%AF%81%E0%AE%AE%E0%AF%8D-%E0%AE%A8%E0%AE%9F%E0%AE%B5%E0%AE%9F%E0%AE%BF%E0%AE%95%E0%AF%8D%E0%AE%95%E0%AF%88", "Content": "புதிய அரசியல் யாப்பினை உருவாக்குவதற்காக, நாடாளுமன்றத்தில் அரசியலமைப்பு பேரவையாக மாற்றும் நடவடிக்கை இந்த மாதம் 9ம் திகதி ஆரம்பமாகிறது. எனினும் தற்போதுள்ள அரசியலமைப்பை மீறிச் செல்வதாக இது அமையாது என்று, யாப்பு நிபுணர் கலாநிதி ஜயம்பதி விக்ரமரத்ன தெரிவித்துள்ளார். புதிய அரசியல் யாப்பினை அமுலாக்குவதற்கும், நாடாளுமன்றத்தில் 3ல் 2 பெரும்பான்மையுடன், பொதுசன வாக்கெடுப்பும் அவசியம் என்று அவர் குறிப்பிட்டுள்ளார். இதேவேளை, புதிய அரசியல் யாப்புக்கான பொது மக்களின் கருத்துக்களை பெற்றுக் கொள்வதற்காக நியமிக்கப்பட்டுள்ள 20 பேர் கொண்ட குழு தமது பணிகளை முன்னெடுத்து வருகிறது. எதிர்வரும் 3 மாதங்களுக்குள் அதன் அறிக்கை, அரசியல் யாப்பு தொடர்பான அமைச்சரவை உபகுழுவிடம் கையளிக்கப்படும், என்று தெரிவிக்கப்பட்டுள்ளது."}