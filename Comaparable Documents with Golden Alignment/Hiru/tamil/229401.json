{"Header": "உந்துருளி விபத்தில் இளைஞன் பலி", "Time": "Monday, 02 December 2019 - 12:21", "Url": "http://www.hirunews.lk/tamil/229401/%E0%AE%89%E0%AE%A8%E0%AF%8D%E0%AE%A4%E0%AF%81%E0%AE%B0%E0%AF%81%E0%AE%B3%E0%AE%BF-%E0%AE%B5%E0%AE%BF%E0%AE%AA%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%87%E0%AE%B3%E0%AF%88%E0%AE%9E%E0%AE%A9%E0%AF%8D-%E0%AE%AA%E0%AE%B2%E0%AE%BF", "Content": "வவுனியா-புளியங்குளம் பிரதேசத்தில் பேருந்து ஒன்றுடன் உந்துருளி மோதுண்டு விபத்துக்குள்ளானதில் இளைஞர் ஒருவர் பரிதாபமாக பலியாகியுள்ளார். மேற்படி உந்துருளியானது பேருந்து மீது மோதுண்டதன் பின்னர், வீதிக்கு அருகே உறங்கிக்கொண்டிருந்த மாடு மீதும் மோதியுள்ளதாக தெரிய வருகிறது. குறித்த விபத்தானது இன்று அதிகாலை (02) இடம்பெற்றதாக எமது செய்தியாளர் தெரிவித்தார். விபத்தில் உயிரிழந்த உந்துருளியின் சாரதி வத்தளை பிரதேசத்தைச் சேர்ந்த 21 வயதுடையவர் என காவல்துறையினர் தெரிவித்தனர். இவர் பலத்த காயங்களுடன் வவுனியா வைத்தியசாலையில் அனுமதிக்கப்பட்ட பின்னர் சிகிச்சைப் பலனின்றி உயிரிழந்துள்ளமை குறிப்பிடத்தக்கது. சம்பவம் தொடர்பிலான மேலதிக விசாரணைகளை காவல்துறையினர் முன்னெடுத்து வருகின்றனர். இதேவேளை, விபத்து இடம்பெற்ற சந்தர்ப்பத்தில் மகிழூர்தி ஒன்றில் பொருத்தப்பட்டிருந்த கேமராவில் பதிவான காட்சிகள் இதோ..."}