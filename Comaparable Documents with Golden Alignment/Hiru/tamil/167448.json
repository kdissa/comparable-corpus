{"Header": "நேற்று நள்ளிரவு நாடளாவிய ரீதியில் காவற்துறையின் அதிரடி", "Time": "Wednesday, 02 August 2017 - 16:38", "Url": "http://www.hirunews.lk/tamil/167448/%E0%AE%A8%E0%AF%87%E0%AE%B1%E0%AF%8D%E0%AE%B1%E0%AF%81-%E0%AE%A8%E0%AE%B3%E0%AF%8D%E0%AE%B3%E0%AE%BF%E0%AE%B0%E0%AE%B5%E0%AF%81-%E0%AE%A8%E0%AE%BE%E0%AE%9F%E0%AE%B3%E0%AE%BE%E0%AE%B5%E0%AE%BF%E0%AE%AF-%E0%AE%B0%E0%AF%80%E0%AE%A4%E0%AE%BF%E0%AE%AF%E0%AE%BF%E0%AE%B2%E0%AF%8D-%E0%AE%95%E0%AE%BE%E0%AE%B5%E0%AE%B1%E0%AF%8D%E0%AE%A4%E0%AF%81%E0%AE%B1%E0%AF%88%E0%AE%AF%E0%AE%BF%E0%AE%A9%E0%AF%8D-%E0%AE%85%E0%AE%A4%E0%AE%BF%E0%AE%B0%E0%AE%9F%E0%AE%BF", "Content": "நேற்று நள்ளிரவு முதல் இன்று அதிகாலை வரை அனைத்து காவற்துறை பிரிவுகளையும் உள்ளடக்கும் வகையில் மேற்கொள்ளப்பட்ட சிறப்பு காவற்துறை சுற்றிவளைப்பில் தேடப்பட்டு வந்த 17 சந்தேகநபர்கள் கைது செய்யப்பட்டுள்ளனர். இதன்போது, 651 பிடியாணையின் கீழ் 1056 பேர் சந்தேகத்தின் பேரில் கைது செய்யப்பட்டதாக தெரிவிக்கப்பட்டுள்ளது. மேலும் , ஹேரோயின் மற்றும் போதைப்பொருள்களை தன்னகத்தே வைத்திருந்த 359 பேரும் மற்றும் சட்டவிரோத மதுபானத்தை தன்னகத்தே வைத்திருந்த 258 பேரும் இந்த சுற்றிவளைப்பின் போது கைது செய்யப்பட்டுள்ளனர். குற்றங்கள் மற்றும் வாகன விபத்துக்களை தடுக்கும் வகையில் இந்த சிறப்பு சுற்றிவளைப்பு முன்னெடுக்கப்பட்டுள்ளது. காவற்துறை மா அதிபரின் தனிப்பட்ட மேற்பார்வையின் கீழ் மேற்கொள்ளப்பட்ட இந்த சுற்றிவளைப்பில் 13092 அதிகாரிகள் ஈடுபடுத்தப்பட்டுள்ளனர். இந்த சுற்றிவளைப்பில் , குடிபோதையில் வாகனம் செலுத்திய 376 பேருக்கும் , சாரதி அனுமதி பத்திரம் இன்றி வாகனம் செலுத்திய 291 பேருக்கும் மற்றும் விபத்தை ஏற்படுத்தும ்வகையில் வாகனம் செலுத்திய 139 பேருக்கும் எதிராக சட்டநடவடிக்கை மேற்கொள்ளப்பட்டுள்ளன. இதுபோன்ற திடீர் சுற்றிவளைப்புக்கள் எதிர்வரும ்காலத்திலும் நாடளாவிய ரீதியில் மேற்கொள்ளப்படும் என காவற்துறை மா அதிபர் பூஜித் ஜயசுந்தர தெரிவித்துள்ளார்."}