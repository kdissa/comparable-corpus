{"Header": "15 மில்லியன் ரூபாவிற்கும் அதிகம்..", "Time": "Sunday, 02 February 2020 - 15:10", "Url": "http://www.hirunews.lk/tamil/233558/15-%E0%AE%AE%E0%AE%BF%E0%AE%B2%E0%AF%8D%E0%AE%B2%E0%AE%BF%E0%AE%AF%E0%AE%A9%E0%AF%8D-%E0%AE%B0%E0%AF%82%E0%AE%AA%E0%AE%BE%E0%AE%B5%E0%AE%BF%E0%AE%B1%E0%AF%8D%E0%AE%95%E0%AF%81%E0%AE%AE%E0%AF%8D-%E0%AE%85%E0%AE%A4%E0%AE%BF%E0%AE%95%E0%AE%AE%E0%AF%8D", "Content": "ஹிரு சி.ஐ.ஏ மேற்கொண்ட வெளிப்படுத்தலுக்கு அமைய காலாவதியான வெதுப்பக உணவுகள் மற்றும் மூலப்பொருட்கள் உள்ளிட்ட மனித நுகர்வுக்கு தகுதியற்ற 17 தசம் 5டன் உணவு பொருட்கள் மீட்கப்பட்டுள்ளன. நுகர்வோர் விவகார அதிகார சபையால் இந்த காலாவதியான உணவு பொருட்கள் வத்தளை - ஹெந்தலை பகுதியில் இருந்து மீட்கப்பட்டுள்ளதாக தெரிவிக்கப்பட்டுள்ளது. காலாவதியான மூல பொருட்களை பயன்படுத்தி வத்தளை - ஹெந்தலை பகுதியில் நடத்தி செல்லப்பட்ட உணவு உற்பத்தி நிலையம் ஒன்று தொடர்பில் ஹிரு சி.ஐ.ஏ நேற்றைய தினம் தகவல்களை வெளிப்படுத்தியிருந்தது. இந்த வெளிப்படுத்தலுடன் நுகர்வோர் விவகார அதிகாரசபையின் அதிகாரிகள் இன்றைய தினம் அந்த உணவு உற்பத்தி நிலையத்தை சோதனைக்கு உட்படுத்திய போது காலாவதியான 17 தசம் 5டன் உணவு பொருட்கள் மீட்கப்பட்டுள்ளன. இவற்றின் பெறுமதி 15 மில்லியன் ரூபாவிற்கும் அதிகம் என நுகர்வோர் விவகார அதிகாரசபை தெரிவித்துள்ளது."}