{"Header": "பிரபல பாடசாலை ஒன்றில் முதலாம் தர மாணவர்களை சேர்த்துக் கொள்வதில் சிக்கல்", "Time": "Wednesday, 02 October 2019 - 19:53", "Url": "http://www.hirunews.lk/tamil/225470/%E0%AE%AA%E0%AE%BF%E0%AE%B0%E0%AE%AA%E0%AE%B2-%E0%AE%AA%E0%AE%BE%E0%AE%9F%E0%AE%9A%E0%AE%BE%E0%AE%B2%E0%AF%88-%E0%AE%92%E0%AE%A9%E0%AF%8D%E0%AE%B1%E0%AE%BF%E0%AE%B2%E0%AF%8D-%E0%AE%AE%E0%AF%81%E0%AE%A4%E0%AE%B2%E0%AE%BE%E0%AE%AE%E0%AF%8D-%E0%AE%A4%E0%AE%B0-%E0%AE%AE%E0%AE%BE%E0%AE%A3%E0%AE%B5%E0%AE%B0%E0%AF%8D%E0%AE%95%E0%AE%B3%E0%AF%88-%E0%AE%9A%E0%AF%87%E0%AE%B0%E0%AF%8D%E0%AE%A4%E0%AF%8D%E0%AE%A4%E0%AF%81%E0%AE%95%E0%AF%8D-%E0%AE%95%E0%AF%8A%E0%AE%B3%E0%AF%8D%E0%AE%B5%E0%AE%A4%E0%AE%BF%E0%AE%B2%E0%AF%8D-%E0%AE%9A%E0%AE%BF%E0%AE%95%E0%AF%8D%E0%AE%95%E0%AE%B2%E0%AF%8D", "Content": "கொட்டகலையில் உள்ள பிரபல பாடசாலை ஒன்றில், அடுத்த வருடம் முதலாம் தரத்தில் மாணவர்களை சேர்த்துக் கொள்வதில், லொக்ஹில் தோட்டம் புறக்கணிக்கப்பட்டுள்ளதாக 14 மாணவர்களின் பெற்றோர்கள் குற்றம் சுமத்தி இருந்தனர். பாடசாலை அமைந்துள்ள பகுதிக்கு அருகிலேயே தங்களது பிரதேசமும் இருக்கின்ற போதும், குறித்த 14 மாணவர்கள் தரம் ஒன்றில் இணைத்துக் கொள்ளப்படுபவர்களின் பெயர் பட்டியலில் உள்ளடக்கப்படவில்லை என்று அவர்கள் தெரிவித்தனர். இதுதொடர்பாக எமது செய்தி சேவை குறித்த பாடசாலையின் அதிபரை தொடர்பு கொண்டு வினவியபோது, உரிய விதிமுறைகளை பின்பற்றியே இதுதொடர்பான முடிவுகளை மேற்கொண்தாக குறிப்பிட்டார். லொக்ஹில் தோட்டத்துக்கு அருகிலேயே மற்றுமொரு பாடசாலை உள்ளது. அதேவேளை, தமது பாடசாலையில் பழைய மாணவர்களாக இருந்தவர்கள் மற்றும் ஏலவே குறித்தப் பாடசாலைகளில் கல்வி கற்கின்றவர்கள் சகோதரர்களை உடைய மாணவர்கள், அவர்களுக்கு உரிய பிரிவின் கீழ் விண்ணப்பிக்கவில்லை என்றும் அவர் குறிப்பிட்டார். இந்த நிலையில் அவர்கள் தொடர்பான மேன்முறையீட்டு மனுக்களை, கல்வி பணிப்பாளருக்கு அனுப்பி வைத்திருப்பதாகவும், ஓரிரு தினங்களுக்குள் அதற்கான பதில் கிடைக்கப்பெறும் என்றும் அவர் தெரிவித்தார்."}