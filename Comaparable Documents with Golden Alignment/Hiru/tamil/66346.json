{"Header": "தமிழக கட்சிகளின் கண்டனம்", "Time": "Monday, 02 September 2013 - 14:11", "Url": "http://www.hirunews.lk/tamil/66346/%E0%AE%A4%E0%AE%AE%E0%AE%BF%E0%AE%B4%E0%AE%95-%E0%AE%95%E0%AE%9F%E0%AF%8D%E0%AE%9A%E0%AE%BF%E0%AE%95%E0%AE%B3%E0%AE%BF%E0%AE%A9%E0%AF%8D-%E0%AE%95%E0%AE%A3%E0%AF%8D%E0%AE%9F%E0%AE%A9%E0%AE%AE%E0%AF%8D", "Content": "கச்சத்தீவு விடயத்தில் இந்திய மத்திய அரசாங்கம் கொண்டுள்ள கொள்கை தொடர்பில் தமிழககட்சிகள் அனைத்தும் மத்திய அரசாங்கத்தின் நிலைப்பாட்டை கண்டித்துள்ளன. தமிழக மீனவர்கள் கடலில் எதிர்கொள்ளும் பிரச்சனைகளை மையப்படுத்தியே இந்த ஒன்றிணைந்த கருத்து வெளியிடப்பட்டு வருவதாக தமிழக ஊடகங்கள் தெரிவித்துள்ளன. தமிழக முதல்வர் ஜெயலலிதா ஜெயராம் இது தொடர்பில் தாக்கல் செய்த மனுவின் மீது அண்மையில் இந்திய மத்திய  அரசாங்கம் தமது நிலைப்பாட்டை சென்னை உயர்நீதிமன்றத்தில் வெளியிட்டது. இதற்கு அமைய 1974 ஆம் ஆண்டு இலங்கையிடம் கையளிக்கப்பட்ட கச்சத்தீவை மீண்டும் இந்தியா மீளப்பெற முடியாது என குறிப்பிடப்பட்டுள்ளது. இதனை நிராகரித்துள்ள முதல்வர் ஜெயலலிதா ஜெயராம் மத்திய அரசாங்கத்தின் நிலைப்பாட்டை கண்டித்துள்ளார். அதேவேளை. கடந்த 1600 ஆம் ஆண்டில் ஒல்லாந்தர் கச்சத்தீவை குத்தகைக்கு பெற்றபோது, கச்சத்தீவு ராமநாதபுரம் மன்னரின் ஆட்சியின் கீழ் இருந்தது என திராவிட முன்னேற்ற கழகத்தின் தலைவர் முத்துவேல் கருணாநிதி சுட்டிக்காட்டியுள்ளார்."}