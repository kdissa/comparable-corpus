{"Header": " விசேட மத்திய குழு கூட்டம்   நாளை", "Time": "Saturday, 02 June 2018 - 12:55", "Url": "http://www.hirunews.lk/tamil/192145/%E0%AE%B5%E0%AE%BF%E0%AE%9A%E0%AF%87%E0%AE%9F-%E0%AE%AE%E0%AE%A4%E0%AF%8D%E0%AE%A4%E0%AE%BF%E0%AE%AF-%E0%AE%95%E0%AF%81%E0%AE%B4%E0%AF%81-%E0%AE%95%E0%AF%82%E0%AE%9F%E0%AF%8D%E0%AE%9F%E0%AE%AE%E0%AF%8D-%E0%AE%A8%E0%AE%BE%E0%AE%B3%E0%AF%88", "Content": "ஸ்ரீலங்கா சுதந்திரக் கட்சிக்கு புதிய நிர்வாக அதிகாரிகளை நியமிப்பதற்கான விசேட மத்திய குழு கூட்டம் ஒன்று நாளை ஜனாதிபதி தலைமையில் இடம்பெறவுள்ளது. இது தவிர அகில இலங்கை செயற்குழு மற்றும் நிறைவேற்றுக் குழு என்பனவும் கூடவுள்ளதாக தெரிவிக்கப்படுகின்றது. ஸ்ரீலங்கா சுதந்திர கட்சியின் மத்திய செயற்குழுக் கூட்டம் கடந்த 17 ஆம் திகதி இடம்பெற்றது. இந்த சந்திப்பின்போது, தற்காலிக நிர்வாக குழுவொன்றை நியமித்து, கட்சியை மறுசீரமைப்பு செய்வதற்கு தீர்மானிக்கப்பட்டது. இந்த நிலையில், நாளை இடம்பெறவுள்ள சந்திப்பில், கட்சித் தலைவர் ஜனாதிபதி மைத்திரிபால சிறிசேனவினால் புதிய நிர்வாகிகள் நியமிக்கப்பட்டு அதற்கான அனுமதி பெறப்படவுள்ளது. இந்த கூட்டத்திற்கு கட்சியில் சில தரப்பினருக்கு அழைப்பு விடுக்கப்படவில்லையென குற்றம் சுமத்தப்பட்டுள்ளது."}