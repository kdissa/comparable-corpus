{"Header": "சர்வதேச தீவிரவாதியாக பெயரிடப்பட்ட மசூத் அஸ்ஹர்!", "Time": "Thursday, 02 May 2019 - 13:56", "Url": "http://www.hirunews.lk/tamil/215606/%E0%AE%9A%E0%AE%B0%E0%AF%8D%E0%AE%B5%E0%AE%A4%E0%AF%87%E0%AE%9A-%E0%AE%A4%E0%AF%80%E0%AE%B5%E0%AE%BF%E0%AE%B0%E0%AE%B5%E0%AE%BE%E0%AE%A4%E0%AE%BF%E0%AE%AF%E0%AE%BE%E0%AE%95-%E0%AE%AA%E0%AF%86%E0%AE%AF%E0%AE%B0%E0%AE%BF%E0%AE%9F%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F-%E0%AE%AE%E0%AE%9A%E0%AF%82%E0%AE%A4%E0%AF%8D-%E0%AE%85%E0%AE%B8%E0%AF%8D%E0%AE%B9%E0%AE%B0%E0%AF%8D", "Content": "பாகிஸ்தானைச் சேர்ந்த ஜெய்ஸ் ஈ மொஹமட் அமைப்பின் தலைவரான மசூத் அஸ்ஹர் சர்வதேச தீவிரவாதியாக பெயரிடப்பட்டுள்ளமை அமெரிக்க இராஜதந்திரத்திற்கு கிடைத்த ஒரு வெற்றியாகும் என அமெரிக்க இராஜாங்க செயலாளர் மைக் போம்பியோ தெரிவித்துள்ளார். ஜெய்ஸ் ஈ மொஹமட் அமைப்பின் தலைவரான மசூத் அஸ்ஹர் ஐ சர்வதேச தீவிரவாதியாக ஐக்கிய நாடுகள் சபை அறிவித்துள்ளது. இந்த நிலையில், தனது ட்விட்டர் தளத்தில் வெளியிட்டுள்ள பதிவு ஒன்றில் அமெரிக்க இராஜாங்க செயலாளர் இதனைத் தெரிவித்துள்ளார். சர்வதேச சமூகம் தீவிரவாதத்திற்கு எதிரானது என்றும், தெற்காசியாவில் அமைதியை நிலை நிறுத்துவதற்காக மேற்கொள்ளப்பட்ட முக்கியமான நடவடிக்கை இது என்றும் அவர் குறிப்பிட்டுள்ளார். காஷ்மீர் மாநிலத்தின் புல்வாமா மாவட்டத்தில் 44 படையினர் உயிரிழப்பதற்கு காரணமாக தாக்குதலை ஜெய்ஸ் ஈ மொஹமட் மேற்கொண்டதாக இந்தியத் தரப்பில் தெரிவிக்கப்பட்டிருந்தமை குறிப்பிடத்தக்கது."}