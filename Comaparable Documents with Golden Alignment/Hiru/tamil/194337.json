{"Header": "இலங்கையில் தடுத்து வைக்கப்பட்டுள்ள இந்திய மீன்பிடி படகுகளின் தற்போதைய நிலை", "Time": "Monday, 02 July 2018 - 11:58", "Url": "http://www.hirunews.lk/tamil/194337/%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88%E0%AE%AF%E0%AE%BF%E0%AE%B2%E0%AF%8D-%E0%AE%A4%E0%AE%9F%E0%AF%81%E0%AE%A4%E0%AF%8D%E0%AE%A4%E0%AF%81-%E0%AE%B5%E0%AF%88%E0%AE%95%E0%AF%8D%E0%AE%95%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F%E0%AF%81%E0%AE%B3%E0%AF%8D%E0%AE%B3-%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF-%E0%AE%AE%E0%AF%80%E0%AE%A9%E0%AF%8D%E0%AE%AA%E0%AE%BF%E0%AE%9F%E0%AE%BF-%E0%AE%AA%E0%AE%9F%E0%AE%95%E0%AF%81%E0%AE%95%E0%AE%B3%E0%AE%BF%E0%AE%A9%E0%AF%8D-%E0%AE%A4%E0%AE%B1%E0%AF%8D%E0%AE%AA%E0%AF%8B%E0%AE%A4%E0%AF%88%E0%AE%AF-%E0%AE%A8%E0%AE%BF%E0%AE%B2%E0%AF%88", "Content": "இலங்கைக் கடற்பரப்பில் அத்துமீறி மீன்பிடியில் ஈடுபட்டமைக்காக இலங்கையில் தடுத்து வைக்கப்பட்டுள்ள இந்திய மீனவர்களின் படகுகளில் அநேகமானவை மீளப் பயன்படுத்த முடியாத அளவுக்கு சேதமடைந்துள்ளதாக தெரிவிக்கப்படுகிறது. தற்போது தமிழக மீனவர்களுக்கு சொந்தமான 147 படகுகள் இலங்கையின் பல்வேறு இடங்களில் தடுத்து வைக்கப்பட்டுள்ளன. இந்த படகுகளை ஆராய்வதற்காக அண்மையில் நான்கு பேர் அடங்கிய இந்திய மீன்பிடித்துறை சார்ந்த குழு ஒன்று இலங்கை வந்திருந்தது. கடந்த மாதம் 28ம் மற்றும் 29ம் திகதிகளில் குறித்த படகுகளை ஆய்வு செய்த குழுவினர் வழங்கியுள்ள தகவல்படி, ஒருசில படகுகளைத் தவிற, ஏனைய படகுகளை மீளப் பயன்படுத்த முடியாது என்று தெரியவந்துள்ளது. குறித்த படகுகளில் 28 படகுகள் மாத்திரமே பயன்படுத்தக்கூடிய நிலையில், இருப்பதாகவும் அவர்கள் தெரிவித்துள்ளனர். இந்த படகுகள் ஒவ்வொன்றும் 25 லட்சம் முதல் 40 லட்சம் இந்திய ரூபாய்கள் பெறுமதியானவை என்றும் அவர்கள் கூறியுள்ளனர்."}