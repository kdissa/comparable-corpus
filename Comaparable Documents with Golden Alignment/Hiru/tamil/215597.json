{"Header": "குளவி கொட்டுக்கு இலக்காகி 14 தொழிலாளர்கள் காயம்", "Time": "Thursday, 02 May 2019 - 13:28", "Url": "http://www.hirunews.lk/tamil/215597/%E0%AE%95%E0%AF%81%E0%AE%B3%E0%AE%B5%E0%AE%BF-%E0%AE%95%E0%AF%8A%E0%AE%9F%E0%AF%8D%E0%AE%9F%E0%AF%81%E0%AE%95%E0%AF%8D%E0%AE%95%E0%AF%81-%E0%AE%87%E0%AE%B2%E0%AE%95%E0%AF%8D%E0%AE%95%E0%AE%BE%E0%AE%95%E0%AE%BF-14-%E0%AE%A4%E0%AF%8A%E0%AE%B4%E0%AE%BF%E0%AE%B2%E0%AE%BE%E0%AE%B3%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%95%E0%AE%BE%E0%AE%AF%E0%AE%AE%E0%AF%8D", "Content": "பொகவந்தலாவ லெச்சுமி தோட்டம் மேற்பிரிவு தேயிலை தோட்டத்தில் தேயிலை பறித்துக்கொண்டிருந்த 14 தொழிலாளர்கள் குளவி கொட்டுக்கு இலக்காகி பாதிக்கப்பட்டுள்ளனர். பொகவந்தலாவ லெச்சுமி தோட்டம் மேற்பிரிவு தோட்ட 07ம் இலக்க தேயிலை மலையின் மரம் ஒன்றில் இருந்த குளவிக்கூடு கலைந்து அங்கு கொழுந்து பறித்துக் கொண்டிருந்த தொழிலாளர்களை தாக்கியுள்ளது. இதன்போது பாதிக்கப்பட்ட 14 தொழிலாளர்கள் பொகவந்தலாவ பிரதேச மருத்துவமனையில் அனுமதிக்கபட்டுள்ளனர் எனத் தெரிவிக்கப்பட்டுள்ளது. இன்று முற்பகல் 9.30 அளவில் இடம்பெற்ற இந்தச் சம்பவத்தில் 13 பெண் தொழிலாளர்களும், ஒரு ஆண் தொழிலாளியும் பாதிக்கப்பட்டுள்ளனர் என எமது செய்தித் தொடர்பாளர் குறிப்பிட்டார்."}