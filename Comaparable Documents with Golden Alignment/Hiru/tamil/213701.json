{"Header": "பொதுமக்களுக்கான அபிவிருத்தி செயற்பாடுகளின் போது கட்சி பேதம் இன்றி செயற்பட வேண்டும்", "Time": "Tuesday, 02 April 2019 - 19:57", "Url": "http://www.hirunews.lk/tamil/213701/%E0%AE%AA%E0%AF%8A%E0%AE%A4%E0%AF%81%E0%AE%AE%E0%AE%95%E0%AF%8D%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AE%BE%E0%AE%A9-%E0%AE%85%E0%AE%AA%E0%AE%BF%E0%AE%B5%E0%AE%BF%E0%AE%B0%E0%AF%81%E0%AE%A4%E0%AF%8D%E0%AE%A4%E0%AE%BF-%E0%AE%9A%E0%AF%86%E0%AE%AF%E0%AE%B1%E0%AF%8D%E0%AE%AA%E0%AE%BE%E0%AE%9F%E0%AF%81%E0%AE%95%E0%AE%B3%E0%AE%BF%E0%AE%A9%E0%AF%8D-%E0%AE%AA%E0%AF%8B%E0%AE%A4%E0%AF%81-%E0%AE%95%E0%AE%9F%E0%AF%8D%E0%AE%9A%E0%AE%BF-%E0%AE%AA%E0%AF%87%E0%AE%A4%E0%AE%AE%E0%AF%8D-%E0%AE%87%E0%AE%A9%E0%AF%8D%E0%AE%B1%E0%AE%BF-%E0%AE%9A%E0%AF%86%E0%AE%AF%E0%AE%B1%E0%AF%8D%E0%AE%AA%E0%AE%9F-%E0%AE%B5%E0%AF%87%E0%AE%A3%E0%AF%8D%E0%AE%9F%E0%AF%81%E0%AE%AE%E0%AF%8D", "Content": "பொதுமக்களுக்கான அபிவிருத்தி செயற்பாடுகளின் போது கட்சி பேதம் இன்றி செயற்பட வேண்டும் என்று தமிழ் முற்போக்கு கூட்டணியின் இணைத்தலைவரும், அமைச்சருமான பழனி திகாம்பரம் தெரிவித்துள்ளார். ஹட்டன் கல்வி வலயத்திற்குட்பட்ட கினிகத்தேன மத்திய மகா வித்தியாலயத்தின் மைதானத்திற்கு 13மில்லியன் ருபா செலவில் அடிக்கல் நாட்டும் நிகழ்வு இன்று இடம்பெற்றது. இந்த நிகழ்வில் அமைச்சர் பழனி திகாம்பரத்துடன் நாடாளுமன்ற உறுப்பினர் மயில்வாகனம் திலகராஜ் ஆகியோருடன், சிறிலங்கா சுதந்திர கட்சியைச் சேர்ந்த உறுப்பினா்களும் கலந்துக் கொண்டிருந்தனர் இதில் உரையாற்றிய திகாம்பரம், அனைத்து கட்சிகளும் இணைந்து ஒருமித்துப் பயணிப்பதை தாம் விரும்புவதாக குறிப்பிட்டுள்ளார். இதேவேளை, கொட்டகலை அரசினர் ஆசிரியர் பயிற்சி கலாசாலைக்கு இரண்டு மாடி கட்டிடம் ஒன்றை அமைப்பதற்கு நடவடிக்கை எடுக்கப்பட்டுள்ளது. மிக விரைவில் அதற்கான அடிக்கல் நாட்டப்படும் என மலையக மக்கள் முன்னணியின் தலைவரும் விசேட பிராந்தியங்களுக்கான அபிவிருத்தி அமைச்சருமான வேலுசாமி இராதாகிருஸ்ணன் தெரிவித்துள்ளார். கொட்டகலை அரசினர் ஆசிரியர் பயிற்சி கலாசாலையின் வருடாந்த இல்ல விளையாட்டு போட்டிகள் இன்று அட்டன் டண்பார் விளையாட்டு மைதானத்தில் நடைபெற்றன. இதில் உரையாற்றிய அமைச்சர் ராதாகிருஷ்ணன், மலையத்தில் உள்ள பின்தங்கிய பாடசாலைகளை முன்னேற்றுவதற்கு ஆசிரியர்களின் பங்களிப்பு அவசியம் என்று குறிப்பிட்டார்."}