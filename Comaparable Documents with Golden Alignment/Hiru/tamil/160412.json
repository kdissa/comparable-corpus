{"Header": "விகாரையொன்றில் சிறுவர்கள் கைவரிசை!", "Time": "Tuesday, 02 May 2017 - 10:40", "Url": "http://www.hirunews.lk/tamil/160412/%E0%AE%B5%E0%AE%BF%E0%AE%95%E0%AE%BE%E0%AE%B0%E0%AF%88%E0%AE%AF%E0%AF%8A%E0%AE%A9%E0%AF%8D%E0%AE%B1%E0%AE%BF%E0%AE%B2%E0%AF%8D-%E0%AE%9A%E0%AE%BF%E0%AE%B1%E0%AF%81%E0%AE%B5%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%95%E0%AF%88%E0%AE%B5%E0%AE%B0%E0%AE%BF%E0%AE%9A%E0%AF%88", "Content": "நவகத்தேகம - ரலபனாவ பிரதேசத்தில் அமைந்துள்ள விகாரையொன்றில் பணம் கொள்ளையிடப்பட்ட சம்பவம் தொடர்பில் இரண்டு இளவயது சந்தேகநபர்கள் நேற்று கைது செய்யப்பட்டுள்ளனர். நவகத்தேகம காவற்துறையால் கைது செய்யப்பட்ட இவர்கள் 14 மற்றும் 15 வயதானவர்கள் என தெரிவிக்கப்பட்டுள்ளது. குறித்த இரண்டு சந்தேகநபர்களும் 21 ஆயிரம் ரூபா பணத்தை இவ்வாறு கொள்ளையிட்டுள்ளதாக தெரியவந்துள்ளது. இந்த திருட்டு சம்பவம் தொடர்பில் விகாரையில் தேரரொருவர் அளித்த முறைப்பாட்டினை தொடர்ந்து மேற்கொள்ளப்பட்ட விசாரணைகளின் அடிப்படையில் இவர்கள் கைது செய்யப்பட்டுள்ளனர். இதேவேளை , நவகத்தேகம பிரதேசத்தை சேர்ந்த வர்த்தகர் ஒருவர் கடந்த தினத்தில் தனது தோட்டத்தில் வைத்திருந்த 100 தேங்காய்கள் காணாமல் போயுள்ளதாக முறைப்பாடொன்றை மேற்கொண்டருந்தார். இந்த திருட்டும் குறித்த சிறுவர்களாலே மேற்கொள்ளப்பட்டுள்ளதாக விசாரணையின் போது தெரியவந்துள்ளது. திருடப்பட்ட தேங்காய்களை குறித்த பிரதேசத்தின் வேறொரு வர்த்தகருக்கு விற்பனை செய்ததாக அவர்கள் தெரிவித்துள்ளனர். அதனடிப்படையில் , தேங்காய்களை விலைக்கு பெற்ற குறித்த வர்த்தகர் கைது செய்யப்பட்டுள்ள நிலையில் , அவரிடம் இருந்து 20 தேங்காய்கள் கைப்பற்றப்பட்டுள்ளதாக காவற்துறை தெரிவித்தது. கைது செய்யப்பட்டுள்ள மூன்று சந்தேகநபர்களும் ஆனமடுவ மாவட்ட நீதிமன்றில் முன்னிலைப்படுத்தப்படவுள்ளனர்."}