{"Header": "நாமல் குமாரவின் குரற்பதிவு தொடர்பில் இரகசிய காவற்துறைக்கு நீதிமன்றம் அனுமதி ", "Time": "Wednesday, 02 January 2019 - 16:13", "Url": "http://www.hirunews.lk/tamil/207331/%E0%AE%A8%E0%AE%BE%E0%AE%AE%E0%AE%B2%E0%AF%8D-%E0%AE%95%E0%AF%81%E0%AE%AE%E0%AE%BE%E0%AE%B0%E0%AE%B5%E0%AE%BF%E0%AE%A9%E0%AF%8D-%E0%AE%95%E0%AF%81%E0%AE%B0%E0%AE%B1%E0%AF%8D%E0%AE%AA%E0%AE%A4%E0%AE%BF%E0%AE%B5%E0%AF%81-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AE%BF%E0%AE%B2%E0%AF%8D-%E0%AE%87%E0%AE%B0%E0%AE%95%E0%AE%9A%E0%AE%BF%E0%AE%AF-%E0%AE%95%E0%AE%BE%E0%AE%B5%E0%AE%B1%E0%AF%8D%E0%AE%A4%E0%AF%81%E0%AE%B1%E0%AF%88%E0%AE%95%E0%AF%8D%E0%AE%95%E0%AF%81-%E0%AE%A8%E0%AF%80%E0%AE%A4%E0%AE%BF%E0%AE%AE%E0%AE%A9%E0%AF%8D%E0%AE%B1%E0%AE%AE%E0%AF%8D-%E0%AE%85%E0%AE%A9%E0%AF%81%E0%AE%AE%E0%AE%A4%E0%AE%BF", "Content": "விசாரணைகளுக்காக ஹொங்கொங் அனுப்பி வைக்கப்பட்டிருந்த ஊழல் எதிர்ப்பு படையணியின் வழிநடத்தல் பணிப்பாளர் நாமல்குமாரவின் தொலைபேசி குரற்பதிவுகள் தொடர்பில் இரசாயண பகுப்பாய்வு அறிக்கை ஒன்றை சமர்ப்பிக்க நீதிமன்றம் இன்று குற்றப்புலனாய்வு திணைக்களத்திற்கு அனுமதி வழங்கியது. குறித்த வழக்கு தொடர்பான விசாரணை இன்று கோட்டை நீதவான் நீதிமன்றத்திற்கு முன்னிலைப்படுத்தியபோதே இந்த அனுமதி வழங்கப்பட்டது. குறித்த குரற்பதிவுகள் அடங்கிய மூன்று இருவெட்டுக்கள் குற்றப்புலனாய்வு திணைக்களத்தினால் நீதிமன்றில் சமர்ப்பிக்கப்பட்டது. இது தவிர, போலியான ஆவணங்களை கையளித்து இலங்கை வான்படை மற்றும் இராணுவத்தில் இணைந்துகொண்டு பின்னர் பயிற்சிகளின் போது தப்பிச் சென்றமை தொடர்பான விசாரணைகள் முன்னெடுக்கப்பட்டுவருவதாகவும் குற்றப்புலனாய்வு திணைக்களத்தினர் நீதிமன்றத்தில் தெரிவித்துள்ளனர்."}