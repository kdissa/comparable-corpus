{"Header": "சைட்டத்திற்கு எதிரான சத்தியாகிரக போராட்டம் தொடர்ந்தும்..", "Time": "Sunday, 02 July 2017 - 19:44", "Url": "http://www.hirunews.lk/tamil/164926/%E0%AE%9A%E0%AF%88%E0%AE%9F%E0%AF%8D%E0%AE%9F%E0%AE%A4%E0%AF%8D%E0%AE%A4%E0%AE%BF%E0%AE%B1%E0%AF%8D%E0%AE%95%E0%AF%81-%E0%AE%8E%E0%AE%A4%E0%AE%BF%E0%AE%B0%E0%AE%BE%E0%AE%A9-%E0%AE%9A%E0%AE%A4%E0%AF%8D%E0%AE%A4%E0%AE%BF%E0%AE%AF%E0%AE%BE%E0%AE%95%E0%AE%BF%E0%AE%B0%E0%AE%95-%E0%AE%AA%E0%AF%8B%E0%AE%B0%E0%AE%BE%E0%AE%9F%E0%AF%8D%E0%AE%9F%E0%AE%AE%E0%AF%8D-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%A8%E0%AF%8D%E0%AE%A4%E0%AF%81%E0%AE%AE%E0%AF%8D", "Content": "நீதிமன்ற உத்தரவை மீறி கொழும்பு கோட்டை தொடரூந்து நிலையத்திற்கு முன்னால் மேற்கொள்ளப்படும் மாலபே தனியார் மருத்துவ கல்லூரிக்கு எதிரான சத்தியாகிரக போராட்டம் இன்றும் தொடர்கிறது. இந்த போராட்டம் இன்று 5வது நாளாகவும் முன்னெடுக்கப்படுகிறது. மாலபே தனியார் மருத்துவ கல்லூரியை தடைசெய்ய கோரியும் பல்கலைக்கழக மாணவர்கள் மீது காவற்துறையினர் மேற்கொண்ட தாக்குதலுக்கு எதிர்ப்பு தெரிவித்தும் இந்த போராட்டம் முன்னெடுக்கப்படுகிறது. கடந்த புதன்கிழமை பல்கலைக்கழக மாணவர்கள் மற்றும் பல்கலைக்கழக மாணவ பெற்றோர் சங்கம் இணைந்து இந்த போராட்டத்தை ஆரம்பித்தனர். இதனை தொடர்ந்து கோட்டை காவற்துறையினரின் கோரிக்கைக்கு இணங்க, தொடருந்து நிலையத்திற்கு முன்னால் அமைக்கப்பட்டுள்ள கூடாரங்களை அகற்றுமாறு நீதிமன்றம் உத்தரவிட்டிருந்தமை குறிப்பிடத்தக்கது."}