{"Header": "நவாஷ் ஷெரீப் இலங்கை வருகிறார்", "Time": "Saturday, 02 January 2016 - 13:33", "Url": "http://www.hirunews.lk/tamil/123263/%E0%AE%A8%E0%AE%B5%E0%AE%BE%E0%AE%B7%E0%AF%8D-%E0%AE%B7%E0%AF%86%E0%AE%B0%E0%AF%80%E0%AE%AA%E0%AF%8D-%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88-%E0%AE%B5%E0%AE%B0%E0%AF%81%E0%AE%95%E0%AE%BF%E0%AE%B1%E0%AE%BE%E0%AE%B0%E0%AF%8D", "Content": "பாகிஸ்தானின் பிரதமர் நவாஷ் ஷெரிப் எதிர்வரும் நான்காம் திகதி இலங்கைக்கான விஜயத்தை மேற்கொள்ளவுள்ளார். இரண்டு நாட்கள் இலங்கையில் தங்கி இருக்கவுள்ள அவர், ஜனாதிபதி மைத்திரிபால சிறிசேன மற்றும் பிரதமர் ரணில் விக்ரமசிங்க ஆகியோரை சந்தித்து பேச்சுவார்த்தை நடத்தவுள்ளார். இந்த விஜயத்தின் போது, பாகிஸ்தானுக்கும் இலங்கைக்கும் இடையில் 10 உடன்படிக்கைகள் ஏற்படுத்திக் கொள்ளப்படவிருப்பதாக, முன்னதாக ஊடகங்கள் செய்தி வெளியிட்டிருந்தமை குறிப்பிடத்தக்கது."}