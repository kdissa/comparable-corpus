{"Header": " குமார் குணரட்னம் சற்று முன்னர் விடுதலை!!", "Time": "Friday, 02 December 2016 - 12:22", "Url": "http://www.hirunews.lk/tamil/148786/%E0%AE%95%E0%AF%81%E0%AE%AE%E0%AE%BE%E0%AE%B0%E0%AF%8D-%E0%AE%95%E0%AF%81%E0%AE%A3%E0%AE%B0%E0%AE%9F%E0%AF%8D%E0%AE%A9%E0%AE%AE%E0%AF%8D-%E0%AE%9A%E0%AE%B1%E0%AF%8D%E0%AE%B1%E0%AF%81-%E0%AE%AE%E0%AF%81%E0%AE%A9%E0%AF%8D%E0%AE%A9%E0%AE%B0%E0%AF%8D-%E0%AE%B5%E0%AE%BF%E0%AE%9F%E0%AF%81%E0%AE%A4%E0%AE%B2%E0%AF%88", "Content": "முன்னிலை சோசலிச கட்சியின் தலைவர் குமார் குணரத்னம் அனுராதபுரம் சிறையில் இருந்து விடுவிக்கப்பட்டுள்ளார். குடிவரவு சட்டத்தை மீறியமைக்காக அவர் கடந்த ஆண்டு கைது செய்யப்பட்டிருந்தார். அவர் ஒருவருட கால சிறைவாசத்தை பூர்த்தி செய்திருந்த நிலையில், இன்று விடுவிக்கப்பட்டதாக அறிவிக்கப்பட்டுள்ளது. அதேநேரம் அவர் விடுதலையின் பின்னர் நாடுகடத்தப்பட மாட்டார் என்று அரசாங்கம் நேற்று அறிவித்திருந்தது. மேலும் உரிய வகையில் விண்ணப்பிக்கும் பட்சத்தில் அவருக்கான குடியுரிமையும் வழங்கப்படும் என்று, உள்நாட்டு அலுவல்கள் அமைச்சர் எஸ்.பி.நாவின்ன நேற்று நாடாளுமன்றத்தில் வைத்து கூறி இருந்தார். இதேவேளை, முன்னிலை சோஷலிச கட்சியிகன் தலைவர் குமார் குணரட்னத்திற்கு பிரஜாவுரிமை கிடைக்கும் வரை தற்காலிக கடவுச்சீட்டின் ஊடாக தங்கியிருக்க அனுமதி கிடைத்துள்ளது. அந்தக் கட்சியின் பிரசார செயலாளர் இதனைக் குறிப்பிட்டுள்ளார். குடிவரவு குடியகழ்வு கட்டுப்பாட்டாளர் உள்ளிட்ட அதிகாரிகளின் தலைமையில் நேற்று இடம்பெற்ற பேச்சுவார்த்தையின் பின்னரே இந்த அனுமதி கிடைத்ததாக எமது செய்திப் பிரிவிடம் அவர் குறிப்பிட்டார்."}