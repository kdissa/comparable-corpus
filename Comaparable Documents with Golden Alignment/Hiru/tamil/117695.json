{"Header": "3000 அகதிகளை ஏற்கிறது மலேசியா", "Time": "Friday, 02 October 2015 - 14:31", "Url": "http://www.hirunews.lk/tamil/117695/3000-%E0%AE%85%E0%AE%95%E0%AE%A4%E0%AE%BF%E0%AE%95%E0%AE%B3%E0%AF%88-%E0%AE%8F%E0%AE%B1%E0%AF%8D%E0%AE%95%E0%AE%BF%E0%AE%B1%E0%AE%A4%E0%AF%81-%E0%AE%AE%E0%AE%B2%E0%AF%87%E0%AE%9A%E0%AE%BF%E0%AE%AF%E0%AE%BE", "Content": "சிரியாவைச் சேர்ந்த 3000 அகதிகளை பொறுப்பேற்கவிருப்பதாக மலேசியா அறிவித்துள்ளது. அந்த நாட்டின் பிரதமர் நஜீப் ராசாக், ஐக்கிய நாடுகளின் பொது சபைக் கூட்டத்தில் உரையாற்றும் போது இதனைத் தெரிவித்துள்ளார். அதிக அளவான சிரிய அகதிகள் தற்போது ஐரோப்பிய நாடுகளுக்குள் பிரவேசிக்கின்றனர். இதனால் அந்த நாடுகள் பாரிய சமுக மற்றும் பொருளாதார நெருக்கடிகளுக்கு முகம் கொடுத்து வருகின்றன. இதற்கு முஸ்லிம் நாடுகளும் பகுதி அளவில் பொறுப்பு கூற வேண்டும் என்று அவர் தெரிவித்துள்ளார். இதேவேளை மலேசியாவில் நூற்றுக் கணக்கான ஈழ அகதிகளும் தற்காலிக வீசாக்களுடன் நீண்டநாட்களாக தங்கியுள்ளமை குறிப்பிடத்தக்கது."}