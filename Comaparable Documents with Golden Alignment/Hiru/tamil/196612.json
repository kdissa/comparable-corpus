{"Header": " மசாஜ் நிலையம் சென்ற 21 வயது யுவதி..! பின்னர் நடந்த விபரீதம்!!", "Time": "Thursday, 02 August 2018 - 12:26", "Url": "http://www.hirunews.lk/tamil/196612/%E0%AE%AE%E0%AE%9A%E0%AE%BE%E0%AE%9C%E0%AF%8D-%E0%AE%A8%E0%AE%BF%E0%AE%B2%E0%AF%88%E0%AE%AF%E0%AE%AE%E0%AF%8D-%E0%AE%9A%E0%AF%86%E0%AE%A9%E0%AF%8D%E0%AE%B1-21-%E0%AE%B5%E0%AE%AF%E0%AE%A4%E0%AF%81-%E0%AE%AF%E0%AF%81%E0%AE%B5%E0%AE%A4%E0%AE%BF-%E0%AE%AA%E0%AE%BF%E0%AE%A9%E0%AF%8D%E0%AE%A9%E0%AE%B0%E0%AF%8D-%E0%AE%A8%E0%AE%9F%E0%AE%A8%E0%AF%8D%E0%AE%A4-%E0%AE%B5%E0%AE%BF%E0%AE%AA%E0%AE%B0%E0%AF%80%E0%AE%A4%E0%AE%AE%E0%AF%8D", "Content": "இந்துராவ யாலேகம பிரதேசத்தில் நடாத்திச் செல்லப்படும் உடற்பிடிப்பு நிலையத்தில் 21 வயதுடைய ஜேர்மன் நாட்டு யுவதியொருவரை துஸ்பிரயோகத்திற்கு உட்படுத்திய அந்த நிலையத்தின் முகாமையாளர் மற்றும் மசாஜ் செய்யும் நபர் ஆகிய இருவரும் கைது செய்யப்பட்டுள்ளதாக கொஸ்கொட காவற்துறை தெரிவித்துள்ளது. தனது உடலை மசாஜ் செய்துக்கொள்வதற்காக குறித்த யுவதி யாலேகம பகுதியில் அமைந்துள்ள குறித்த உடற்பிடிப்பு நிலையத்திற்கு சென்றுள்ளார். இதன்போது , உடலை மசாஜ் செய்வது போன்று அதன் முகாமையாளர் மற்றும் மசாஜ் செய்யும் நபர் இணைந்து தன்னை துஷ்பிரயோகத்திற்கு உட்படுத்தியதாக ஜேர்மன் யுவதி கொழும்பு சுற்றுலா பிரிவில் முறைப்பாடு செய்துள்ளார். அதன்படி , உடனடியாக செயற்பட்ட கொழும்பு சுற்றுலா பிரிவின் அதிகாரிகள் சந்தேகநபர்களை கைது செய்து மேலதிக விசாரணைகளுக்காக கொஸ்கொட காவற்துறையில் ஒப்படைத்தனர். சந்தேகநபர்கள் இருவரும் இன்று நீதிமன்றில் முன்னிலைப்படுத்தப்படவுள்ளதாக காவற்துறை தெரிவித்துள்ளது."}