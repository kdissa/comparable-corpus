{"Header": "இரண்டு விடயங்கள் இன்று வெற்றியளித்துள்ளது....", "Time": "Saturday, 02 November 2019 - 19:22", "Url": "http://www.hirunews.lk/tamil/227486/%E0%AE%87%E0%AE%B0%E0%AE%A3%E0%AF%8D%E0%AE%9F%E0%AF%81-%E0%AE%B5%E0%AE%BF%E0%AE%9F%E0%AE%AF%E0%AE%99%E0%AF%8D%E0%AE%95%E0%AE%B3%E0%AF%8D-%E0%AE%87%E0%AE%A9%E0%AF%8D%E0%AE%B1%E0%AF%81-%E0%AE%B5%E0%AF%86%E0%AE%B1%E0%AF%8D%E0%AE%B1%E0%AE%BF%E0%AE%AF%E0%AE%B3%E0%AE%BF%E0%AE%A4%E0%AF%8D%E0%AE%A4%E0%AF%81%E0%AE%B3%E0%AF%8D%E0%AE%B3%E0%AE%A4%E0%AF%81", "Content": "ஊவா மாகாண முன்னாள் தமிழ் கல்வி அமைச்சராக இருந்த காலப்பகுதியில் கல்வியற்கல்லூரி ஆசிரியர்கள் மற்றும் ஆசிரிய உதவியாளர்கள் தொடர்பில் எடுக்கப்பட்ட இரண்டு விடயங்கள் இன்று வெற்றியளித்துள்ளதாக முன்னாள் மாகாண அமைச்சர் செந்தில் தொண்டமான் தெரிவித்துள்ளார். இதேவேளை, ஜனநாயக மக்கள் காங்கிரஸ் முன்வைத்த 20 கோரிக்கைகளில் பெரும்பாலானவற்றை ஸ்ரீ லங்கா பொதுஜன முன்னணியின் ஜனாதிபதி வேட்பாளர் கோட்டாபய ராஜபக்ஷ ஏற்றுக்கொண்டுள்ளதாக முன்னாள் பிரதியமைச்சர் பிரபா கணேஷன் தெரிவித்துள்ளார். அவர் ஊடகங்களுக்கு அனுப்பி வைத்துள்ள செய்திக்குறிப்பொன்றில் இதனை தெரிவித்துள்ளார். நல்லாட்சியை உருவாக்குவதாக கூறி அதனை நிறைவேற்றாமல் மீண்டும் ஒரு ஆட்சியை கோறும் ஐக்கிய தேசிய கட்சி மற்றும் அதற்கு ஆதரவளித்த தமிழ் கட்சிகளும் எதனை சாதித்தார்கள் என்பதை மக்களுக்கு தெளிவுப்படுத்த வேண்டும் என தெரிவித்துள்ளார். அதேநேரம் தமது கட்சி நடைபெறவுள்ள தேர்தலில் ஸ்ரீ லங்கா பொதுஜன முன்னணி சார்பில் போட்டியிடும் கோட்டாபய ராஜபக்ஸவிடம் 20 முக்கிய கோரிக்கைகளை முன்வைத்தது. அவற்றில் தொழில்வழங்கல், கிராமங்களின் அபிவிருத்தி, அரசியல் கைதிகளின் விடுதலை உள்ளிட்ட பல்வேறு கோரிக்கைகள் கோட்டாபய ராஜபக்ஸவின் அரசியல் பிரகடனத்தில் உள்வாங்கப்பட்டுள்ளதுடன் அதனை மேடைகளிலும் பகிரங்கமாக தெரிவித்து வருகிறார் எனவும் கணேஷன் குறிப்பிட்டுள்ளார். இதேவேளை வன்னி மாவட்டத்தில் தற்போது ஏற்பட்டுள்ள அரசியல் தலைமைத்துவத்தின் வெற்றிடத்தை நிரப்பி அந்த பகுதிக்கான அபிவிருத்தி பணிகளை எதிர்காலத்தில் ஏற்படுத்துவதற்கும் தான் தயாராக இருப்பதாகவும முன்னாள் பிரதியமைச்சர் பிரபா கணேஷன் ஊடகங்களுக்கு அனுப்பி வைத்துள்ள அறிக்கையில் தெரிவித்துள்ளார்."}