{"Header": "கட்டுநாயக்க அதிவேக நெடுஞ்சாலையின் பேலியகொட நுழைவாயிலுக்கு பூட்டு", "Time": "Tuesday, 02 October 2018 - 15:56", "Url": "http://www.hirunews.lk/tamil/201234/%E0%AE%95%E0%AE%9F%E0%AF%8D%E0%AE%9F%E0%AF%81%E0%AE%A8%E0%AE%BE%E0%AE%AF%E0%AE%95%E0%AF%8D%E0%AE%95-%E0%AE%85%E0%AE%A4%E0%AE%BF%E0%AE%B5%E0%AF%87%E0%AE%95-%E0%AE%A8%E0%AF%86%E0%AE%9F%E0%AF%81%E0%AE%9E%E0%AF%8D%E0%AE%9A%E0%AE%BE%E0%AE%B2%E0%AF%88%E0%AE%AF%E0%AE%BF%E0%AE%A9%E0%AF%8D-%E0%AE%AA%E0%AF%87%E0%AE%B2%E0%AE%BF%E0%AE%AF%E0%AE%95%E0%AF%8A%E0%AE%9F-%E0%AE%A8%E0%AF%81%E0%AE%B4%E0%AF%88%E0%AE%B5%E0%AE%BE%E0%AE%AF%E0%AE%BF%E0%AE%B2%E0%AF%81%E0%AE%95%E0%AF%8D%E0%AE%95%E0%AF%81-%E0%AE%AA%E0%AF%82%E0%AE%9F%E0%AF%8D%E0%AE%9F%E0%AF%81", "Content": "புதிய களனி பாலம் அமைக்கும் பணியின் பொருட்டு பேலியகொட சுற்றுவட்டம் அருகில் கொழும்பு - கட்டுநாயக்க  அதிவேக நெடுவீதிக்கு நுழையும் பொருட்டு பயன்படுத்தப்படும் வீதி நாளை மறுதினம் முதல் எதிர்வரும் 20ஆம் திகதி வரையில் தற்காலிகமாக மூடப்படவுள்ளது. காவல்துறை ஊடக பேச்சாளர் அலுவலகம் இதனைக் குறிப்பிட்டுள்ளது. குறித்த காலப்பகுதியில் வாகன சாரதிகள் மாற்று வீதியை பயன்படுத்துமாறும் கோரப்பட்டுள்ளது. அதன்படி, பேலியகொட சுற்றுவட்டம் அருகில் அதிவேக நெடுவீதிக்கு உள்நுழையும் வாகனங்கள் கொழும்பு - நீர்க்கொழும்பு வீதியில் உள்ள உள்நுழைவு வீதியின் ஊடாக அதிவேக நெடுவீதிக்கு உள்நுழைய முடியும். அதுபோல், கொழும்பு - கண்டி வீதியின் ஹொரண சந்தியில் உள்ள நுழைவு வீதியின் ஊடாக அதிவேக நெடுவீதிக்கு உள்நுழைய முடியும் என காவல்துறை ஊடக பேச்சாளர் அலுவலகம் குறிப்பிட்டுள்ளது."}