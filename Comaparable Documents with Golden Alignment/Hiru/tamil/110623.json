{"Header": "நைஜீரியாவில் விடுவிக்கப்பட்ட இலங்கையர் நாடுதிரும்புகிறார்", "Time": "Tuesday, 02 June 2015 - 13:41", "Url": "http://www.hirunews.lk/tamil/110623/%E0%AE%A8%E0%AF%88%E0%AE%9C%E0%AF%80%E0%AE%B0%E0%AE%BF%E0%AE%AF%E0%AE%BE%E0%AE%B5%E0%AE%BF%E0%AE%B2%E0%AF%8D-%E0%AE%B5%E0%AE%BF%E0%AE%9F%E0%AF%81%E0%AE%B5%E0%AE%BF%E0%AE%95%E0%AF%8D%E0%AE%95%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F-%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88%E0%AE%AF%E0%AE%B0%E0%AF%8D-%E0%AE%A8%E0%AE%BE%E0%AE%9F%E0%AF%81%E0%AE%A4%E0%AE%BF%E0%AE%B0%E0%AF%81%E0%AE%AE%E0%AF%8D%E0%AE%AA%E0%AF%81%E0%AE%95%E0%AE%BF%E0%AE%B1%E0%AE%BE%E0%AE%B0%E0%AF%8D", "Content": "நைஜீரியாவில் ஆயுதக் குழுவினரால் கடத்தப்பட்;டு பின்னர் விடுதலை செய்யப்பட்ட இலங்கை பெறியியலாளரான டி ஏ கருணாதாஸ நளை மறுதினம் இலங்கை வரவுள்ளார். நைஜீரியாவின் ஒன்டோ மற்றும் கோகி பிராந்தியத்தின் எல்லையில் வைத்து கடந்த மாதம் 19ஆம் திகதி இவர் கடத்தப்பட்டார். இதன்போது இவரது பாதுகாப்புக்காக இருந்த காவல்துறையினர் ஆயுதக்குழுவினரது துப்பாக்கி சூட்டில் பலியாகினர். இந்த நிலையில், இவரை விடுவிப்பதற்கு இலங்கை வெளிவிவகார அமைச்சும், அவர் பணிப்புரிந்த நிறுவனமும் இணைந்து நடவடிக்கை மேற்கொண்டது. குறித்த ஆயுத குழுவினர் இவரை கடத்தி கப்பம் கோரியதாகவும் தெரிவிக்கப்படுகிறது. பின்னர் அவர் விடுதலை செய்யப்பட்டார். எனினும் கப்பம் வழக்கப்பட்டதா என்பது குறித்த தகவல் எவையும் வெளியாக வில்லை. இந்த நிலையில், விடுதலையான அவர், நாளை மறுதினம் இலங்கை வரவுள்ளதாக தெரிவிக்கப்படுகிறது. 68 வயதான இவர், வெயாங்கொடை பிரதேசத்தைச் சேர்ந்தவர் என தெரிவிக்கப்படுகிறது."}