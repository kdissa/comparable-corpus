{"Header": "அரசாங்கத்திற்கு ஒரு கொள்கை ரீதியிலான வேலைத்திட்டம் இல்லை", "Time": "Wednesday, 02 May 2018 - 19:28", "Url": "http://www.hirunews.lk/tamil/189807/%E0%AE%85%E0%AE%B0%E0%AE%9A%E0%AE%BE%E0%AE%99%E0%AF%8D%E0%AE%95%E0%AE%A4%E0%AF%8D%E0%AE%A4%E0%AE%BF%E0%AE%B1%E0%AF%8D%E0%AE%95%E0%AF%81-%E0%AE%92%E0%AE%B0%E0%AF%81-%E0%AE%95%E0%AF%8A%E0%AE%B3%E0%AF%8D%E0%AE%95%E0%AF%88-%E0%AE%B0%E0%AF%80%E0%AE%A4%E0%AE%BF%E0%AE%AF%E0%AE%BF%E0%AE%B2%E0%AE%BE%E0%AE%A9-%E0%AE%B5%E0%AF%87%E0%AE%B2%E0%AF%88%E0%AE%A4%E0%AF%8D%E0%AE%A4%E0%AE%BF%E0%AE%9F%E0%AF%8D%E0%AE%9F%E0%AE%AE%E0%AF%8D-%E0%AE%87%E0%AE%B2%E0%AF%8D%E0%AE%B2%E0%AF%88", "Content": "அமைச்சரவை மறுசீரமைப்புக்கு அமைய அரசாங்கத்தில் நிலவும் நெருக்கடிகளுக்கு தீர்வு காண முடியாது போயுள்ளதாக ஜேவிபி குற்றம் சுமத்தியுள்ளது. கட்சின் தலைமையகத்தில் இன்று இடம்பெற்ற ஊடக சந்திப்பில் கலந்து கொண்டு உரையாற்றும் போதே, கட்சியின் பிரசார செயலாளர் நாடாளுமன்ற உறுப்பினர் விஜித ஹேரத் இதனை தெரிவித்துள்ளார். தேசிய அரசாங்கம் ஆரம்பிக்கப்பட்டு தற்போது 3 வருடங்களே பூர்தியாகின்றன. ஆனால் தற்போது அமைச்சரவை 4 தடவைகள் மறுசீரமைப்பு எனும் பெயரில் மாற்றப்பட்டுள்ளது. இதில் இருந்தே, அரசாங்கத்திற்கு ஒரு கொள்கை ரீதியிலான வேலைத்திட்டம் இல்லை என்பது தெளிவாவதாகவும் விஜித்த ஹேரத் குறிப்பிட்டுள்ளார்."}