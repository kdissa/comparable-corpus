{"Header": "வாஸ் குணவர்தன உள்ளிட்ட 5 பேருக்கு பிணை  ", "Time": "Monday, 02 April 2018 - 16:42", "Url": "http://www.hirunews.lk/tamil/187483/%E0%AE%B5%E0%AE%BE%E0%AE%B8%E0%AF%8D-%E0%AE%95%E0%AF%81%E0%AE%A3%E0%AE%B5%E0%AE%B0%E0%AF%8D%E0%AE%A4%E0%AE%A9-%E0%AE%89%E0%AE%B3%E0%AF%8D%E0%AE%B3%E0%AE%BF%E0%AE%9F%E0%AF%8D%E0%AE%9F-5-%E0%AE%AA%E0%AF%87%E0%AE%B0%E0%AF%81%E0%AE%95%E0%AF%8D%E0%AE%95%E0%AF%81-%E0%AE%AA%E0%AE%BF%E0%AE%A3%E0%AF%88", "Content": "சட்டவிரோதமாக துப்பாக்கியை வைத்திருந்த சம்பவம் தொடர்பில் கைது செய்யப்பட்டுள்ள முன்னாள் பிரதி காவற்துறை மா அதிபர் வாஸ் குணவர்மன உள்ளிட்ட 5 பேருக்கு பிணை வழங்கப்பட்டுள்ளது. அதனுடன் தொடர்புடைய வழக்கு இன்று கொழும்பு மேல்நீதிமன்றில் விசாரணைக்கு எடுத்துக்கொள்ளப்பட்ட போது இந்த உத்தரவு பிறப்பிக்கப்பட்டது.் இதன்போது , ஒரு இலட்சம் ரூபாய் பெறுமதியான ரொக்க பிணையிலும் மற்றும் இரண்டு இலட்சம் ரூபாய் பெறுமதியான இரண்டு சரீர பி​ணைகளிலும் அவர்களை விடுவிக்குமாறு உத்தரவிடப்பட்டுள்ளது. இதற்கு முன்னர் , பிரதிவாதிகள் சீர்த்திருத்த மனுவொன்றின் ஊடாக பிணை கோரியிருந்த நிலையில் இந்த உத்தரவு பிறப்பிக்கப்பட்டுள்ளது. எவ்வாறாயினும் , கோடீஸ்வர வர்த்தகர் மொஹமட் சியாமை கடத்தி கொலை செய்த சம்பவம் தொடர்பில் முன்னாள் பிரதி காவற்துறை மா அதிபர் வாஸ் குணவர்னவுக்கு கொழும்பு மேல் நீதிமன்றால் மரண தண்டனை விதிக்கப்பட்டுள்ளமை குறிப்பிடத்தக்கது."}