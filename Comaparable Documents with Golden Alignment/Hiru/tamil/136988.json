{"Header": "ஜ.எஸ் தீவிரவாதிகளால் இலங்கையர்கள் பணயக்கைதிகளாக பிடிக்கப்பட்டுள்ளனர்...", "Time": "Saturday, 02 July 2016 - 6:47", "Url": "http://www.hirunews.lk/tamil/136988/%E0%AE%9C-%E0%AE%8E%E0%AE%B8%E0%AF%8D-%E0%AE%A4%E0%AF%80%E0%AE%B5%E0%AE%BF%E0%AE%B0%E0%AE%B5%E0%AE%BE%E0%AE%A4%E0%AE%BF%E0%AE%95%E0%AE%B3%E0%AE%BE%E0%AE%B2%E0%AF%8D-%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88%E0%AE%AF%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%AA%E0%AE%A3%E0%AE%AF%E0%AE%95%E0%AF%8D%E0%AE%95%E0%AF%88%E0%AE%A4%E0%AE%BF%E0%AE%95%E0%AE%B3%E0%AE%BE%E0%AE%95-%E0%AE%AA%E0%AE%BF%E0%AE%9F%E0%AE%BF%E0%AE%95%E0%AF%8D%E0%AE%95%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F%E0%AF%81%E0%AE%B3%E0%AF%8D%E0%AE%B3%E0%AE%A9%E0%AE%B0%E0%AF%8D", "Content": "பங்களாதேஸ் தலைநகரான டாக்காவில் நேற்று இரவு 8.45 மணியளவில் பிரபல உணவகம் ஒன்றில் பிரவேசித்த  ஆயுததாரிகள், 2 இலங்கையர்கள் உட்பட பலரை பணயக்கைதிகளாக பிடித்து வைத்துள்ளனர். குறித்த உணவகத்தில் இருந்து தப்பிவந்த ஒருவரே இந்த தகவலை வழங்கியுள்ளதாக தெரியவந்துள்ளது. இதன்போது மேற்கொள்ளப்பட்ட தாக்குதலில் 2 பேர் பலியாகியுள்ளதுடன், 30 பேர் வரையில் காயமடைந்ததாக தகவல்கள் வெளியாகியுள்ளன. இந்த தாக்குதலுக்கு தாமே பொறுப்பு என ஐ.எஸ் தீவிரவாதிகள் உரிமை கோரியுள்ளனர். குறித்த உணவகம் வெளிநாட்டு ராஜதந்திரிகள் உட்பட்ட முக்கியஸ்தர்கள் தங்கியிருக்கும் இடத்தில் அமைந்துள்ளது என்பது குறிப்பிடத்தக்கது. இந்தநிலையில் பங்களாதேஸூக்கான இலங்கை உயர்ஸ்தானிகரத்துடன் தொடர்புகளை பேணிவருவதாக இலங்கையின் பிரதி வெளியுறவு அமைச்சர், ஹர்சத சில்வா தெரிவித்துள்ளார்."}