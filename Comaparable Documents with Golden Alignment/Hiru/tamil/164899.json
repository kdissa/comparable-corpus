{"Header": "இத்தாலியில்  அகதிகளை தடுக்கும் நோக்கில் விசேட நடவடிக்கை", "Time": "Sunday, 02 July 2017 - 13:31", "Url": "http://www.hirunews.lk/tamil/164899/%E0%AE%87%E0%AE%A4%E0%AF%8D%E0%AE%A4%E0%AE%BE%E0%AE%B2%E0%AE%BF%E0%AE%AF%E0%AE%BF%E0%AE%B2%E0%AF%8D-%E0%AE%85%E0%AE%95%E0%AE%A4%E0%AE%BF%E0%AE%95%E0%AE%B3%E0%AF%88-%E0%AE%A4%E0%AE%9F%E0%AF%81%E0%AE%95%E0%AF%8D%E0%AE%95%E0%AF%81%E0%AE%AE%E0%AF%8D-%E0%AE%A8%E0%AF%8B%E0%AE%95%E0%AF%8D%E0%AE%95%E0%AE%BF%E0%AE%B2%E0%AF%8D-%E0%AE%B5%E0%AE%BF%E0%AE%9A%E0%AF%87%E0%AE%9F-%E0%AE%A8%E0%AE%9F%E0%AE%B5%E0%AE%9F%E0%AE%BF%E0%AE%95%E0%AF%8D%E0%AE%95%E0%AF%88", "Content": "இத்தாலிக்குள் சட்ட விரோதமாக நுழையும் குடியேறிகளை தடுக்கும் நோக்கில் துறைமுகங்களில் விசேட நடவடிக்கைகளை மேற்கொள்ளவுள்ளதாக இத்தாலி எச்சரித்துள்ளது. இதற்கு அமைய நடுக்கடலில் இருந்து மீட்கப்பட்ட அகதிகளை கொண்டு வரும் தொண்டு நிறுவனங்களின் படகுகள், இத்தாலிய துறைமுகங்களுக்குள் நுழைவதற்கு தடை விதிக்கப்படும் என குறிப்பிடப்பட்டுள்ளது. கடந்த 2014ஆம் ஆண்டு முதல் 5 லட்சத்திற்கும் மேற்பட்ட அகதிகள், இத்தாலிய துறைமுகங்களின் ஊடாக இத்தாலிக்கும் ஏனைய ஐரோப்பிய நாடுகளுக்கும் சென்றுள்ளதாக ஐக்கிய நாடுகளின் அகதிகளுக்கான நிறுவனம் தெரிவித்துள்ளது. கடந்த வாரத்தில் இரண்டு நாட்களில் மட்டும் ஐரோப்பிய ஒன்றிய நாடுகளைச் சேர்ந்த 12 ஆயிரத்திற்கும் அதிகமான அகதிகள் இத்தாலி வந்துள்ளமை குறிப்பிடத்தக்கது. இந்த நிலையில், ஜேமனி, பிரான்ஸ் மற்றும் இத்தாலி ஆகிய நாடுகளின் உள்துறை அமைச்சர்கள், பிரான்ஸ் தலைநகர் பாரிசில் சந்தித்து உரையாடவுள்ளனர்."}