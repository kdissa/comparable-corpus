{"Header": "உதய கம்மன்பில ஜனாதிபதி ஆணைக்குழுவில் முன்னிலை", "Time": "Thursday, 02 January 2020 - 18:50", "Url": "http://www.hirunews.lk/tamil/231457/%E0%AE%89%E0%AE%A4%E0%AE%AF-%E0%AE%95%E0%AE%AE%E0%AF%8D%E0%AE%AE%E0%AE%A9%E0%AF%8D%E0%AE%AA%E0%AE%BF%E0%AE%B2-%E0%AE%9C%E0%AE%A9%E0%AE%BE%E0%AE%A4%E0%AE%BF%E0%AE%AA%E0%AE%A4%E0%AE%BF-%E0%AE%86%E0%AE%A3%E0%AF%88%E0%AE%95%E0%AF%8D%E0%AE%95%E0%AF%81%E0%AE%B4%E0%AF%81%E0%AE%B5%E0%AE%BF%E0%AE%B2%E0%AF%8D-%E0%AE%AE%E0%AF%81%E0%AE%A9%E0%AF%8D%E0%AE%A9%E0%AE%BF%E0%AE%B2%E0%AF%88", "Content": "ஏப்ரல் 21 தாக்குதல் குறித்து ஆராயும் ஜனாதிபதி ஆணைக்குழுவில், வாக்குமூலம் வழங்குவதற்காக பிவித்துறு ஹெல உறுமயவின் தலைவரும் நாடாளுமன்ற உறுப்பினருமான உதய கம்மன்பில முன்னிலையானார். இன்று முற்பகல் 9.30 அளவில் அவர் ஜனாதிபதி ஆணைக்குழுவில் முன்னிலையானதாக எமது செய்தி தொடர்பாளர் தெரிவித்தார். நாடாளுமன்ற உறுப்பினர் உதய கம்மன்பில முதல் தடவையாக ஜனாதிபதி ஆணைக்குழுவில் முன்னிலையானார். ஏப்ரல் 21 தாக்குதல் தொடர்பில் நாடாளுமன்ற உறுப்பினர் ரிஷாட் பதியுதீனுக்கு எதிராக சட்டநடவடிக்கை எடுக்கப்படும் வரை தாம் காத்திருப்பதாக நாடாளுமன்ற உறுப்பினர் உதய கம்மன்பில குறிப்பிட்டுள்ளார். ஜனாதிபதி ஆணைக்குழுவில் முன்னிலையான போது ஊடகங்களுக்கு கருத்துரைத்த போதே அவர் இதனை குறிப்பிட்டுள்ளார். இதேவேளை ஏப்ரல் 21 தாக்குதல் குறித்து ஆராயும் ஜனாதிபதி ஆணைக்குழுவில், பேராயர் கர்தினால் மெல்கம் ரஞ்சித் ஆண்டகை கடந்த ஆண்டு டிசம்பர் மாதம் 6 ஆம் திகதி முன்னிலையாகி இருந்தமை குறிப்பிடத்தக்கது."}