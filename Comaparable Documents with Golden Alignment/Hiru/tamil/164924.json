{"Header": "இந்திய அரசாங்கத்தின் உதவியுடன் மலையத்தில் 15 பாடசாலைகள் அபிவிருத்தி - ராதாகிருஸ்ணன்", "Time": "Sunday, 02 July 2017 - 18:54", "Url": "http://www.hirunews.lk/tamil/164924/%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF-%E0%AE%85%E0%AE%B0%E0%AE%9A%E0%AE%BE%E0%AE%99%E0%AF%8D%E0%AE%95%E0%AE%A4%E0%AF%8D%E0%AE%A4%E0%AE%BF%E0%AE%A9%E0%AF%8D-%E0%AE%89%E0%AE%A4%E0%AE%B5%E0%AE%BF%E0%AE%AF%E0%AF%81%E0%AE%9F%E0%AE%A9%E0%AF%8D-%E0%AE%AE%E0%AE%B2%E0%AF%88%E0%AE%AF%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-15-%E0%AE%AA%E0%AE%BE%E0%AE%9F%E0%AE%9A%E0%AE%BE%E0%AE%B2%E0%AF%88%E0%AE%95%E0%AE%B3%E0%AF%8D-%E0%AE%85%E0%AE%AA%E0%AE%BF%E0%AE%B5%E0%AE%BF%E0%AE%B0%E0%AF%81%E0%AE%A4%E0%AF%8D%E0%AE%A4%E0%AE%BF-%E0%AE%B0%E0%AE%BE%E0%AE%A4%E0%AE%BE%E0%AE%95%E0%AE%BF%E0%AE%B0%E0%AF%81%E0%AE%B8%E0%AF%8D%E0%AE%A3%E0%AE%A9%E0%AF%8D", "Content": "இந்திய அரசாங்கத்தின் உதவியுடன் மலையத்தில் 15 பாடசாலைகள் அபிவிருத்தி செய்யப்படவுள்ளதாக கல்வி இராஜாங்க அமைச்சர் வேலுசாமி ராதாகிருஸ்ணன் தெரிவித்தார். கண்டியில் இடம் பெற்ற நிகழ்வில் கலந்து கொண்டு உரையாற்றும் போதே அவர் இதனை தெரிவித்தார். அத்துடன் புஸ்ஸல்லாவ சரஸ்வதி மத்திய கல்லூரிக்கு 95 மில்லியன் ரூபா நிதி உதவி, இந்தியாவினால் வழங்குகின்றதாகவும் அவர் குறிப்பிட்டார். இதேவேளை, மலையத்தில் போட்டி முறையிலான அபிவிருத்தி மேற்கொள்ளப்பட வேண்டும் என பதுளை மாவட்ட நாடாளுமன்ற உறுப்பினர் வடிவேல் சுரேஷ் தெரிவித்துள்ளார். ஹப்புத்தலை - பிலக்வுட் தோட்டத்தில் 45 புதிய வீடுகள் அமைப்பதற்கான அடிக்கல் நாட்டப்பட்டது. இந்த நிகழ்வில் கலந்து கொண்டு உரையாற்றும் போதே அவர் இதனை தெரிவித்தார். மலையத்தின் அவமான சின்னங்களான லயன் குடியிருப்புக்கள் முற்றாக ஒழிக்கப்படும் தினமே மலையக மக்களுக்கு விடியல் பிறக்கும் என இந்த நிகழ்வில் கலந்து கொண்ட நாடாளுமன்ற உறுப்பினர் ஏ அரவிந்குமார் தெரிவித்தார்."}