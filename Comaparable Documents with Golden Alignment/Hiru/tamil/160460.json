{"Header": "மே தினம் இடம்பெற்ற பகுதியை சுத்திகரிக்கும் நிகழ்வில் ஜனாதிபதி இணைந்தார்..", "Time": "Tuesday, 02 May 2017 - 21:02", "Url": "http://www.hirunews.lk/tamil/160460/%E0%AE%AE%E0%AF%87-%E0%AE%A4%E0%AE%BF%E0%AE%A9%E0%AE%AE%E0%AF%8D-%E0%AE%87%E0%AE%9F%E0%AE%AE%E0%AF%8D%E0%AE%AA%E0%AF%86%E0%AE%B1%E0%AF%8D%E0%AE%B1-%E0%AE%AA%E0%AE%95%E0%AF%81%E0%AE%A4%E0%AE%BF%E0%AE%AF%E0%AF%88-%E0%AE%9A%E0%AF%81%E0%AE%A4%E0%AF%8D%E0%AE%A4%E0%AE%BF%E0%AE%95%E0%AE%B0%E0%AE%BF%E0%AE%95%E0%AF%8D%E0%AE%95%E0%AF%81%E0%AE%AE%E0%AF%8D-%E0%AE%A8%E0%AE%BF%E0%AE%95%E0%AE%B4%E0%AF%8D%E0%AE%B5%E0%AE%BF%E0%AE%B2%E0%AF%8D-%E0%AE%9C%E0%AE%A9%E0%AE%BE%E0%AE%A4%E0%AE%BF%E0%AE%AA%E0%AE%A4%E0%AE%BF-%E0%AE%87%E0%AE%A3%E0%AF%88%E0%AE%A8%E0%AF%8D%E0%AE%A4%E0%AE%BE%E0%AE%B0%E0%AF%8D", "Content": "பிரதான அரசியல் கட்சிகளின் மே தின பேரணிகள் நேற்று கொழும்பு மற்றும் கண்டியிலும் இடம்பெற்றன. மே தினம் கூட்டம் இடம்பெற்ற மைதானங்கள் மற்றும் அதனை சுற்றிவுள்ள பிரதேங்களை சுத்திகரிக்கும் நடவடிக்கைகள், அமைப்பாளர்களின் தலையீட்டில் இடம்பெற்றுள்ளமை இம்முறை விஷேட அம்சமாகும். இதில் ஜனாதிபதி மைத்திரிபால சிறிசேனவும் கலந்து கொண்டிருந்தமை குறிப்பிடத்தக்கது. பிரதான அரசியல் கட்சிகளின் மே தின கூட்டங்கள் இடம்பெற்ற மைதானங்கள் மற்றும் அதனை அண்டிய பிரதேசங்களில் கூட்டத்திற்கு பின்னர் காணப்பட்ட பரிதாப நிலை தொடர்பில் எமது செய்தி பிரிவு கடந்த வருடம் சுட்டிக்காட்டியது. ஊடகங்கள் ஊடாக இது தொடர்பில் சுட்டிக்காட்டியதுடன், இது தொடர்பில் மே தின ஏற்பாட்டளார்களின் அவதானம் இந்த வருடம் சென்றுள்ளமை மகிழ்ச்சிக்குரிய விடயமாகும். ஸ்ரீலங்கா சுதந்திர கட்சியின் மே தின கூட்டம் இம்முறை கண்டி கெட்டம்பே மைதானத்தில் நேற்று இடம்பெற்றது. கூட்டம் முடிந்த நிலையில் அந்த மைதானத்தை சுத்திகரிப்பதற்கான நடவடிக்கை இன்று இடம்பெற்றுள்ளது. இதன்போது இதில் ஜனாதிபதி மைத்திரிபால சிறிசேனவும், கெட்டம்பே மைதானத்தை சுத்திகரிக்கும் நடவடிக்கையில் ஈடுபட்டார். இதில் அமைச்சர்களான எஸ்.பி திஸாநாயக்க, துமிந்த திஸாநாயக்க உள்ளிட்ட பலர் கலந்து கொண்டுள்ளனர்."}