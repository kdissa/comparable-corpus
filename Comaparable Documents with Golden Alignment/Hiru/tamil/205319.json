{"Header": "நாளைய தினம் ஆரம்பமாகவுள்ள பரீட்சை", "Time": "Sunday, 02 December 2018 - 7:31", "Url": "http://www.hirunews.lk/tamil/205319/%E0%AE%A8%E0%AE%BE%E0%AE%B3%E0%AF%88%E0%AE%AF-%E0%AE%A4%E0%AE%BF%E0%AE%A9%E0%AE%AE%E0%AF%8D-%E0%AE%86%E0%AE%B0%E0%AE%AE%E0%AF%8D%E0%AE%AA%E0%AE%AE%E0%AE%BE%E0%AE%95%E0%AE%B5%E0%AF%81%E0%AE%B3%E0%AF%8D%E0%AE%B3-%E0%AE%AA%E0%AE%B0%E0%AF%80%E0%AE%9F%E0%AF%8D%E0%AE%9A%E0%AF%88", "Content": "நாளைய தினம் ஆரம்பமாகவுள்ள கல்விப் பொதுத் தராதர சாதாரணதரப் பரீட்சைக்கான அனைத்து ஏற்பாடுகளும் பூர்த்தி செய்யப்பட்டுள்ளதாக பரீட்சைகள் திணைக்களம் தெரிவித்துள்ளது. பிரதிப் பரீட்சைகள் ஆணையாளர் எஸ். பிரணவதாசன் எமது செய்திச் சேவையிடம் இதனைத் தெரிவித்தார். மூன்று மணித்தியால பரீட்சை வினாத்தாளுக்காக, மேலதிகமாக 10 நிமிடம் வாசிப்பு நேரமாக வழங்கப்பட உள்ளதாகவும் அவர் குறிப்பிட்டார். இதேவேளை, அனுமதி அட்டைகள் கிடைக்கப்பெறாத தனிப்பட்ட பரீட்சைகள் திணைக்களத்தின் இணையத்தளத்தில் அதனை பதிவிறக்கம் செய்துகொள்ள முடியும் என்றும் பிரதிப் பரீட்சைகள் ஆணையாளர் தெரிவித்தார்."}