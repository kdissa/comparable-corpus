{"Header": "கேப்பாபிளவில் தொடரும் போராட்டம் - சுவாமிநாதனிடமிருந்து இன்னும் பதில் இல்லை...", "Time": "Thursday, 02 February 2017 - 10:56", "Url": "http://www.hirunews.lk/tamil/153487/%E0%AE%95%E0%AF%87%E0%AE%AA%E0%AF%8D%E0%AE%AA%E0%AE%BE%E0%AE%AA%E0%AE%BF%E0%AE%B3%E0%AE%B5%E0%AE%BF%E0%AE%B2%E0%AF%8D-%E0%AE%A4%E0%AF%8A%E0%AE%9F%E0%AE%B0%E0%AF%81%E0%AE%AE%E0%AF%8D-%E0%AE%AA%E0%AF%8B%E0%AE%B0%E0%AE%BE%E0%AE%9F%E0%AF%8D%E0%AE%9F%E0%AE%AE%E0%AF%8D-%E0%AE%9A%E0%AF%81%E0%AE%B5%E0%AE%BE%E0%AE%AE%E0%AE%BF%E0%AE%A8%E0%AE%BE%E0%AE%A4%E0%AE%A9%E0%AE%BF%E0%AE%9F%E0%AE%AE%E0%AE%BF%E0%AE%B0%E0%AF%81%E0%AE%A8%E0%AF%8D%E0%AE%A4%E0%AF%81-%E0%AE%87%E0%AE%A9%E0%AF%8D%E0%AE%A9%E0%AF%81%E0%AE%AE%E0%AF%8D-%E0%AE%AA%E0%AE%A4%E0%AE%BF%E0%AE%B2%E0%AF%8D-%E0%AE%87%E0%AE%B2%E0%AF%8D%E0%AE%B2%E0%AF%88", "Content": "முல்லைத்தீவு - கேப்பாபிளவு பிரதேச மக்கள் ஆரம்பித்த போராட்டம் தொடர்ந்தும் இடம்பெற்று வருவதாக எமது செய்தியாளர் தெரிவித்துள்ளார். கேப்பாபிளவு படைமுகாமின் இரண்டாம் வாயிற்கதவுக்கு அருகில் கடந்த மூன்று தினங்களாக இந்த போராட்டம் இடம்பெற்று வருகிறது. தங்களின் காணிகளை விடுவிக்க வலியுறுத்தி இந்த போராட்டத்தை பொதுமக்கள் முன்னெடுத்து வருகின்றனர். இந்த போராட்டம் தொடர்பில் மீள்குடியேற்றத்துறை அமைச்சர் டி.எம்.சுவாமிநாதனின் கருத்தை அறிவதற்கு பலதடவைகள் தொலைபேசியில் அழைத்த போதும், அந்த முயற்சி கைகூடவில்லை."}