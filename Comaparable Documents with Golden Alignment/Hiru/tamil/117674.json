{"Header": "சர்வதேச போதைப் பொருள் கடத்தல்காரர் மொஹமட் சித்திக் மீண்டும் விளக்கமறியலில்", "Time": "Friday, 02 October 2015 - 13:54", "Url": "http://www.hirunews.lk/tamil/117674/%E0%AE%9A%E0%AE%B0%E0%AF%8D%E0%AE%B5%E0%AE%A4%E0%AF%87%E0%AE%9A-%E0%AE%AA%E0%AF%8B%E0%AE%A4%E0%AF%88%E0%AE%AA%E0%AF%8D-%E0%AE%AA%E0%AF%8A%E0%AE%B0%E0%AF%81%E0%AE%B3%E0%AF%8D-%E0%AE%95%E0%AE%9F%E0%AE%A4%E0%AF%8D%E0%AE%A4%E0%AE%B2%E0%AF%8D%E0%AE%95%E0%AE%BE%E0%AE%B0%E0%AE%B0%E0%AF%8D-%E0%AE%AE%E0%AF%8A%E0%AE%B9%E0%AE%AE%E0%AE%9F%E0%AF%8D-%E0%AE%9A%E0%AE%BF%E0%AE%A4%E0%AF%8D%E0%AE%A4%E0%AE%BF%E0%AE%95%E0%AF%8D-%E0%AE%AE%E0%AF%80%E0%AE%A3%E0%AF%8D%E0%AE%9F%E0%AF%81%E0%AE%AE%E0%AF%8D-%E0%AE%B5%E0%AE%BF%E0%AE%B3%E0%AE%95%E0%AF%8D%E0%AE%95%E0%AE%AE%E0%AE%B1%E0%AE%BF%E0%AE%AF%E0%AE%B2%E0%AE%BF%E0%AE%B2%E0%AF%8D", "Content": "தற்போது கைது செய்யப்பட்டு தடுப்பு காவலில் வைக்கப்பட்டுள்ள சர்வதேச போதைப் பொருள் கடத்தல்காரர் மொஹமட் சித்திக்கின் விளக்கமறியல் காலம் மீண்டும் நீடிக்கப்பட்டுள்ளது. கொழும்பு பிரதான நீதவான் நீதிமன்றத்தில் அவர் முன்னிலைப்படுத்தப்பட்ட போது, எதிர்வரும் 16ம் திகதி வரையில் அவரை விளக்கமறியலில் வைக்க உத்தரவிடப்பட்டது. அதேநேரம் இன்று அவருக்கு பிணை வழங்குமாறு அவரது சட்டத்தரணிய கோரிக்கை முன்வைக்கப்பட்டது. எனினும் இதற்கு குற்றப் புலனாய்வு திணைக்களம் மறுப்பு தெரிவித்தது. அத்துடன் சட்ட மா அதிபர் திணைக்களத்தின் ஆலோசனை இன்றி சந்தேக நபருக்கு பிணை வழங்க முடியாது என்று இரகசிய காவற்துறையினர் தெரிவித்தனார். இதனை அடுத்து, பிணை வழங்க மறுப்பு தெரிவிக்கப்பட்டது."}