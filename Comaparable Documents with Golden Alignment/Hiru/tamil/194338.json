{"Header": "இலங்கைக்கான அஞ்சல்களுக்கு இந்தியாவில் பிரத்தியேக மையங்கள்", "Time": "Monday, 02 July 2018 - 12:04", "Url": "http://www.hirunews.lk/tamil/194338/%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88%E0%AE%95%E0%AF%8D%E0%AE%95%E0%AE%BE%E0%AE%A9-%E0%AE%85%E0%AE%9E%E0%AF%8D%E0%AE%9A%E0%AE%B2%E0%AF%8D%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF%E0%AE%BE%E0%AE%B5%E0%AE%BF%E0%AE%B2%E0%AF%8D-%E0%AE%AA%E0%AE%BF%E0%AE%B0%E0%AE%A4%E0%AF%8D%E0%AE%A4%E0%AE%BF%E0%AE%AF%E0%AF%87%E0%AE%95-%E0%AE%AE%E0%AF%88%E0%AE%AF%E0%AE%99%E0%AF%8D%E0%AE%95%E0%AE%B3%E0%AF%8D", "Content": "இந்தியாவின் அஞ்சல் திணைக்களம், இலங்கைக்கான அஞ்சல்களை அனுப்புவதற்காக பிரத்தியேக மையங்களை ஆரம்பித்துள்ளதாக தெரிவிக்கப்படுகிறது. த ஹிந்து இதனைத் தெரிவித்துள்ளது. சென்னையில் இருந்து நாளாந்தம் 1000 அஞ்சல் பொதிகள் இலங்கைக்கு அனுப்பப்பட்டு வருவதாக கூறப்படுகிறது. கடந்த நாட்களில் இலங்கையில் அஞ்சல் துறையினர் போராட்டம் நடத்தியதன் விளைவாகவும் பெருந்தொகையான அஞ்சல் பொதிகள் தேங்கி இருந்தன. இந்தநிலையில் குறித்தப் பொதிகளை விரைவாக விநியோகிப்பதற்காக மேலதிக நேர சேவை வழங்கவேண்டிய நிலைமை டி நகர் மற்றும் மைலாபூர் அஞ்சல் தலைமையகங்களுக்கு ஏற்பட்டிருந்தது. இதன் காரணமாக குறித்த பிரத்தியேக அஞ்சல் மையம் திறக்கப்பட்டுள்ளதாக தமிழக அஞ்சல்மா அதிபர் எம்.சம்பத் தெரிவித்துள்ளார்."}