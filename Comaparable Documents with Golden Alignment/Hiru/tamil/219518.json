{"Header": "மகளின் காதலனை தாக்கிய தந்தையும் பிரதேச சபை உறுப்பினரும் கைது", "Time": "Tuesday, 02 July 2019 - 17:53", "Url": "http://www.hirunews.lk/tamil/219518/%E0%AE%AE%E0%AE%95%E0%AE%B3%E0%AE%BF%E0%AE%A9%E0%AF%8D-%E0%AE%95%E0%AE%BE%E0%AE%A4%E0%AE%B2%E0%AE%A9%E0%AF%88-%E0%AE%A4%E0%AE%BE%E0%AE%95%E0%AF%8D%E0%AE%95%E0%AE%BF%E0%AE%AF-%E0%AE%A4%E0%AE%A8%E0%AF%8D%E0%AE%A4%E0%AF%88%E0%AE%AF%E0%AF%81%E0%AE%AE%E0%AF%8D-%E0%AE%AA%E0%AE%BF%E0%AE%B0%E0%AE%A4%E0%AF%87%E0%AE%9A-%E0%AE%9A%E0%AE%AA%E0%AF%88-%E0%AE%89%E0%AE%B1%E0%AF%81%E0%AE%AA%E0%AF%8D%E0%AE%AA%E0%AE%BF%E0%AE%A9%E0%AE%B0%E0%AF%81%E0%AE%AE%E0%AF%8D-%E0%AE%95%E0%AF%88%E0%AE%A4%E0%AF%81", "Content": "தாக்குதல் சம்பவம் ஒன்று தொடர்பில் நாராம்மல பிரதேச சபையின் உறுப்பினர் சாந்த மற்றும் அவரின் உறவினர் ஒருவர் காவல் துறையினரால் கைது செய்யப்பட்டுள்ளனர். கடந்த 27 ஆம் திகதி நபர் ஒருவருக்கு மேற்கொண்ட தாக்குதலில் தாக்குதலுக்கு இலக்கானவர் வைத்தியசாலையில் சேர்க்கப்பட்டுள்ளார். கைது  செய்யப்பட்ட சாந்த என்பவரின் உறவினர் ஒருவரின் மகளை தாக்குதலுக்கு இலக்கான நபர் காதலித்து வந்துள்ளார். இதனாலேயே பிரதேச சபை உறுப்பினரும் குறித்த யுவதியின் தந்தையும் இணைந்து தாக்குதல் மேற்கொண்டுள்ளனர். கைது செய்யப்பட்டுள்ள பிரதேச சபை உறுப்பினர் மற்றும் அவரின் உறவினரை குளியாப்பிட்டி நீதிமன்றில் முன்னிலைப்படுத்த காவல் துறையினர் நடவடிக்கைகளை மேற்கொண்டு வருகின்றனர்."}