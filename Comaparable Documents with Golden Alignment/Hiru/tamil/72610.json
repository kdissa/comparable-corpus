{"Header": "ஆர்ப்பாட்டம் தொடர்கிறது", "Time": "Monday, 02 December 2013 - 20:07", "Url": "http://www.hirunews.lk/tamil/72610/%E0%AE%86%E0%AE%B0%E0%AF%8D%E0%AE%AA%E0%AF%8D%E0%AE%AA%E0%AE%BE%E0%AE%9F%E0%AF%8D%E0%AE%9F%E0%AE%AE%E0%AF%8D-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%95%E0%AE%BF%E0%AE%B1%E0%AE%A4%E0%AF%81", "Content": "தாய்லாந்து தலைநகர் பாங்கொக்கில் பல நாட்களாக இடம்பெறும் ஆர்ப்பாட்டங்கள் தொடர்ந்தும் இடம்பெற்று வருகின்றன. இந்த நிலையில், பதவியில் இருந்து பிரதமர் யின்லக் ஷினவத்ரா பதவி விலக வேண்டும் என்ற கோரிக்கையினை, அவர் நிராகரித்துள்ளார். இந்த நிலையில், தாம் பதவி விலகப் போவதில்லை என உறுதி பட தெரிவித்துள்ள போதிலும், இந்த பிரச்சனையை தீர்த்து வைக்கும் நோக்கில், ஆர்ப்பாட்டகாரர்களுடன் பேச்சுவார்த்தை நடத்த தயார் எனவும் குறிப்பிட்டுள்ளார். அதேவேளை, இன்று பிரதமரின் செயலகத்தினுள் பலாத்காரமாக நுழைய முனைந்த ஆர்ப்பாட்டக் காரர்களுக்கும் பாதுகாப்பு படைத்தரப்பினருக்கும் இடையே மோதல்கள் இடம்பெற்றதாக செய்திகள் தெரிவிக்கின்றன. ஆர்ப்பாட்ட நடவடிக்கைகள் காரணமாக இது வரை, நால்வர் உயிரிழந்துள்ளனர் என்பது குறிப்பிடத்தக்கது."}