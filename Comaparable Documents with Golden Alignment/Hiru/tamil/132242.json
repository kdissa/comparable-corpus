{"Header": "மேலுமொரு LTTE  தலைவர் கைது!", "Time": "Monday, 02 May 2016 - 15:45", "Url": "http://www.hirunews.lk/tamil/132242/%E0%AE%AE%E0%AF%87%E0%AE%B2%E0%AF%81%E0%AE%AE%E0%AF%8A%E0%AE%B0%E0%AF%81-ltte-%E0%AE%A4%E0%AE%B2%E0%AF%88%E0%AE%B5%E0%AE%B0%E0%AF%8D-%E0%AE%95%E0%AF%88%E0%AE%A4%E0%AF%81", "Content": "தமிழீழ விடுதலை புலிகள் அமைப்பின் மட்டக்களப்பு மாவட்ட முன்னாள் புலனாய்வு பொறுப்பாளரான பிரபா எனப்படும் கிருஸ்ணபிள்ளை கலைநேசன் கைது செய்யப்பட்டுள்ளார். இறுதி போரின்போது வன்னியிலிந்து இலங்கை இராணுவத்தினரால் கைது செய்யப்பட்ட கலைநேசன், புனர்வாழ்வுக்கு உட்படுத்தப்பட்டு, 2013 ஆம் ஆண்டு விடுதலை செய்யப்பட்டிருந்தார். மட்டக்களப்பு மாவட்டம் மஞ்சந்தொடுவாய் பிரதேசத்தில் அமைந்துள்ள அவரது வீட்டிற்கு இன்று காலை சென்ற பயங்கரவாத தடுப்புப் பிரிவினர் அவரை சந்தேகத்தின் பேரில் கைதுசெய்தனர். கைது செய்து காத்தான்குடி காவல் நிலையத்திற்கு அழைத்துச் சென்றதன் பின்னர், கொழும்பு பயங்கரவாத தடுப்பு விசாரணைப் பிரிவுக்கு அழைத்துச் செல்லப்பட்டுள்ளதாக தகவல்கள் தெரிவிக்கின்றன."}