{"Header": "மனைவியின் சகோதரியை வன்புணர்வுக்கு உட்படுத்திய நபர் கைது", "Time": "Wednesday, 02 August 2017 - 10:28", "Url": "http://www.hirunews.lk/tamil/167403/%E0%AE%AE%E0%AE%A9%E0%AF%88%E0%AE%B5%E0%AE%BF%E0%AE%AF%E0%AE%BF%E0%AE%A9%E0%AF%8D-%E0%AE%9A%E0%AE%95%E0%AF%8B%E0%AE%A4%E0%AE%B0%E0%AE%BF%E0%AE%AF%E0%AF%88-%E0%AE%B5%E0%AE%A9%E0%AF%8D%E0%AE%AA%E0%AF%81%E0%AE%A3%E0%AE%B0%E0%AF%8D%E0%AE%B5%E0%AF%81%E0%AE%95%E0%AF%8D%E0%AE%95%E0%AF%81-%E0%AE%89%E0%AE%9F%E0%AF%8D%E0%AE%AA%E0%AE%9F%E0%AF%81%E0%AE%A4%E0%AF%8D%E0%AE%A4%E0%AE%BF%E0%AE%AF-%E0%AE%A8%E0%AE%AA%E0%AE%B0%E0%AF%8D-%E0%AE%95%E0%AF%88%E0%AE%A4%E0%AF%81", "Content": "மனைவி பிரசவத்திற்காக மருத்துவனையில் அனுமதியான போது மனைவியின் சகோதரியை ஹோட்டல் ஒன்றுக்கு அழைத்து வன்புணர்வுக்கு உட்படுத்திய 31 வயதான நபரை காவல்துறையினர் கைதுசெய்துள்ளனர். 20 வயதான குறித்த யுவதியை பலாங்கொடை பிரதேசத்தில் உள்ள ஹோட்டல் ஒன்றிற்கு வரவழைத்து இந்த சம்பவம் இடம்பெற்றுள்ளது. தனது சகோதரி பிரசவத்திற்காக மருத்துவனையில் அனுமதிக்கப்பட்ட நிலையில், அவரின் கணவர் தன்னை ஹோட்டல் ஒன்றுக்கு வருமாறு அழைத்ததாக, அந்த யுவதி காவல்துறை உத்தியோகத்தர்களிடம் தெரிவித்துள்ளார். குறித்த நபரிடம் தான் கடன் தொகையொன்றை கோரியதுடன் அதனை பெற்றுக்கொள்ள குறித்த ஹோட்டலுக்கு சென்றாகவும் யுவதி கூறியுள்ளார். பணத்தை தனது நண்பரிடம் இருந்து பெற்று கொடுக்க வேண்டும் என கூறிய சகோதரியின் கணவன், தான் பணிபுரியும் ஹோட்டலுக்கு வருமாறு யுவதியிடம் கோரியுள்ளார். பணத்தை எதிர்பார்த்து சென்ற அந்த யுவதி அங்கு வேறு ஒரு விபரீதத்திற்கு முகம் கொடுத்துள்ளார். அங்கு சென்ற பெண்ணை அறைக்குள் வைத்து வன்புணர்வுக்கு உட்படுத்தியுள்ள குறித்த நபர், அதனை தனது அலைபேசியில் காணொளியாக பதிவு செய்துள்ளதாக தெரிவித்துள்ளார். வன்புணர்வு சம்பவம் தொடர்பில் வெளியில் கூறினால் ஆபாச காணொளியை பேஸ்புக் ஊடாக வெளியிடுவேன் என அந்த யுவதியை குறித்த நபர் மிரட்டியுள்ளார். எனினும், அந்த யுவதி இது தொடர்பில் பலாங்கொடை காவல்துறையில் முறைப்பாடு செய்ததையடுத்து, சந்தேக நபர் கைது செய்யப்பட்டுள்ளார். கைது செய்யப்பட்ட சந்தேக நபர், ஓகஸ்ட் மாதம் 10 ஆம் திகதி வரை விளக்கமறியலில் வைக்கப்பட்டுள்ள நிலையில், 20 வயதான அந்த யுவதி மருத்துவ பரிசோதனைக்கு அனுப்பப்பட்டுள்ளார்."}