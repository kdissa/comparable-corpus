{"Header": "உலகின் சக்தி வாய்ந்த கடவுச்சீட்டுக்கள் இவை தான்!", "Time": "Wednesday, 02 March 2016 - 15:13", "Url": "http://www.hirunews.lk/tamil/127613/%E0%AE%89%E0%AE%B2%E0%AE%95%E0%AE%BF%E0%AE%A9%E0%AF%8D-%E0%AE%9A%E0%AE%95%E0%AF%8D%E0%AE%A4%E0%AE%BF-%E0%AE%B5%E0%AE%BE%E0%AE%AF%E0%AF%8D%E0%AE%A8%E0%AF%8D%E0%AE%A4-%E0%AE%95%E0%AE%9F%E0%AE%B5%E0%AF%81%E0%AE%9A%E0%AF%8D%E0%AE%9A%E0%AF%80%E0%AE%9F%E0%AF%8D%E0%AE%9F%E0%AF%81%E0%AE%95%E0%AF%8D%E0%AE%95%E0%AE%B3%E0%AF%8D-%E0%AE%87%E0%AE%B5%E0%AF%88-%E0%AE%A4%E0%AE%BE%E0%AE%A9%E0%AF%8D", "Content": "உலகின் சக்திவாய்ந்த கடவுச் சீட்டுக்களின் பட்டியல் வெளியிடப்பட்டுள்ளது. லண்டனை தளமாகக் கொண்ட நிறுவனமொன்றே இப்பட்டியலை வெளியிட்டுள்ளது. கடவுச் சீட்டின் உரிமையாளர் , விசா இன்றி எத்தனை நாட்டுக்கு பயணிக்கமுடியுமென்ற காரணியை கருத்தில் கொண்டு இப்பட்டியல் தயாரிக்கப்பட்டுள்ளது. இதன் அடிப்படையில் , சக்திவாய்ந்த கடவுச்சீட்டுகள் பட்டியலில் ஜேர்மனி முதலிடத்தில் உள்ளது. அந்நாட்டின் கடவுச்சீட்டுடன் 177 நாடுகளுக்கு விசா இன்று பயணிக்க முடியும். அதேபோல் குறைந்த பலம் கொண்ட கடவுச்சீட்டுகளுக்கான பட்டியலும் வெளியாகியுள்ளது. இதில் 9 ஆவது இடத்தில் இலங்கை உள்ளது, 39 நாடுகளுக்கு விசா இன்றி இலங்கை கடவுச்சீட்டுடன் பயணிக்க முடியும். பங்களாதேஷ் , கொங்கோ, லெபனான் ஆகிய நாடுகளும் இலங்கையுடனேயே பட்டியலிடப்பட்டுள்ளன."}