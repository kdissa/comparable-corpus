{"Header": "சமஷ்ட்டி அடிப்படையிலான அரசியல் தீர்வு வேண்டும்...", "Time": "Monday, 02 May 2016 - 7:33", "Url": "http://www.hirunews.lk/tamil/132196/%E0%AE%9A%E0%AE%AE%E0%AE%B7%E0%AF%8D%E0%AE%9F%E0%AF%8D%E0%AE%9F%E0%AE%BF-%E0%AE%85%E0%AE%9F%E0%AE%BF%E0%AE%AA%E0%AF%8D%E0%AE%AA%E0%AE%9F%E0%AF%88%E0%AE%AF%E0%AE%BF%E0%AE%B2%E0%AE%BE%E0%AE%A9-%E0%AE%85%E0%AE%B0%E0%AE%9A%E0%AE%BF%E0%AE%AF%E0%AE%B2%E0%AF%8D-%E0%AE%A4%E0%AF%80%E0%AE%B0%E0%AF%8D%E0%AE%B5%E0%AF%81-%E0%AE%B5%E0%AF%87%E0%AE%A3%E0%AF%8D%E0%AE%9F%E0%AF%81%E0%AE%AE%E0%AF%8D", "Content": "ஜெனீவாவில் அரசாங்கத்தின் அனுசரனையுடன் கடந்த ஆண்டு நிறைவேற்றப்பட்ட பிரேரணை முழுமையாக அமுலாக்கப்படுவதன் ஊடாக, அரசியல் தீர்வினை உறுதி செய்ய வேண்டும் என்று எதிர்கட்சித் தலைவர் இரா.சம்பந்தன் கோரியுள்ளார். தமிழ் தேசிய கூட்டமைப்பின் பிரதான மேதின கூட்டம் நேற்று யாழ்ப்பாணத்தில் நடைபெற்ற போது, அவர் இந்த கருத்தை வெளியிட்டுள்ளார். இதேநேரம் இந்த கூட்டத்தின் போது, தமிழ் தேசிய கூட்டமைப்பினால் 20 தீர்மானங்கள் நிறைவேற்றப்பட்டன. சமஷ்ட்டி அடிப்படையிலான அரசியல் தீர்வு வழங்கப்படுதல், காணிகள் விடுவிக்கப்படுதல், தோட்டத் தொழிலாளர்கள் என்ற பதம் நீக்கப்பட்டு, தமிழர்கள் என்று அறியப்படுதல் போன்ற தீர்மானங்களும் இதில் அடங்குகின்றன. இந்த தீர்மானங்களை நாடாளுமன்ற உறுப்பினர் எம்.ஏ.சுமந்திரன் சமர்ப்பித்தார். இதேவேளை, இலங்கை தொழிலாளர் காங்கிரஸின் மேதின கூட்டம் நுவரெலியாவிலும், தமிழ் முற்போக்கு கூட்டணியின் மேதின கூட்டம் தலவாக்கலையிலும் இடம்பெற்றிருந்தது. இந்த கூட்டங்களில், அமைச்சர்களான மனோகணேசன், ராதாகிருஷ்ணன் மற்றும் பி.திகாம்பரம் ஆகியோருடன், முன்னாள் அமைச்சர் ஆறுமுகம் தொண்டமான் ஆகியோரும் உரையாற்றி இருந்தனர்."}