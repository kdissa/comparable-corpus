{"Header": "அமெரிக்க பிரஜைக்கு வடகொரியாவில் சிறை", "Time": "Thursday, 02 May 2013 - 12:29", "Url": "http://www.hirunews.lk/tamil/58190/%E0%AE%85%E0%AE%AE%E0%AF%86%E0%AE%B0%E0%AE%BF%E0%AE%95%E0%AF%8D%E0%AE%95-%E0%AE%AA%E0%AE%BF%E0%AE%B0%E0%AE%9C%E0%AF%88%E0%AE%95%E0%AF%8D%E0%AE%95%E0%AF%81-%E0%AE%B5%E0%AE%9F%E0%AE%95%E0%AF%8A%E0%AE%B0%E0%AE%BF%E0%AE%AF%E0%AE%BE%E0%AE%B5%E0%AE%BF%E0%AE%B2%E0%AF%8D-%E0%AE%9A%E0%AE%BF%E0%AE%B1%E0%AF%88", "Content": "அமெரிக்க பிரஜை ஒருவருக்கு வடகொரியா 15 வருட கடூழிய சிறை தண்டனை விதித்துள்ளது. 44 வயதான கென்னர் பா என்பவருக்கே வடகொரிய உயர் நீதிமன்றம் இந்த தீர்ப்பினை வழங்கியுள்ளது. வடகொரியாவுக்கு  சுற்றுலாப் பயணியாக சென்றிருந்த அவர் கடந்த வருடம் கைது செய்யப்பட்டார். வடகொரிய அரசாங்கத்துக்கு எதிராக சூழ்ச்சியில் ஈடுபட்டதாக தெரிவித்து அவர் கைது செய்யப்பட்டிருந்தார். அவருக்கு கடந்த ஏப்ரல் 30 திகதி இந்த  தண்டனை விதிக்கப்பட்டிருந்த போதும், இன்றைய தினமே அது குறித்த தகவல்கள் வெளியாகியுள்ளன."}