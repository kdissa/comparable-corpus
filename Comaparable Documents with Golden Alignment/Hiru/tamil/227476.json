{"Header": "சிற்றூர்ந்து விபத்தில் பெண்ணொருவர் பலி...", "Time": "Saturday, 02 November 2019 - 18:13", "Url": "http://www.hirunews.lk/tamil/227476/%E0%AE%9A%E0%AE%BF%E0%AE%B1%E0%AF%8D%E0%AE%B1%E0%AF%82%E0%AE%B0%E0%AF%8D%E0%AE%A8%E0%AF%8D%E0%AE%A4%E0%AF%81-%E0%AE%B5%E0%AE%BF%E0%AE%AA%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%AA%E0%AF%86%E0%AE%A3%E0%AF%8D%E0%AE%A3%E0%AF%8A%E0%AE%B0%E0%AF%81%E0%AE%B5%E0%AE%B0%E0%AF%8D-%E0%AE%AA%E0%AE%B2%E0%AE%BF", "Content": "கொலன்னாவை – வலக்கட சந்தியில் இடம்பெற்ற சிற்றூர்ந்து விபத்தில் பெண்ணொருவர் பலியானார். வேகக்கட்டுப்பாட்டை இழந்த சிற்றூர்ந்து பாதையில் பயணித்த பெண்ணின் மீது மோதுண்டதில் இந்த விபத்து இடம்பெற்றுள்ளதாக காவற்துறை ஊடக பேச்சாளர் பிரிவு தெரிவித்துள்ளது. இதன்போது பலியான பெண்ணின் 5 வயது மகள், சிற்றூர்ந்தின் சாரதி உள்ளிட்ட நால்வர் காயமடைந்த நிலையில் கொலன்னாவை மருத்துவ மனையில் அனுமதிக்கப்பட்டு சிகிச்சை பெற்றுவருவதாக குறிப்பிடப்படுகிறது. விபத்தில் உயிரிழந்தவர் வலக்கட பகுதியைச்சேர்ந்த 37 வயதுடையவர் என தெரியவந்துள்ளது. விளையாட்டு செய்தி ஜப்பானில் இடம்பெற்ற 2019 ஆம் ஆண்டின் உலக கிண்ண ரக்பி போட்டித்தொடரின் இறுதி போட்டியில் தென்னாப்பிரிக்கா அணி வெற்றிபெற்று சம்பியனாகியுள்ளது. இங்கிலாந்து மற்றும் தென்னாபிரிக்க அணிகள் மோதிய இந்தப் போட்டியில் 12 ஃ 32 என்ற புள்ளிகள் அடிப்படையில் இங்கிலாந்து அணியை வீழ்த்தி தென்னாப்பிரிக்க அணி வெற்றியீட்டியது. குறித்த போட்டித்தொடரின் மூன்றாம் இடத்தை நியுஸிலாந்து ரக்பி அணி கைப்பற்றியுள்ளமை குறிப்பிடத்தக்கது."}