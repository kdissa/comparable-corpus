{"Header": "புதிய அமைச்சரவையில் 45 அமைச்சர்கள்", "Time": "Wednesday, 02 September 2015 - 14:20", "Url": "http://www.hirunews.lk/tamil/115864/%E0%AE%AA%E0%AF%81%E0%AE%A4%E0%AE%BF%E0%AE%AF-%E0%AE%85%E0%AE%AE%E0%AF%88%E0%AE%9A%E0%AF%8D%E0%AE%9A%E0%AE%B0%E0%AE%B5%E0%AF%88%E0%AE%AF%E0%AE%BF%E0%AE%B2%E0%AF%8D-45-%E0%AE%85%E0%AE%AE%E0%AF%88%E0%AE%9A%E0%AF%8D%E0%AE%9A%E0%AE%B0%E0%AF%8D%E0%AE%95%E0%AE%B3%E0%AF%8D", "Content": "புதிய அரசாங்கத்தின் அமைச்சரவை நாளை மறுதினம் முற்பகல் 11 மணியளவில் பதவிபிரமாணம் செய்துக் கொள்ளவுள்ளது. ஐக்கிய தேசிய கட்சியின் உப தலைவர் ரவி கருணாநாயக்க இதனை தெரிவித்தார். புதிய அமைச்சரவையில், 45 அமைச்சர்கள் அங்கத்துவம் வகிப்பர் என்றும் அவர் குறிப்பிட்டார். இவற்றுள் 33 அமைச்சர்கள் ஐக்கிய தேசிய கட்சியில் இருந்தும், 12 அமைச்சர்கள் ஸ்ரீலங்கா சுதந்திர கட்சியின் இருந்தும் தெரிவாகவுள்ளனர். இந்த நிலையில், ராஜாங்க மற்றும் பிரதி அமைச்சர்கள் பதவிப்பிரமாணம் செய்து கொள்ளும் தினம் குறித்து இது வரையில் தீர்மானிக்கப்படவில்லை. அதன் எண்ணிக்கை மற்றும் கட்சிகளுக்கான அமைச்சு பதவிகள் குறித்து தற்போது பேச்சுவார்த்தைகள் இடம்பெற்று வருவதாகவும் ரவி கருணாநாயக்க தெரிவித்தார்."}