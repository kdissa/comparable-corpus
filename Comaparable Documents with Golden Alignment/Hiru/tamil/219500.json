{"Header": "மாதம்பை பழைய நகரத்தில் வர்த்தக நிலையமொன்றில் தீ விபத்து....!", "Time": "Tuesday, 02 July 2019 - 9:13", "Url": "http://www.hirunews.lk/tamil/219500/%E0%AE%AE%E0%AE%BE%E0%AE%A4%E0%AE%AE%E0%AF%8D%E0%AE%AA%E0%AF%88-%E0%AE%AA%E0%AE%B4%E0%AF%88%E0%AE%AF-%E0%AE%A8%E0%AE%95%E0%AE%B0%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%B5%E0%AE%B0%E0%AF%8D%E0%AE%A4%E0%AF%8D%E0%AE%A4%E0%AE%95-%E0%AE%A8%E0%AE%BF%E0%AE%B2%E0%AF%88%E0%AE%AF%E0%AE%AE%E0%AF%8A%E0%AE%A9%E0%AF%8D%E0%AE%B1%E0%AE%BF%E0%AE%B2%E0%AF%8D-%E0%AE%A4%E0%AF%80-%E0%AE%B5%E0%AE%BF%E0%AE%AA%E0%AE%A4%E0%AF%8D%E0%AE%A4%E0%AF%81", "Content": "மாதம்பை பழைய நகரம் பகுதியில் அமைந்துள்ள வர்த்தக நிலையம் ஒன்றில் ஏற்பட்ட தீ விபத்தில் 3 பாரவூர்திகள் சேதமடைந்துள்ளன. இந்த சம்பவம் நேற்றிரவு இடம்பெற்றதாக காவல் துறையினர் தெரிவித்தனர். குறித்த பகுதியில் அமைந்துள்ள இரும்பு சேகரிக்கும் வர்த்தக நிலையம் ஒன்றிலேயே இந்த தீ விபத்து ஏற்பட்டுள்ளது. ஒரு பாரவூர்தி முழுமையாக தீக்கிரையாகியுள்ளதுடன் இரு பாரவூர்திகள் பகுதியளவில் சேதமடைந்துள்ளதாகவும் தெரிவிக்கப்பட்டுள்ளது. தீ விபத்து ஏற்பட்டமைக்கான காரணம் கண்டறியப்படாத நிலையில் காவல் துறையினர் விசாரணைகளை மேற்கொண்டு வருகின்றனர்."}