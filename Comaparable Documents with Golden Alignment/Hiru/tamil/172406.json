{"Header": " நிறைவேற்றப்படும் சட்டமூலம் தொடர்பான இறுதி தீர்மானத்தை நாடாளுமன்றமே மேற்கொள்கிறது - சபாநாயகர்", "Time": "Monday, 02 October 2017 - 19:49", "Url": "http://www.hirunews.lk/tamil/172406/%E0%AE%A8%E0%AE%BF%E0%AE%B1%E0%AF%88%E0%AE%B5%E0%AF%87%E0%AE%B1%E0%AF%8D%E0%AE%B1%E0%AE%AA%E0%AF%8D%E0%AE%AA%E0%AE%9F%E0%AF%81%E0%AE%AE%E0%AF%8D-%E0%AE%9A%E0%AE%9F%E0%AF%8D%E0%AE%9F%E0%AE%AE%E0%AF%82%E0%AE%B2%E0%AE%AE%E0%AF%8D-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AE%BE%E0%AE%A9-%E0%AE%87%E0%AE%B1%E0%AF%81%E0%AE%A4%E0%AE%BF-%E0%AE%A4%E0%AF%80%E0%AE%B0%E0%AF%8D%E0%AE%AE%E0%AE%BE%E0%AE%A9%E0%AE%A4%E0%AF%8D%E0%AE%A4%E0%AF%88-%E0%AE%A8%E0%AE%BE%E0%AE%9F%E0%AE%BE%E0%AE%B3%E0%AF%81%E0%AE%AE%E0%AE%A9%E0%AF%8D%E0%AE%B1%E0%AE%AE%E0%AF%87-%E0%AE%AE%E0%AF%87%E0%AE%B1%E0%AF%8D%E0%AE%95%E0%AF%8A%E0%AE%B3%E0%AF%8D%E0%AE%95%E0%AE%BF%E0%AE%B1%E0%AE%A4%E0%AF%81-%E0%AE%9A%E0%AE%AA%E0%AE%BE%E0%AE%A8%E0%AE%BE%E0%AE%AF%E0%AE%95%E0%AE%B0%E0%AF%8D", "Content": "நாடாளுமன்றத்தில் நிறைவேற்றப்படும் சட்டமூலம் தொடர்பான இறுதி தீர்மானத்தை நாடாளுமன்றமே மேற்கொள்வதாக, சபாநாயகர் கருஜயசூரிய அறிவுறுத்தியுள்ளார். அண்மையில் நிறைவேற்றப்பட்ட மாகாணசபை தேர்தல் திருத்தச் சட்டமூலத்திற்கு எதிராக உயர் நீதிமன்றத்தில் தாக்கல்செய்யப்பட்டுள்ள மனு தொடர்பாக ஊடகவியலாளர் ஒருவர் எழுப்பிய கேள்விக்கு பதிலளிக்கும் போது அவர் இதனைக் கூறியுள்ளார். இந்த சட்டமூலம் நிறைவேற்றப்பட்ட தினத்தன்று வாக்கெடுப்பு தாமதமானமைக்கான காரணம் தொடர்பில் அவரிடம் கேள்வி எழுப்பப்பட்டது. இதற்கு பதில் வழங்கிய அவர், சட்டமா அதிபரின் தீர்மானம் மற்றும் மொழிப்பெயர்ப்பு என்பவற்றில் ஏற்பட்ட தாமமே இதற்கான காரணம் என்று குறிப்பிட்டார். 7.45க்கு கிடைக்கப்பெற்ற பிரதியை 7.56க்கு வாசிக்க முடிந்தது. 3ல் 2 பெரும்பான்மையை நிரூபிப்பதற்காக சபாநாயகர் சபை நடவடிக்கைகளை தாமதப்படுத்தியதாக முன்வைக்கப்படும் குற்றச்சாட்டு, ஏற்புடையதல்ல என்றும் அவர் தெரிவித்துள்ளார். அதேநேரம், நாடாளுமன்றத்தில் நிறைவேற்றப்படும் சட்டமூலம், தாம் கையொப்பம் இட்டதன் பின்னர் சட்டமாக அமுலாவதாகவும், இது தொடர்பில் யாப்பிலும் குறிப்பிடப்பட்டுள்ளதாக சுட்டிக்காட்டியுள்ளார்."}