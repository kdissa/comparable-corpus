{"Header": "புதுடில்லி மக்களுக்கு 5 மில்லியன் முகமூடி விநியோகம்", "Time": "Saturday, 02 November 2019 - 13:03", "Url": "http://www.hirunews.lk/tamil/227468/%E0%AE%AA%E0%AF%81%E0%AE%A4%E0%AF%81%E0%AE%9F%E0%AE%BF%E0%AE%B2%E0%AF%8D%E0%AE%B2%E0%AE%BF-%E0%AE%AE%E0%AE%95%E0%AF%8D%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-5-%E0%AE%AE%E0%AE%BF%E0%AE%B2%E0%AF%8D%E0%AE%B2%E0%AE%BF%E0%AE%AF%E0%AE%A9%E0%AF%8D-%E0%AE%AE%E0%AF%81%E0%AE%95%E0%AE%AE%E0%AF%82%E0%AE%9F%E0%AE%BF-%E0%AE%B5%E0%AE%BF%E0%AE%A8%E0%AE%BF%E0%AE%AF%E0%AF%8B%E0%AE%95%E0%AE%AE%E0%AF%8D", "Content": "வளி மாசடைவு காரணமாக புதுடில்லியில் உள்ள பொதுமக்களுக்கு சுமார் 5 மில்லியன் முகமூடி விநியோகிக்கப்பட்டுள்ளதாக தெரிவிக்கப்பட்டுள்ளது. வளி மாசடைவு காரணமாக புதுடில்லியில் அவசர சுகாதார நிலைமை பிரகடனப்படுத்தப்பட்டுள்ளது. இந்த நிலையில், இந்திய உயர்நீதிமன்றத்தினால் நியமிக்கப்பட்ட சுற்றுச்சூழல் குழுவினால் புதுடில்லி உட்பட சனநெரிசல் மிக்க பகுதிகளில் சில கட்டுப்பாடுகள் விதிக்கப்பட்டுள்ளன. புதுடில்லியில் எதிர்வரும் செவ்வாய்க்கிழமைவரை பாடசாலைகளை மூடுவதற்கும் நடவடிக்கை மேற்கொள்ளப்பட்டுள்ளது. புதுடில்லியில் ஏற்பட்டுள்ள வளி மாசடைவானது, உலக சுகாதார ஸ்தாபனத்தின் அதிகூடிய வளி மாசடைவு மட்டத்தினை விடவும் பல மடங்கு அதிகமாகும் எனத் தெரிவிக்கப்பட்டுள்ளது."}