{"Header": "பயங்கரவாத தாக்குதலில் 53 பேர் பலி...", "Time": "Saturday, 02 November 2019 - 18:08", "Url": "http://www.hirunews.lk/tamil/227478/%E0%AE%AA%E0%AE%AF%E0%AE%99%E0%AF%8D%E0%AE%95%E0%AE%B0%E0%AE%B5%E0%AE%BE%E0%AE%A4-%E0%AE%A4%E0%AE%BE%E0%AE%95%E0%AF%8D%E0%AE%95%E0%AF%81%E0%AE%A4%E0%AE%B2%E0%AE%BF%E0%AE%B2%E0%AF%8D-53-%E0%AE%AA%E0%AF%87%E0%AE%B0%E0%AF%8D-%E0%AE%AA%E0%AE%B2%E0%AE%BF", "Content": "மாலியில் இடம்பெற்ற பயங்கரவாத தாக்குதலில் 53 பேர் கொல்லப்பட்டனர். மாலியின் - எல்லைப்பகுதியான மெனாகா பகுதியில் உள்ள இராணுவ சோதனைச்சாவடியை இலக்குவைத்து இந்த தாக்குதல் நடத்தப்பட்டுள்ளதாக சர்வதேச ஊடகங்கள் தெரிவித்துள்ளன. குறித்த தாக்குதலில் இராணுவத்தினரும், பொதுமக்களும் பலியானதாக தெரிவிக்கப்படுகிறது. எவ்வாறாயினும் குறித்த தாக்குதலுக்கு எந்தவொரு பயங்கரவாத அமைப்பும் இதுவரை பொறுப்பேற்கவில்லை. தொடர்ந்தும் அந்த நாட்டில் பயங்கரவாத தாக்குதல் மேற்கொள்ளப்பட்டுவரும் நிலையில் கடந்த 2 மாதங்களுக்கு முன்னர் மேற்கொள்ளப்பட்ட தாக்குதலில் 40 பேர் வரை கொல்லப்பட்டனர்."}