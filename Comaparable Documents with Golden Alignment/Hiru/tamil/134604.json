{"Header": "பீ.பி.ஜயசுந்தரவுக்கு பாரிய மோசடிகள் ஆணைக்குழுவுக்கு அழைப்பு", "Time": "Thursday, 02 June 2016 - 12:40", "Url": "http://www.hirunews.lk/tamil/134604/%E0%AE%AA%E0%AF%80-%E0%AE%AA%E0%AE%BF-%E0%AE%9C%E0%AE%AF%E0%AE%9A%E0%AF%81%E0%AE%A8%E0%AF%8D%E0%AE%A4%E0%AE%B0%E0%AE%B5%E0%AF%81%E0%AE%95%E0%AF%8D%E0%AE%95%E0%AF%81-%E0%AE%AA%E0%AE%BE%E0%AE%B0%E0%AE%BF%E0%AE%AF-%E0%AE%AE%E0%AF%8B%E0%AE%9A%E0%AE%9F%E0%AE%BF%E0%AE%95%E0%AE%B3%E0%AF%8D-%E0%AE%86%E0%AE%A3%E0%AF%88%E0%AE%95%E0%AF%8D%E0%AE%95%E0%AF%81%E0%AE%B4%E0%AF%81%E0%AE%B5%E0%AF%81%E0%AE%95%E0%AF%8D%E0%AE%95%E0%AF%81-%E0%AE%85%E0%AE%B4%E0%AF%88%E0%AE%AA%E0%AF%8D%E0%AE%AA%E0%AF%81", "Content": "திறைசேரியின் முன்னாள் செயலாளர் பீ.பி.ஜயசுந்தர பாரிய மோசடிகள் தொடர்பான ஜனாதிபதி ஆணைக்குழுவுக்கு அழைக்கப்பட்டுள்ளார். முன்னாள் அமைச்சர் பசில் ராஜபக்ஷவின் உள்ளக வான் போக்குவரத்துக்காக, வீதி அபிவிருத்தி செயற்றிட்டங்களின் நிதியிலிருந்து 13 கோடி ரூபா நிதியை பெற்றுக்கொள்ள அனுமதியளித்தமை தொடர்பாக ஜயசுந்தரவிடம் விசாரணை நடத்தப்படவுள்ளது. இதன்படி, திறைசேறியின் முன்னாள் செயலாளர் எதிர்வரும் 10 ஆம் திகதி பாரிய மோசடிகள் தொடர்பான ஜனாதிபதி ஆணைக்குழுவில் முன்னிலையாகவுள்ளார். முன்னாள் அமைச்சர் பசில் ராஜபக்ஷவின் உள்ளக வான் போக்குவரத்துகள் தொடர்பாக ஜனாதிபதி விசாரணை ஆணைக்குழுவினால் ஏற்கனவே விசாரணைகள் ஆரம்பிக்கப்பட்டுள்ளன. குறித்த உள்நாட்டு வானூர்தி போக்குவரத்துகளுக்காக நிதி பெற்றுக்கொடுக்கப்பட்டமை தொடர்பாக வெவ்வேறு தகவல்கள் வெளியாகியிருந்தது."}