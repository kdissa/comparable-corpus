{"Header": " போதைபொருள் கடத்திய இருவர் கைது..", "Time": "Wednesday, 02 October 2019 - 7:20", "Url": "http://www.hirunews.lk/tamil/225404/%E0%AE%AA%E0%AF%8B%E0%AE%A4%E0%AF%88%E0%AE%AA%E0%AF%8A%E0%AE%B0%E0%AF%81%E0%AE%B3%E0%AF%8D-%E0%AE%95%E0%AE%9F%E0%AE%A4%E0%AF%8D%E0%AE%A4%E0%AE%BF%E0%AE%AF-%E0%AE%87%E0%AE%B0%E0%AF%81%E0%AE%B5%E0%AE%B0%E0%AF%8D-%E0%AE%95%E0%AF%88%E0%AE%A4%E0%AF%81", "Content": "யாழ்ப்பாணம் - மணற்காடு பகுதியில் கஞ்சா போதைபொருளைக் கடத்திச்சென்ற குற்றச்சாட்டில் இரண்டு சந்தேகநபர்கள் கைதுசெய்ப்பட்டுள்ளனர். காங்கேசன்துறை காவல்துறை பிராந்தியத்துக்கு பொறுப்பான சிரேஸ்ட காவல்துறை அத்தியட்சகரின் கீழ் இயங்கும் சிறப்பு காவல்துறை பிரிவு இந்தக் கைது நடவடிக்கையை முன்னெடுத்துள்ளது. கைதுசெய்யப்பட்ட 25, 26 வயதுடைய சந்தேகநபர்களிடமிருந்து 6 கிலோ கஞ்சா மீட்கப்பட்டதாக தெரிவிக்கப்பட்டுள்ளது. வடமராட்சி கிழக்கு மணற்காடு பகுதி ஊடாக நேற்றைய தினம் முச்சக்கர வண்டியில் கஞ்சா போதைப்பொருளை கடத்திச் சென்றபோது குறித்த இருவரும் கைதுசெய்யப்பட்டதாக எமது செய்தித் தொடர்பாளர் குறிப்பிட்டார். கஞ்சா போதைப்பொருளுடன் கைப்பற்றப்பட்ட முச்சக்கர வண்டி முதலான சான்றுப்பொருள்களுடன் சந்தேகநபர்கள் இருவரும் பருத்தித்துறை காவல்துறை நிலையத்தில் ஒப்படைக்கப்பட்டுள்ளனர் என்றும் தெரிவிக்கப்பட்டுள்ளது."}