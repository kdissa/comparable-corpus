{"Header": "யானை தாக்கியதில் 4 பேர் பலி - 5 பேர் காயம்!", "Time": "Friday, 02 June 2017 - 9:57", "Url": "http://www.hirunews.lk/tamil/162656/%E0%AE%AF%E0%AE%BE%E0%AE%A9%E0%AF%88-%E0%AE%A4%E0%AE%BE%E0%AE%95%E0%AF%8D%E0%AE%95%E0%AE%BF%E0%AE%AF%E0%AE%A4%E0%AE%BF%E0%AE%B2%E0%AF%8D-4-%E0%AE%AA%E0%AF%87%E0%AE%B0%E0%AF%8D-%E0%AE%AA%E0%AE%B2%E0%AE%BF-5-%E0%AE%95%E0%AE%BE%E0%AE%AF%E0%AE%AE%E0%AF%8D", "Content": "தமிழகம் - கோயம்புத்தூர் மாவட்டம், போத்தனூர் பகுதியில், யானை தாக்கியதில் 4 பேர் உயிரிழந்தனர். மேலும் 5 பேர் சிகிச்சைக்காக மருத்துவமனையில் அனுமதிக்கப்பட்டுள்ளனர். கோயம்புத்தூர் மாவட்டம், போத்தனூர் வனப் பகுதியிலிருந்து யானை ஒன்று கணேசபுரம் ஊர்ப் பகுதிக்குள் காலை 5 மணி அளவில் நுழைந்தது. இதன் போது , வீடொன்றுக்குள் நுழைந்த யானை தாக்கியதில் 12 வயது சிறுமியொருவர் உட்பட 4 பேர் பலியாகினர். மேலும், யானை தாக்கியதில் 5 பேர் காயமடைந்தனர். காயமடைந்த அனைவரும் அருகில் உள்ள அரசு மருத்துவமனைக்குக் கொண்டுசெல்லப்பட்டனர். யானை தாக்கி 4 பேர் உயிரிழந்த சம்பவம், அந்தப் பகுதி மக்களைப் பெரும் சோகத்தில் ஆழ்த்தியுள்ளது."}