{"Header": "கொலம்பியாவில் வானூர்தி விபத்து - 11 பேர் பலி", "Time": "Sunday, 02 August 2015 - 15:19", "Url": "http://www.hirunews.lk/tamil/114208/%E0%AE%95%E0%AF%8A%E0%AE%B2%E0%AE%AE%E0%AF%8D%E0%AE%AA%E0%AE%BF%E0%AE%AF%E0%AE%BE%E0%AE%B5%E0%AE%BF%E0%AE%B2%E0%AF%8D-%E0%AE%B5%E0%AE%BE%E0%AE%A9%E0%AF%82%E0%AE%B0%E0%AF%8D%E0%AE%A4%E0%AE%BF-%E0%AE%B5%E0%AE%BF%E0%AE%AA%E0%AE%A4%E0%AF%8D%E0%AE%A4%E0%AF%81-11-%E0%AE%AA%E0%AF%87%E0%AE%B0%E0%AF%8D-%E0%AE%AA%E0%AE%B2%E0%AE%BF", "Content": "கொலம்பிய அரசாங்கத்திற்கு சொந்தமான வாநூர்தி ஒன்று விபத்திற்கு உள்ளானதில் 11 துருப்பினர் கொல்லப்பட்டதாக அறிவிக்கப்பட்டுள்ளது. கொலம்பியாவின் வட பிராந்தியத்தில் பயணித்துக் கொண்டிருந்த வேளையில், வாநூர்தி வெடித்து சிதறியதாக தெரிவிக்கப்பட்டுள்ளது. வாநூர்தியின் இயந்திரத்தில் கோளாறு ஏற்பட்ட நிலையில், மின்னல் தாக்கியதாகவும், அதன் காரணமாகவே இந்த அனர்த்தம் இடம்பெற்றதாக தகவல்கள் வெளியாகியுள்ளன. இருப்பினும், இந்த விபத்து ஏற்பட்டதற்கான காரணத்தை கண்டறியும் நோக்கில் விரிவான விசாரணைகளை மேற்கொண்டு அறிக்கை ஒன்றை சமர்ப்பிக்குமாறு கொலம்பிய அரசு உத்தரவிட்டுள்ளதாக அறிவிக்கப்பட்டுள்ளது."}