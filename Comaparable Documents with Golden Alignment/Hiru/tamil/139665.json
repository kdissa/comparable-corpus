{"Header": "சிரியாவில் க்ளோரின் வாயுத் தாக்குதல்", "Time": "Tuesday, 02 August 2016 - 19:12", "Url": "http://www.hirunews.lk/tamil/139665/%E0%AE%9A%E0%AE%BF%E0%AE%B0%E0%AE%BF%E0%AE%AF%E0%AE%BE%E0%AE%B5%E0%AE%BF%E0%AE%B2%E0%AF%8D-%E0%AE%95%E0%AF%8D%E0%AE%B3%E0%AF%87%E0%AE%BE%E0%AE%B0%E0%AE%BF%E0%AE%A9%E0%AF%8D-%E0%AE%B5%E0%AE%BE%E0%AE%AF%E0%AF%81%E0%AE%A4%E0%AF%8D-%E0%AE%A4%E0%AE%BE%E0%AE%95%E0%AF%8D%E0%AE%95%E0%AF%81%E0%AE%A4%E0%AE%B2%E0%AF%8D", "Content": "வட சிரியாவின் இட்லிப் மாநிலத்திற்கு ஹெலிகாப்டரில் வந்த குழுவொன்று க்ளோரின் வாயுத் தாக்குதல் மேற்கொண்டுள்ளதாக வௌிநாட்டு செய்திகள் தெரிவிக்கின்றன. தாக்குதலில் பிரதேசவாசிகள் கடுமையான சுவாச சிரமங்களை எதிர்கொண்டுள்ள நிலையில் , சம்பவம் தொடர்பில் இதுவரை எவரும் பொறுப்பேற்கவில்லை என தெரிவிக்கப்பட்டுள்ளது. இதேவேளை, சிரியாவின் எலப்போ நகரில் நேற்று இடம்பெற்ற எறிகணை வீச்சு சம்பவங்களில் சிறுவர்கள் பெண்கள் உட்பட்ட 30 பேர் வரை கொல்லப்பட்டனர். தீவிரவாதிகள் தரப்பிலிருந்தே இந்த எறிகணை வீச்சு தாக்குதல் இடம்பெற்றதாக மனித உரிமை குழுக்கள் தெரிவித்துள்ளன. எலப்போ பிரதேசத்தின் மீது அரசாங்க படையினர் நடத்திய தாக்குதலையடுத்தே இந்த எதிர் தாக்குதல் இடம்பெற்றுள்ளது."}