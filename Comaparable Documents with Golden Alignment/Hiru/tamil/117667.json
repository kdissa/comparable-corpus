{"Header": "மத்திய மாகாணத்தில் சாகித்திய விழா", "Time": "Friday, 02 October 2015 - 10:17", "Url": "http://www.hirunews.lk/tamil/117667/%E0%AE%AE%E0%AE%A4%E0%AF%8D%E0%AE%A4%E0%AE%BF%E0%AE%AF-%E0%AE%AE%E0%AE%BE%E0%AE%95%E0%AE%BE%E0%AE%A3%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%9A%E0%AE%BE%E0%AE%95%E0%AE%BF%E0%AE%A4%E0%AF%8D%E0%AE%A4%E0%AE%BF%E0%AE%AF-%E0%AE%B5%E0%AE%BF%E0%AE%B4%E0%AE%BE", "Content": "2 வருட காலமாக இடம்பெறாத மத்திய மாகாண தமிழ் சாகித்திய விழா எதிர்வரும் நவம்பர் மாதம் முதலாம் மற்றும் இரண்டாம் திகதிகளில் ஹட்டன் நகரில் நடாத்த ஏற்பாடுகள் செய்யப்படவுள்ளது. ஹட்டன் சீடா மண்டபத்தில் நேற்று இடம்பெற்ற செய்தியாளர் சந்திப்பில் கலந்து கொண்டு உரையாற்றிய மத்திய மாகாண அமைச்சர் எம். ரமேஷ் இதனை தெரிவித்துள்ளார். கடந்த 2 வருடங்களாக மத்திய மாகாணத்தில் தமிழ் சாகித்திய விழா நடைபெறாமல் இருந்தமைக்கான காரணம் ஆராயப்பட்டது. இது தொடர்பாக மத்திய மாகாண முதலமைச்சருடனும் செயலாளருடனும் கலந்துரையாடி அதற்கான பொறுப்பை தாம் ஏற்றதாக மாகாண அமைச்சர் எம்.ரமேஷ் தெரிவித்துள்ளார்."}