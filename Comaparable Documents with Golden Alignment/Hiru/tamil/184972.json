{"Header": "93 சத வீத கட்டடங்கள் அழிந்துள்ள சிரியாவின் மாவட்டம் - அதிர்ச்சித் தகவல் (படங்கள்)", "Time": "Friday, 02 March 2018 - 20:25", "Url": "http://www.hirunews.lk/tamil/184972/93-%E0%AE%9A%E0%AE%A4-%E0%AE%B5%E0%AF%80%E0%AE%A4-%E0%AE%95%E0%AE%9F%E0%AF%8D%E0%AE%9F%E0%AE%9F%E0%AE%99%E0%AF%8D%E0%AE%95%E0%AE%B3%E0%AF%8D-%E0%AE%85%E0%AE%B4%E0%AE%BF%E0%AE%A8%E0%AF%8D%E0%AE%A4%E0%AF%81%E0%AE%B3%E0%AF%8D%E0%AE%B3-%E0%AE%9A%E0%AE%BF%E0%AE%B0%E0%AE%BF%E0%AE%AF%E0%AE%BE%E0%AE%B5%E0%AE%BF%E0%AE%A9%E0%AF%8D-%E0%AE%AE%E0%AE%BE%E0%AE%B5%E0%AE%9F%E0%AF%8D%E0%AE%9F%E0%AE%AE%E0%AF%8D-%E0%AE%85%E0%AE%A4%E0%AE%BF%E0%AE%B0%E0%AF%8D%E0%AE%9A%E0%AF%8D%E0%AE%9A%E0%AE%BF%E0%AE%A4%E0%AF%8D-%E0%AE%A4%E0%AE%95%E0%AE%B5%E0%AE%B2%E0%AF%8D-%E0%AE%AA%E0%AE%9F%E0%AE%99%E0%AF%8D%E0%AE%95%E0%AE%B3%E0%AF%8D", "Content": "அரச படைகளினால் தொடர்ந்து சிரியாவின் கிழக்கு கோட்டா பிராந்தியத்திற்கு வெளியே மேற்கொள்ளப்படும் பாரிய தாக்குதல் காரணமாக அந்த பிரதேசத்தில் பாரிய சேதம் ஏற்பட்டுள்ளது. அங்குள்ள கட்டடங்கள் அனைத்தும் முற்றாக சேதமடைந்துள்ளன. பிராந்தியத்தில் இருந்து ஆயிரக்கணக்கான குடும்பங்கள் இடம்பெயர்ந்த வண்ணம் உள்ளனர். யுத்த வாநூர்தி குண்டுத்தாக்குதல் மற்றும் எரிகணை தாக்குதல்களினால், மருத்துவமனைகள், பாடசாலைகள் மற்றும் வர்த்தக நிலையங்கள் உட்பட பல கட்டடங்கள் முற்றாக அழிந்து போய் உள்ளன. இந்த அனர்த்தத்தை நிறுத்துவதற்கான எந்த முயற்சியினையும் ரஷ்யா மேற்கொள்ளவில்லை என தொண்டு நிறுவனங்கள் தெரிவித்துள்ளன. பாதிப்படைந்த பிரதேசங்களில் உள்ள மக்கள் நரகத்தில் வாழ்வது போன்று உள்ளதாக ஐக்கிய நாடுகளின் செயலாளர் நாயகம் குறிப்பிட்டுள்ளார். தற்போது கிடைத்த செய்திகளுக்கு அமைய மக்கள் செறிந்து வாழும் மாவட்டம் ஒன்றில் 93 சத வீதமான கட்டடங்கள் அழிந்து போய் உள்ளதாக ஐக்கிய நாடுகளின் அதிகாரிகள் தெரிவித்துள்ளனர். செய்மதியின் ஊடாக எடுக்கப்பட்ட புகைப்படங்களில் இந்த விடயம் உறுதிப்படுத்தப்பட்டுள்ளதாக சுட்டிக்காட்டப்பட்டுள்ளது."}