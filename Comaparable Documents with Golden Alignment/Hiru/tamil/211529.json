{"Header": "சடலமாக மீட்கப்பட்டவர்கள் தொடர்பில் வெளியான செய்தி..", "Time": "Saturday, 02 March 2019 - 14:39", "Url": "http://www.hirunews.lk/tamil/211529/%E0%AE%9A%E0%AE%9F%E0%AE%B2%E0%AE%AE%E0%AE%BE%E0%AE%95-%E0%AE%AE%E0%AF%80%E0%AE%9F%E0%AF%8D%E0%AE%95%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F%E0%AE%B5%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AE%BF%E0%AE%B2%E0%AF%8D-%E0%AE%B5%E0%AF%86%E0%AE%B3%E0%AE%BF%E0%AE%AF%E0%AE%BE%E0%AE%A9-%E0%AE%9A%E0%AF%86%E0%AE%AF%E0%AF%8D%E0%AE%A4%E0%AE%BF", "Content": "மாத்தறை - வெலிகம - தெனிபிட்டியில் உள்ள கட்டிட நிர்மான பணியிடம் ஒன்றிலிருந்து இருவரின் சடலங்கள் மீட்கப்பட்டுள்ளன. குறித்த கட்டிட நிர்மான பகுதியில் பணியாற்றிய இரண்டு தொழிலாளர்களின் சடலங்களே இவ்வாறு மீட்கப்பட்டுள்ளதாக வெலிகம காவல்துறையினர் தெரிவித்துள்ளனர். வெலிகம மற்றும் தெனுபிட்டிய பிரதேசங்களைச் சேர்ந்த 24 மற்றும் 32 வயதுடைய இருவரே இவ்வாறு சடலங்களாக மீட்கப்பட்டுள்ளனர். அவர்களில் ஒருவர், நிர்மானப் பணிகள் முன்னெடுக்கப்படும் பணியிடத்தின் உரிமையாளரின் சகோதரர் என காவல்துறையினர் தெரிவித்துள்ளனர். குறித்த இருவரும், மின்சார தாக்கத்திற்கு உள்ளான பின்னர் நீர் நிரம்பிய குழிக்குள் வீழ்ந்து உயிரிழந்திருக்கலாம் என காவல்துறையினர் சந்தேகம் வெளியிட்டுள்ளனர். இந்த நிலையில், சம்பவம் தொடர்பில் சிலரிடம் வாக்குமூலம் பதிவு, செய்துள்ளதாக காவல்துறையினர் தெரிவித்துள்ளனர்."}