{"Header": "முதலாம் தவணை கல்வி நடவடிக்கை ஆரம்பம்...", "Time": "Thursday, 02 January 2020 - 7:50", "Url": "http://www.hirunews.lk/tamil/231423/%E0%AE%AE%E0%AF%81%E0%AE%A4%E0%AE%B2%E0%AE%BE%E0%AE%AE%E0%AF%8D-%E0%AE%A4%E0%AE%B5%E0%AE%A3%E0%AF%88-%E0%AE%95%E0%AE%B2%E0%AF%8D%E0%AE%B5%E0%AE%BF-%E0%AE%A8%E0%AE%9F%E0%AE%B5%E0%AE%9F%E0%AE%BF%E0%AE%95%E0%AF%8D%E0%AE%95%E0%AF%88-%E0%AE%86%E0%AE%B0%E0%AE%AE%E0%AF%8D%E0%AE%AA%E0%AE%AE%E0%AF%8D", "Content": "புதிய வருடத்திற்கான முதலாம் தவணை கல்வி நடவடிக்கைகள் இன்று ஆரம்பமாகின்றன. அதேநேரம், 2019 ஆம் ஆண்டு கல்வி பொது தராதர சாதரணதர பரீட்சையின் முதலாம் கட்ட விடைத்தாள் திருத்தும் பணிகள் இடம்பெறும் 84 பாடசாலைகளுள், 37 பாடசாலைகள் இன்றைய தினம் கற்றல் செயற்பாடுகளுக்காக திறக்கப்படவுள்ளது. பரீட்சைகள் திணைக்களம் இதனை தெரிவித்துள்ளது. ஏனைய 47 பாடசாலைகளும் எதிர்வரும் 6 ஆம் திகதி திறக்கப்பட உள்ளதாகவும் அந்த திணைக்களம் குறிப்பிட்டுள்ளது. இரண்டு கட்டங்களாக இடம்பெறும் கல்வி பொது தராதர சாதாரணதர பரீட்சையின் விடைத்தாள் திருத்தும் பணிகளின் முதலாம்கட்ட பணிகள் கடந்த 26 ஆம் திகதி ஆரம்பமாகியது. இதேவேளை, சகல பாடசாலைகளின் அதிபர்களும், பெற்றோர்களுடன் கலந்துரையாடி பாடசாலை சூழலை சுத்திகரிக்கும் நடவடிக்கைகளை முன்னெடுக்குமாறு கல்வி அமைச்சு தெரிவித்துள்ளது. அதேநேரம், பாடசாலை மாணவர்களுக்கு வழங்கப்படும் சீருடை வவுச்சர்களை இன்றைய தினத்திற்குள் மாணவர்களிடம் கையளிப்பதற்கான நடவடிக்கைகள் முன்னெடுக்கப்பட்டுள்ளதாக குறிப்பிடப்படுகிறது. அதனை விரைவாக மாணவர்களிடம் கையளிப்பதற்கான நடவடிக்கைகளை முன்னெடுக்குமாறு சகல பாடசாலை அதிபர்களுக்கும் அறிவுறுத்தப்பட்டுள்ளதாக கல்வி அமைச்சு தெரிவித்துள்ளது."}