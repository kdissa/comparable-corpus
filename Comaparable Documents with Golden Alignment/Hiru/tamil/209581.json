{"Header": "2 ஆயிரத்து 119, சிறுவர் தொழிலாளர்கள் மீட்பு", "Time": "Saturday, 02 February 2019 - 15:34", "Url": "http://www.hirunews.lk/tamil/209581/2-%E0%AE%86%E0%AE%AF%E0%AE%BF%E0%AE%B0%E0%AE%A4%E0%AF%8D%E0%AE%A4%E0%AF%81-119-%E0%AE%9A%E0%AE%BF%E0%AE%B1%E0%AF%81%E0%AE%B5%E0%AE%B0%E0%AF%8D-%E0%AE%A4%E0%AF%8A%E0%AE%B4%E0%AE%BF%E0%AE%B2%E0%AE%BE%E0%AE%B3%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%AE%E0%AF%80%E0%AE%9F%E0%AF%8D%E0%AE%AA%E0%AF%81", "Content": "தெலுங்கானாவில் 'ஒப்பரேஷன் ஸ்மைல்' திட்டத்தின் கீழ் நடத்தப்பட்ட சோதனையில், 2 ஆயிரத்து 119 சிறுவர் தொழிலாளர்கள் மீட்கப்பட்டுள்ளதாக தகவல் வெளியாகியுள்ளது. மீட்கப்பட்ட 2 ஆயிரத்து 119பேரில் ஆயிரத்து 653 சிறுவன்களும், 466 சிறுமிகளும் உள்ளடங்குகின்றனர் என இந்திய ஊடுகமொன்று தெரிவித்துள்ளது. மீட்கப்பட்டவர்களுள் 535 பேர் தெருக்களிலிருந்தும், 340 பேர் தொழிற்சாலைகளிலிருந்தும் , 119 பேர் செங்கல் சூளைகளிலிருந்தும், 51 பேர் யாசகம்பெறும் இடங்களிலிருந்தும் மீட்கப்பட்டுள்ளனர். அவர்களுள் 274 சிறுமிகள் உட்பட ஆயிரத்து 303 பேர் பெற்றோரிடம் ஒப்படைக்கப்பட்டுள்ளனர். இந்த நிலையில், 816 சிறுவர்களின் பெற்றோரை தேடும் பணியில் காவல்துறையினர் ஈடுபட்டுள்ளனர். இதேநேரம், சிறுவர்களைத் தொழிலில் அமர்த்திய குறித்த தொழிற்சாலைகள் மற்றும் செங்கல் சூளைகள் ஆகியவற்றுக்கு எதிராக 58 வழக்குகள் பதிவு செய்யப்பட்டுள்ளதாக தெரிவிக்கப்பட்டுள்ளது."}