{"Header": "குருணாகலை விபத்தில் 2 வயது பெண் குழந்தை மற்றும் காவற்துறை அதிகாரி பலி!! ", "Time": "Saturday, 02 March 2019 - 16:36", "Url": "http://www.hirunews.lk/tamil/211550/%E0%AE%95%E0%AF%81%E0%AE%B0%E0%AF%81%E0%AE%A3%E0%AE%BE%E0%AE%95%E0%AE%B2%E0%AF%88-%E0%AE%B5%E0%AE%BF%E0%AE%AA%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-2-%E0%AE%B5%E0%AE%AF%E0%AE%A4%E0%AF%81-%E0%AE%AA%E0%AF%86%E0%AE%A3%E0%AF%8D-%E0%AE%95%E0%AF%81%E0%AE%B4%E0%AE%A8%E0%AF%8D%E0%AE%A4%E0%AF%88-%E0%AE%AE%E0%AE%B1%E0%AF%8D%E0%AE%B1%E0%AF%81%E0%AE%AE%E0%AF%8D-%E0%AE%95%E0%AE%BE%E0%AE%B5%E0%AE%B1%E0%AF%8D%E0%AE%A4%E0%AF%81%E0%AE%B1%E0%AF%88-%E0%AE%85%E0%AE%A4%E0%AE%BF%E0%AE%95%E0%AE%BE%E0%AE%B0%E0%AE%BF-%E0%AE%AA%E0%AE%B2%E0%AE%BF", "Content": "குருணாகலை - சாரகம வாவிக்கு அருகில் முச்சக்கரவண்டியொன்று கவிழ்ந்து மகிழூர்தியொன்றில் மோதி இடம்பெற்ற விபத்தில் காவற்துறை அதிகாரியொருவரும் அவரின் மகளும் உயிரிழந்துள்ளனர். இன்று முற்பகல் இந்த விபத்து இடம்பெற்றுள்ளதாக தெரிவிக்கப்படுகிறது. முச்சக்கரவண்டியின் சாரதிக்கு வாகனத்தை கட்டுப்படுத்த முடியாது போனமையால் இந்த விபத்து இடம்பெற்றுள்ளதாக எமது செய்தியாளர் தெரிவித்தார். மாவனெல்லை காவற்துறையில் பணிபுரிந்த 30 வயதுடைய காவற்துறை அதிகாரியும் அவரின் 2 வயது பெண் குழந்தையும் இந்த விபத்தில் உயிரிழந்துள்ளனர். இவர்கள் அரநாயக்க - தல்கஸ்பிட்டி பிரதேசத்தை சேர்ந்தவர்களாவர். இந்த விபத்தில் முச்சக்கரவண்டியில் பயணித்த காவற்துறை அதிகாரியின் மனைவி , அவரின் தாய் மற்றும் முச்சக்கரவண்டியின் சாரதியான மனைவியின் தந்தை ஆகியோர் படுகாயமடைந்து மருத்துவமனையின் தீவிர சிகிச்சைப் பிரிவில் அனுமதிக்கப்பட்டுள்ளனர். விபத்து தொடர்பில் மகிழூர்தியின் சாரதி காவற்துறையால் கைது செய்யப்பட்டுள்ளார்."}