{"Header": " அடுத்த போகத்தில் அமெரிக்க வைரஸ்", "Time": "Saturday, 02 February 2019 - 7:26", "Url": "http://www.hirunews.lk/tamil/209539/%E0%AE%85%E0%AE%9F%E0%AF%81%E0%AE%A4%E0%AF%8D%E0%AE%A4-%E0%AE%AA%E0%AF%8B%E0%AE%95%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%85%E0%AE%AE%E0%AF%86%E0%AE%B0%E0%AE%BF%E0%AE%95%E0%AF%8D%E0%AE%95-%E0%AE%B5%E0%AF%88%E0%AE%B0%E0%AE%B8%E0%AF%8D", "Content": "படைப்புழுக்களை கட்டுப்படுத்துவதற்காக அமெரிக்காவிலிருந்து கொண்டுவரப்பட்ட அமெரிக்க வைரஸை அடுத்த போகத்தில் இடம்பெறவுள்ள சோள பயிர்ச்செய்கையில் பயன்படுத்த முடியும் என விவசாயத் திணைக்களம் தெரிவித்துள்ளது. குறித்த அமெரிக்க வைரஸானது தொடர்ந்து பரீட்சார்த்த நிலையிலேயே உள்ளதாக திணைக்களத்தின் பணிப்பாளர் நாயகம் டபிள்யு.எம்.டபிள்யு. வீரகோன் தெரிவித்துள்ளார். படைப்புழுக்களின் தாக்கம் காரணமாக ஆயிரக்கணக்கான ஏக்கர் சோள பயிர்ச்செய்கை பாதிக்கப்பட்டுள்ளது. இந்த நிலையில், அதனைக் கட்டுப்படுத்துவதற்கான நடவடிக்கைகள் மாவட்ட ரீதியில் முன்னெடுக்கப்பட்டு வருவதாக தெரிவிக்கப்பட்டுள்ளது. இதேநேரம், ஒரு கிலோ சோளத்தை 45 ரூபாவிற்கும் குறைந்த விலையில், மொத்த விற்பனையாளர்களுக்கு விற்பனை செய்ய வேண்டாம் என விவசாய அமைச்சர் பீ.ஹரிசன் தெரிவித்துள்ளார். விவசாய அமைச்சில் நேற்று இடம்பெற்ற கலந்துரையாடலின்போதே அவர் இதனைத் தெரிவித்துள்ளார்."}