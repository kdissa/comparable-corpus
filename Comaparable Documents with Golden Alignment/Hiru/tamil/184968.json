{"Header": "சிரியாவில் இடம்பெறும் படுகொலைகளுக்கு எதிர்ப்பு தெரிவித்து முள்ளிவாய்க்காலில் நாளை போராட்டம்", "Time": "Friday, 02 March 2018 - 19:51", "Url": "http://www.hirunews.lk/tamil/184968/%E0%AE%9A%E0%AE%BF%E0%AE%B0%E0%AE%BF%E0%AE%AF%E0%AE%BE%E0%AE%B5%E0%AE%BF%E0%AE%B2%E0%AF%8D-%E0%AE%87%E0%AE%9F%E0%AE%AE%E0%AF%8D%E0%AE%AA%E0%AF%86%E0%AE%B1%E0%AF%81%E0%AE%AE%E0%AF%8D-%E0%AE%AA%E0%AE%9F%E0%AF%81%E0%AE%95%E0%AF%8A%E0%AE%B2%E0%AF%88%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%8E%E0%AE%A4%E0%AE%BF%E0%AE%B0%E0%AF%8D%E0%AE%AA%E0%AF%8D%E0%AE%AA%E0%AF%81-%E0%AE%A4%E0%AF%86%E0%AE%B0%E0%AE%BF%E0%AE%B5%E0%AE%BF%E0%AE%A4%E0%AF%8D%E0%AE%A4%E0%AF%81-%E0%AE%AE%E0%AF%81%E0%AE%B3%E0%AF%8D%E0%AE%B3%E0%AE%BF%E0%AE%B5%E0%AE%BE%E0%AE%AF%E0%AF%8D%E0%AE%95%E0%AF%8D%E0%AE%95%E0%AE%BE%E0%AE%B2%E0%AE%BF%E0%AE%B2%E0%AF%8D-%E0%AE%A8%E0%AE%BE%E0%AE%B3%E0%AF%88-%E0%AE%AA%E0%AF%8B%E0%AE%B0%E0%AE%BE%E0%AE%9F%E0%AF%8D%E0%AE%9F%E0%AE%AE%E0%AF%8D", "Content": "சிரியாவில் இடம்பெறும் படுகொலைகளுக்கு எதிர்ப்பு தெரிவித்து, நாளையதினம் முல்லைத்தீவு முள்ளிவாய்க்காலில் போராட்டம் ஒன்று நடத்தப்படவுள்ளது. இந்த போராட்டத்தில் பங்குபற்றுவோருக்காக, யாழ்ப்பாணம் நல்லூர் கோவில் முன்றலில் இருந்தும், பருத்தித்துறை பேருந்து நிலையத்தில் இருந்தும் நாளை காலை 8 மணிக்கு விசேட பேருந்து சேவை நடத்தப்படவுள்ளதாகவும் தெரிவிக்கப்படுகிறது. ஏற்கனவே சிரிய படுகொலைகளுக்கு எதிராக, யாழ்ப்பாணம், கிளிநொச்சி, திருகோணமலை மற்றும் மட்டக்களப்பு மாவட்டங்களில் போராட்டங்கள் நடத்தப்பட்டிருந்தன. இந்த நிலையில் இறுதியுத்தம் இடம்பெற்ற முள்ளிவாய்க்காலில் நாளைக் காலை இந்த எதிர்ப்பு போராட்டம் நடத்தப்படவுள்ளது."}