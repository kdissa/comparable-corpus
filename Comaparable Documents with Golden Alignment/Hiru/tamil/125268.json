{"Header": "நரேந்திர மோடிக்கு ஜெயலலிதா கடிதம்", "Time": "Tuesday, 02 February 2016 - 8:55", "Url": "http://www.hirunews.lk/tamil/125268/%E0%AE%A8%E0%AE%B0%E0%AF%87%E0%AE%A8%E0%AF%8D%E0%AE%A4%E0%AE%BF%E0%AE%B0-%E0%AE%AE%E0%AF%8B%E0%AE%9F%E0%AE%BF%E0%AE%95%E0%AF%8D%E0%AE%95%E0%AF%81-%E0%AE%9C%E0%AF%86%E0%AE%AF%E0%AE%B2%E0%AE%B2%E0%AE%BF%E0%AE%A4%E0%AE%BE-%E0%AE%95%E0%AE%9F%E0%AE%BF%E0%AE%A4%E0%AE%AE%E0%AF%8D", "Content": "தமிழக மீனவர்கள் மற்றும் அவர்களின் படகுகள் இலங்கையில் தடுத்து வைக்கப்பட்டுள்ளமை தொடர்பில், வழமைபோன்று தமிழக முதல்வர் ஜெயலிலதா ஜெயராம் கண்டனம் தெரிவித்துள்ளார். அத்துடன் இந்த விடயத்தில் பிரத்தியேகமாக தலையிட்டு, விரைவில் தீர்க்க நடவடிக்கை எடுக்க வேண்டும் என்று, இந்திய பிரதமர் நரேந்திர மோடிக்கு அவர் கடிதம் ஒன்றை அனுப்பி வைத்துள்ளார். இலங்கையில் கடந்த தினம் கைது செய்யப்பட்ட 9 மீனவர்களுடன் மொத்தமாக 15 மீனவர்களும், தமிழக மீனவர்களுக்கு சொந்தமான 69 மீன்பிடி படகுகளும் தடுத்து வைக்கப்பட்டுள்ளதாக ஜெயலலிதா சுட்டிக்காட்டியுள்ளார். இந்த நிலையில் மீனவர்களையும், படகுகளையும் விடுவிப்பதற்கு இந்திய அரசாங்கம் நடவடிக்கை எடுக்க வேண்டும் என்று அவர் கோரிக்கை விடுத்துள்ளார்."}