{"Header": "மூன்று மீனவர்கள் தொடர்பில்   எந்த தகவலும் இதுவரை இல்லை", "Time": "Sunday, 02 September 2018 - 7:42", "Url": "http://www.hirunews.lk/tamil/198953/%E0%AE%AE%E0%AF%82%E0%AE%A9%E0%AF%8D%E0%AE%B1%E0%AF%81-%E0%AE%AE%E0%AF%80%E0%AE%A9%E0%AE%B5%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AE%BF%E0%AE%B2%E0%AF%8D-%E0%AE%8E%E0%AE%A8%E0%AF%8D%E0%AE%A4-%E0%AE%A4%E0%AE%95%E0%AE%B5%E0%AE%B2%E0%AF%81%E0%AE%AE%E0%AF%8D-%E0%AE%87%E0%AE%A4%E0%AF%81%E0%AE%B5%E0%AE%B0%E0%AF%88-%E0%AE%87%E0%AE%B2%E0%AF%8D%E0%AE%B2%E0%AF%88", "Content": "கடந்த ஜூன் மாதம் 2ஆம் திகதி பொத்துவில் - உல்ல கடற்றொழில் துறைமுகத்தில் இருந்து கடலுக்கு சென்ற மூன்று மீனவர்கள் காணாமல்போய் 3 மாதங்கள் நிறைவடைகின்ற போதிலும் அவர்கள் குறித்து எந்த தகவலும் இதுவரை இல்லை என அவர்களின் உறவினர்கள் தெரிவித்துள்ளனர். அன்றைய தினம் அதிகாலை 4 மணியளவில் அவர்கள் கடலுக்கு சென்ற நிலையில், முற்பகல் 10 மணியளவில் அவர்கள் வராத காரணத்தினால், உறவினர்கள் கடற்படையினருக்கு அறிவித்துள்ளனர். இதனையடுத்து, கடற்படையினர் மற்றும் பிரதேச மக்கள் இணைந்து அவர்களை தேடும் பணில் ஈடுபட்ட நிலையிலும் அவர்கள் குறித்து தகவல்கள் எவையும் கிடைக்கப்பெறவில்லை."}