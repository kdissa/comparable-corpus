{"Header": "தென்கொரியா செல்லும் வடகொரியா உயர்மட்ட குழு", "Time": "Tuesday, 02 January 2018 - 12:59", "Url": "http://www.hirunews.lk/tamil/179931/%E0%AE%A4%E0%AF%86%E0%AE%A9%E0%AF%8D%E0%AE%95%E0%AF%8A%E0%AE%B0%E0%AE%BF%E0%AE%AF%E0%AE%BE-%E0%AE%9A%E0%AF%86%E0%AE%B2%E0%AF%8D%E0%AE%B2%E0%AF%81%E0%AE%AE%E0%AF%8D-%E0%AE%B5%E0%AE%9F%E0%AE%95%E0%AF%8A%E0%AE%B0%E0%AE%BF%E0%AE%AF%E0%AE%BE-%E0%AE%89%E0%AE%AF%E0%AE%B0%E0%AF%8D%E0%AE%AE%E0%AE%9F%E0%AF%8D%E0%AE%9F-%E0%AE%95%E0%AF%81%E0%AE%B4%E0%AF%81", "Content": "இந்த ஆண்டில் தென்கொரியாவில் இடம்பெறவுள்ள வின்டர் ஒலிம்பிக் தொடரில் வடகொரியா கலந்து கொள்ளவுள்ளது. இதற்காக குழுவொன்று தென்கொரியாவிற்கு அனுப்பி வைக்கப்படும் என ஏற்கனவே வடகொரியாவின் ஜனாதிபதி கிம் ஜோன் உன் அறிவித்திருந்தார். இந்த அறிவித்தலின் அடிப்படையில் வடகொரியாவின் உயர்மட்ட குழுவொன்று தென்கொரியா செல்லவுள்ளது. இந்த குழு எதிர்வரும் 9 ஆம் திகதி தென்கொரியாவில் சந்திப்புக்களை நடத்தவுள்ளதாக சர்வதேச தகவல்கள் தெரிவிக்கின்றன. இரு நாடுகளுக்கிடையேயான இத்தகைய கலந்துரையாடல்கள் இரண்டு நாட்டு நட்புறவை மேம்படுத்த வாய்ப்பாக அமையும் என தென்கொரிய ஜனாதிபதி தெரிவித்துள்ளார்."}