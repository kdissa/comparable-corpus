{"Header": "விலங்குகளை துன்புறுத்தி வந்த உணவகம் சுற்றிவளைப்பு - ஹிரு சி.ஐ.ஏ காணொளி", "Time": "Friday, 02 September 2016 - 21:24", "Url": "http://www.hirunews.lk/tamil/142109/%E0%AE%B5%E0%AE%BF%E0%AE%B2%E0%AE%99%E0%AF%8D%E0%AE%95%E0%AF%81%E0%AE%95%E0%AE%B3%E0%AF%88-%E0%AE%A4%E0%AF%81%E0%AE%A9%E0%AF%8D%E0%AE%AA%E0%AF%81%E0%AE%B1%E0%AF%81%E0%AE%A4%E0%AF%8D%E0%AE%A4%E0%AE%BF-%E0%AE%B5%E0%AE%A8%E0%AF%8D%E0%AE%A4-%E0%AE%89%E0%AE%A3%E0%AE%B5%E0%AE%95%E0%AE%AE%E0%AF%8D-%E0%AE%9A%E0%AF%81%E0%AE%B1%E0%AF%8D%E0%AE%B1%E0%AE%BF%E0%AE%B5%E0%AE%B3%E0%AF%88%E0%AE%AA%E0%AF%8D%E0%AE%AA%E0%AF%81-%E0%AE%B9%E0%AE%BF%E0%AE%B0%E0%AF%81-%E0%AE%9A%E0%AE%BF-%E0%AE%90-%E0%AE%8F-%E0%AE%95%E0%AE%BE%E0%AE%A3%E0%AF%8A%E0%AE%B3%E0%AE%BF", "Content": "காலி - அஹங்கம பிரதேசத்தில் உணவகம் ஒன்றினுள் சட்டவிரோதமான முறையில் விலங்குகள் கூண்டில் அடைக்கப்பட்டுள்ளமை தொடர்பில் எமது ஹிரு சி.ஐ.ஏ வௌிப்படுத்தியிருந்தது. இதனை தொடர்ந்து வனவிலங்கு அதிகாரிகள் குறித்த உணவகத்தை கடந்த 30ம் திகதி சுற்றிவளைத்தனர். இதன் போது , கிளிகள் , நட்சத்திர ஆமைகள் உள்ளிட்ட விலங்குகள் மீட்கப்பட்டன. மேலும் , சந்தேகநபர் ஒருவரும் இதன் போது கைது செய்யப்பட்டதாக தெரிவிக்கப்பட்டுள்ளது. அவர் இன்று காலி நீதிவான் நீதிமன்றத்தில் முன்னிலைப்படுத்தப்படவுள்ளார்."}