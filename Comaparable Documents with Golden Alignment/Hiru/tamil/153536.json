{"Header": "குறைந்த விலையில் வாகனங்களை பெற்றுத்தருவதாக தெரிவித்து மேற்கொள்ளப்படும் நிதி மோசடி தொடர்பில் மேலும் தகவல்கள்... ", "Time": "Thursday, 02 February 2017 - 20:33", "Url": "http://www.hirunews.lk/tamil/153536/%E0%AE%95%E0%AF%81%E0%AE%B1%E0%AF%88%E0%AE%A8%E0%AF%8D%E0%AE%A4-%E0%AE%B5%E0%AE%BF%E0%AE%B2%E0%AF%88%E0%AE%AF%E0%AE%BF%E0%AE%B2%E0%AF%8D-%E0%AE%B5%E0%AE%BE%E0%AE%95%E0%AE%A9%E0%AE%99%E0%AF%8D%E0%AE%95%E0%AE%B3%E0%AF%88-%E0%AE%AA%E0%AF%86%E0%AE%B1%E0%AF%8D%E0%AE%B1%E0%AF%81%E0%AE%A4%E0%AF%8D%E0%AE%A4%E0%AE%B0%E0%AF%81%E0%AE%B5%E0%AE%A4%E0%AE%BE%E0%AE%95-%E0%AE%A4%E0%AF%86%E0%AE%B0%E0%AE%BF%E0%AE%B5%E0%AE%BF%E0%AE%A4%E0%AF%8D%E0%AE%A4%E0%AF%81-%E0%AE%AE%E0%AF%87%E0%AE%B1%E0%AF%8D%E0%AE%95%E0%AF%8A%E0%AE%B3%E0%AF%8D%E0%AE%B3%E0%AE%AA%E0%AF%8D%E0%AE%AA%E0%AE%9F%E0%AF%81%E0%AE%AE%E0%AF%8D-%E0%AE%A8%E0%AE%BF%E0%AE%A4%E0%AE%BF-%E0%AE%AE%E0%AF%8B%E0%AE%9A%E0%AE%9F%E0%AE%BF-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AE%BF%E0%AE%B2%E0%AF%8D-%E0%AE%AE%E0%AF%87%E0%AE%B2%E0%AF%81%E0%AE%AE%E0%AF%8D-%E0%AE%A4%E0%AE%95%E0%AE%B5%E0%AE%B2%E0%AF%8D%E0%AE%95%E0%AE%B3%E0%AF%8D", "Content": "ஹிரு சிஐஏயின் ஊடாக நேற்றைய தினம் குறைந்த விலைக்கு சொகுசு வாகனங்களை பெற்றுத்தருவதாக கூறி மேற்கொள்ளப்படும் நிதி மோசடி தொடர்பில் வௌிப்படுத்தியிருந்தோம். கோடீஸ்வரியாக தன்னை அடையாளப்படுத்திக் கொண்ட பெண்ணொருவர் குருணாகலை பிரதேசத்தில் அமைந்துள்ள விகாரையொன்றின் தேரரொருவருடன் கடந்த தினத்தில் பன்னிபிடியவில் அமைந்துள்ள வீடொன்றுக்கு வருகை தந்தார். அது , குறைந்த விலைக்கு வாகனங்களை பெற வந்த நபர்களிடம் முற்பணத்தை பெற்றுக் கொள்வதற்காகும். இந்த பெண் ஆரம்பத்தில் குறித்த வாகனங்கள் உயிரிழந்த தனது கணவரால் கிடைத்தது என தெரிவித்திருந்தார். எனினும் , குறித்த பெண்ணுடன் வந்த நபரொருவர்  , குறைந்த விலையில் பெற்றுத்தருவதாக கூறப்படும் இந்த வாகனங்கள் நீதிமன்ற பொறுப்பில் உள்ளவை என தெரிவித்தார். குறைந்த விலையில் வாகனங்களை பெற்றுத்தருவதாக கூறி அதற்காக இலட்சக்கணக்கில் முற்பணம் பெற்றுக் கொள்ளும் இந்த பெண் பின்னர் தலைமறைவாகி விடுவதாக ஹிரு சிஐஏ தேடுதலில் தெரியவந்துள்ளது. ஹிரு சிஐஏ காணொளி கீழே..."}