{"Header": "டாக்கா நகரில் பணயக்கைதிகளாக பிடித்து வைக்கப்பட்டிருந்த இலங்கையர்கள் மீட்பு", "Time": "Saturday, 02 July 2016 - 8:31", "Url": "http://www.hirunews.lk/tamil/136999/%E0%AE%9F%E0%AE%BE%E0%AE%95%E0%AF%8D%E0%AE%95%E0%AE%BE-%E0%AE%A8%E0%AE%95%E0%AE%B0%E0%AE%BF%E0%AE%B2%E0%AF%8D-%E0%AE%AA%E0%AE%A3%E0%AE%AF%E0%AE%95%E0%AF%8D%E0%AE%95%E0%AF%88%E0%AE%A4%E0%AE%BF%E0%AE%95%E0%AE%B3%E0%AE%BE%E0%AE%95-%E0%AE%AA%E0%AE%BF%E0%AE%9F%E0%AE%BF%E0%AE%A4%E0%AF%8D%E0%AE%A4%E0%AF%81-%E0%AE%B5%E0%AF%88%E0%AE%95%E0%AF%8D%E0%AE%95%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F%E0%AE%BF%E0%AE%B0%E0%AF%81%E0%AE%A8%E0%AF%8D%E0%AE%A4-%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88%E0%AE%AF%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%AE%E0%AF%80%E0%AE%9F%E0%AF%8D%E0%AE%AA%E0%AF%81", "Content": "பங்களாதேஸில் ஆயுத தாரிகளால் பணயக் கைதிகளாக பிடிக்கப்பட்டிருந்தவர்களில் இருந்த இலங்கையர்கள் இருவரும் மீட்கப்பட்டுள்ளதாக தெரிவிக்கப்பட்டுள்ளது. அவர்களுடன் மேலும் 10 பணயக் கைதிகளும் மீட்கப்பட்டுள்ளதாகவும் , அவர்கள் எவ்வித பாதிப்பும் இன்றி மீட்கப்பட்டு , வைத்தியசாலையில் அனுமதிக்கப்பட்டுள்ளதாகவும் தெரிவிக்கப்படுகின்றது. இத்தகவலை பங்களாதேஸூக்கான இலங்கை உயர்ஸ்தானிகராலயம் தெரிவித்துள்ளது Update : Saturday, July 2, 2016 9.40 --------------------------- பங்களாதேஸ் தலைநகரான டாக்காவில் ஆயுததாரிகளால் பணயக்கைதிகளாக பிடித்து வைக்கப்பட்டுள்ள இலங்கையர்கள் தம்பதிகள் என நம்பப்படுகிறது. பங்களாதேஸில் பணிபுரிந்து வந்த கணவர் மற்றும் அவரது மனைவியும் இவ்வாறு பணயக்கைதிகளாக பிடிக்கப்பட்டவர்களில் இருப்பதாக தகவல் கிடைத்துள்ளது என பங்களாதேஸூக்கான இலங்கை உயர்ஸ்தானிகராலயம் தெரிவித்துள்ளது. எனினும் அவர்கள் தொடர்பில் மேலதிக தகவல் ஏதும் கிடைக்கப்பெறவில்லை என தெரியவந்துள்ளது. இதேவேளை, பங்களாதேஸின் இராணுவத்தினர் பணயக்கைதிகளை மீட்பதற்கான நடவடிக்கையில் ஈடுபட்டுள்ளதாக வெளிநாட்டு செய்திகள் தெரிவிக்கின்றன."}