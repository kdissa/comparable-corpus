{"Header": "சீரற்ற வானிலையால் சாதாரண தர பரீட்சைக்கு பாதிப்பில்லை", "Time": "Monday, 02 December 2019 - 12:58", "Url": "http://www.hirunews.lk/tamil/229407/%E0%AE%9A%E0%AF%80%E0%AE%B0%E0%AE%B1%E0%AF%8D%E0%AE%B1-%E0%AE%B5%E0%AE%BE%E0%AE%A9%E0%AE%BF%E0%AE%B2%E0%AF%88%E0%AE%AF%E0%AE%BE%E0%AE%B2%E0%AF%8D-%E0%AE%9A%E0%AE%BE%E0%AE%A4%E0%AE%BE%E0%AE%B0%E0%AE%A3-%E0%AE%A4%E0%AE%B0-%E0%AE%AA%E0%AE%B0%E0%AF%80%E0%AE%9F%E0%AF%8D%E0%AE%9A%E0%AF%88%E0%AE%95%E0%AF%8D%E0%AE%95%E0%AF%81-%E0%AE%AA%E0%AE%BE%E0%AE%A4%E0%AE%BF%E0%AE%AA%E0%AF%8D%E0%AE%AA%E0%AE%BF%E0%AE%B2%E0%AF%8D%E0%AE%B2%E0%AF%88", "Content": "இன்று ஆரம்பமாகிய சாதாரண பரீட்சை தொடர்பில் இதுவரை எந்த வித முறைப்பாடுகளும் பதிவாகவில்லை என பரீட்சைகள் திணைக்களம் தெரிவித்துள்ளது. இன்று முற்பகல் 8.30 க்கு ஆரம்பமான இந்த பரீட்சை 4 ஆயிரத்து 987 பரீட்சை மத்திய நிலையங்களில் இடம்பெற்று வருகின்றது. குறித்த பரீட்சைக்கு நாடளாவிய ரீதியில் 7 லட்சத்து 17 ஆயிரத்து எட்டு பரீட்சார்த்திகள் தோற்றுகின்றனர். இதேவேளை, நாடளாவிய ரீதியில் ஏற்பட்டுள்ள சீரற்ற கால நிலையினால் குறித்த பரீட்சைக்கு எந்த வித இடையூறுகளும் ஏற்படவில்லை என பரீட்சைகள் ஆணையாளர் சனத் பூஜித்த தெரிவித்துள்ளார். பதுளை, மட்டக்களப்பு, அம்பாறை, மன்னார், முல்லைத்தீவு. களுத்துறை, ஹம்பாந்தோட்டை, கேகாலை, கண்டி, மற்றும் நுவரெலியா உள்ளிட்ட மாவட்டங்களில் இருந்து பரீட்சார்த்திகள் எவ்வித தடைகளும் இன்றி தோற்றியுள்ளதாக தெரிவிக்கப்படுகிறது. குறித்த பரீட்சையானது எதிர்வரும் 12 ஆம் திகதி வரை இடம்பெறவுள்ளமை குறிப்பிடத்தக்கது."}