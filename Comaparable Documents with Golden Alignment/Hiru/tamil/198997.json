{"Header": "வரட்சியால் வில்பத்து தேசிய வனம் கடும் பாதிப்பு", "Time": "Sunday, 02 September 2018 - 18:30", "Url": "http://www.hirunews.lk/tamil/198997/%E0%AE%B5%E0%AE%B0%E0%AE%9F%E0%AF%8D%E0%AE%9A%E0%AE%BF%E0%AE%AF%E0%AE%BE%E0%AE%B2%E0%AF%8D-%E0%AE%B5%E0%AE%BF%E0%AE%B2%E0%AF%8D%E0%AE%AA%E0%AE%A4%E0%AF%8D%E0%AE%A4%E0%AF%81-%E0%AE%A4%E0%AF%87%E0%AE%9A%E0%AE%BF%E0%AE%AF-%E0%AE%B5%E0%AE%A9%E0%AE%AE%E0%AF%8D-%E0%AE%95%E0%AE%9F%E0%AF%81%E0%AE%AE%E0%AF%8D-%E0%AE%AA%E0%AE%BE%E0%AE%A4%E0%AE%BF%E0%AE%AA%E0%AF%8D%E0%AE%AA%E0%AF%81", "Content": "கடும் வரட்சி காரணமாக, வில்பத்து தேசிய வனத்திலுள்ள சுற்றுலா விடுதியை தற்காலிகமாக மூடுவதற்கு நடவடிக்கை மேற்கொள்ளப்பட்டுள்ளது. இந்த வருடத்தின் ஜனவரி மாதத்தின் பின்னர் வில்பத்து தேசிய பூங்காவுக்கு போதிய மழைவீழ்ச்சி கிடைக்கப் பெறவில்லை. இதனால் பிரதான குளங்கள் பல நீரின்றி வற்றிய நிலையில் காணப்படுகின்றன. மேலும், நாட்டின் பல்வேறு பிரதேசங்களிலும், ஏற்பட்டுள்ள வரட்சியான காலநிலையால், பலர் பாதிக்கப்பட்டுள்ளதாகவும், வடக்கில் மாத்திரம் 5 இலட்சத்து அதிகமானோர் பாதிக்கப்பட்டுள்ளதாகவும் தெரிவிக்கப்படுகின்றது. இதேவேளை நீர் பற்றாக்குறைக் காரணமாக, மிஹிந்தலை ரஜரட்ட பல்கலைக்கழகம் காலவரையறையின்றி மூடப்பட்டுள்ளமையும் குறிப்பிடத்தக்கது."}