{"Header": " வெடிப்பு சம்பவம் ஒன்றில்  இராணுவ சிப்பாய் பலி", "Time": "Sunday, 02 June 2019 - 8:11", "Url": "http://www.hirunews.lk/tamil/217551/%E0%AE%B5%E0%AF%86%E0%AE%9F%E0%AE%BF%E0%AE%AA%E0%AF%8D%E0%AE%AA%E0%AF%81-%E0%AE%9A%E0%AE%AE%E0%AF%8D%E0%AE%AA%E0%AE%B5%E0%AE%AE%E0%AF%8D-%E0%AE%92%E0%AE%A9%E0%AF%8D%E0%AE%B1%E0%AE%BF%E0%AE%B2%E0%AF%8D-%E0%AE%87%E0%AE%B0%E0%AE%BE%E0%AE%A3%E0%AF%81%E0%AE%B5-%E0%AE%9A%E0%AE%BF%E0%AE%AA%E0%AF%8D%E0%AE%AA%E0%AE%BE%E0%AE%AF%E0%AF%8D-%E0%AE%AA%E0%AE%B2%E0%AE%BF", "Content": "யாழ்ப்பாணம் - பலாலி பிரதேசத்தில் இடம்பெற்ற வெடிப்பு சம்பவம் ஒன்றில் இராணுவ சிப்பாய் ஒருவர் உயிரிழந்தார். நேற்று மாலை இந்த சம்பவம் இடம்பெற்றுள்ளது. இதன்போது மேலும் இருவர் காயமடைந்து மருத்துவமனையில் அனுமதிக்கப்பட்டுள்ளனர். பலாலி இராணுவ முகாமுக்கு அருகில் சுத்தம் செய்யும் பணியில் ஈடுபட்டிருந்த இராணுவத்தினரே இந்த அனர்த்தத்திற்கு முகம்கொடுத்ததாக, இராணுவ பேச்சாளர் பிரிகேடியர் சுமித் அத்தபத்து தெரிவித்துள்ளார். யுத்தக்காலத்தில் பயன்படுத்தப்பட்ட வெடிப்பொருள் ஒன்றின் மீது இராணுவ சிப்பாய் ஒருவர் காலை பதித்தமையினால், குறித்த வெடிப்பொருள் வெடித்துள்ளது. எவ்வாறாயினும் வெடித்த குறித்த வெடிப்பொருள் தொடர்பிலும், அதன் தயாரிப்பு குறித்தும் கண்டறியப்படவில்லை எனவும் இராணுவப் பேச்சாளர் குறிப்பிட்டுள்ளார்."}