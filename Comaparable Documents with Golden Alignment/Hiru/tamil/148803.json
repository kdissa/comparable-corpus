{"Header": "கத்தான்குடியில் தீக்கிரையான உணவகம்: பல லட்சம் நஷ்டம் - படங்கள்..", "Time": "Friday, 02 December 2016 - 14:45", "Url": "http://www.hirunews.lk/tamil/148803/%E0%AE%95%E0%AE%A4%E0%AF%8D%E0%AE%A4%E0%AE%BE%E0%AE%A9%E0%AF%8D%E0%AE%95%E0%AF%81%E0%AE%9F%E0%AE%BF%E0%AE%AF%E0%AE%BF%E0%AE%B2%E0%AF%8D-%E0%AE%A4%E0%AF%80%E0%AE%95%E0%AF%8D%E0%AE%95%E0%AE%BF%E0%AE%B0%E0%AF%88%E0%AE%AF%E0%AE%BE%E0%AE%A9-%E0%AE%89%E0%AE%A3%E0%AE%B5%E0%AE%95%E0%AE%AE%E0%AF%8D-%E0%AE%AA%E0%AE%B2-%E0%AE%B2%E0%AE%9F%E0%AF%8D%E0%AE%9A%E0%AE%AE%E0%AF%8D-%E0%AE%A8%E0%AE%B7%E0%AF%8D%E0%AE%9F%E0%AE%AE%E0%AF%8D-%E0%AE%AA%E0%AE%9F%E0%AE%99%E0%AF%8D%E0%AE%95%E0%AE%B3%E0%AF%8D", "Content": "மட்டக்களப்பு, காத்தான்குடி நகரில் உணவகம் ஒன்றில் நேற்று நள்ளிரவு தீப்பிடித்துள்ளது. காவற்துறையினர் இதனை தெரிவித்தனர். புதிய காத்தான்குடி-06, நூராணியா மையவாடி வீதியில் உள்ள உணவகமே இவ்வாறு தீப்பற்றி எரிந்து நாசமாகியுள்ளது. நேற்று இரவு 11.00 மணியளவில் தனது உணவகத்தை தான் மூடிவிட்டு சென்றதாக உணவக உரிமையாளர் தெரிவித்துள்ளார். எனினும் சற்று நேரத்தில் நள்ளிரவு சுமார் 12.30 மணியளவில் உணவகம் தீப்பற்றி எரிந்ததை அயலவர்கள் அவதானித்து தனக்கு அறிவித்ததாகவும் அவர் கூறினார். அச்சமயம் தீயை அணைக்க பொதுமக்கள் முயற்சி மேற்கொண்டபோதும், அது முடியாமற் போனதால் உணவகத்தில் இருந்த குளிரூட்டிகள், தளபாடங்கள் மற்றும் பொருட்கள் என்பன முற்றாக எரிந்து நாசமாகியுள்ளன. இதனால் சுமார் 400,000 ரூபா வரை நட்டம் ஏற்பட்டுள்ளதாக உணவக உரிமையாளர் காவற்துறை முறைப்பாட்டில் தெரிவித்துள்ளார். இச்சம்பவம் தொடர்பான மேலதிக விசாரணைகளை காத்தான்குடி காவற்துறை மேற்கொண்டு வருகிறது. செய்தியாளர் வடிவேல் சக்திவேல்"}