{"Header": " 18 வயது மாணவிக்கு வீட்டில் நடந்த பயங்கரம் - (படங்கள்)", "Time": "Friday, 02 March 2018 - 19:06", "Url": "http://www.hirunews.lk/tamil/184960/18-%E0%AE%B5%E0%AE%AF%E0%AE%A4%E0%AF%81-%E0%AE%AE%E0%AE%BE%E0%AE%A3%E0%AE%B5%E0%AE%BF%E0%AE%95%E0%AF%8D%E0%AE%95%E0%AF%81-%E0%AE%B5%E0%AF%80%E0%AE%9F%E0%AF%8D%E0%AE%9F%E0%AE%BF%E0%AE%B2%E0%AF%8D-%E0%AE%A8%E0%AE%9F%E0%AE%A8%E0%AF%8D%E0%AE%A4-%E0%AE%AA%E0%AE%AF%E0%AE%99%E0%AF%8D%E0%AE%95%E0%AE%B0%E0%AE%AE%E0%AF%8D-%E0%AE%AA%E0%AE%9F%E0%AE%99%E0%AF%8D%E0%AE%95%E0%AE%B3%E0%AF%8D", "Content": "கெகிராவை மல்தெணிபுர பிரதேசத்தின் வீடொன்றில் ஏற்பட்ட வெடிப்பு சம்பவத்தில் பாடசாலை மாணவியொருவர் படுகாயமடைந்துள்ளார். 18 வயதுடைய குறித்த மாணவி கெகிராவை பிரதேச மருத்துவமனையில் அனுமதிக்கப்பட்ட நிலையில் , பின்னர் மேலதிக சிகிச்சைகளுக்காக அனுராதபுரம் பொது மருத்துவமனைக்கு மாற்றப்பட்டுள்ளதாக எமது பிராந்திய செய்தித் தொடர்பாளர் தெரிவித்தார். குறித்த வெடிப்பு சம்பவத்தில் மாணவியின் தலை மற்றும் கால்களில் காயங்கள் ஏற்பட்டுள்ளதாக குறிப்பிடப்பட்டுள்ளது. இதற்கு சில நாட்களுக்கு முன்னர் , மாணவியின் தந்தை ஒருவகையான அடையாளம் தெரியாத பொருளொன்றை வீட்டிற்கு கொண்டுவந்துள்ளார். அது வெடித்து சிதறியதில் இந்த அனர்த்தம் ஏற்பட்டுள்ளதாக தெரியவந்துள்ளது. சம்பவம் தொடர்பில் விசாரணைகளை மேற்கொண்டுவரும் காவற்துறையினர் சம்பவ இடத்தில் இருந்து ஈயத்துண்டுகள் சிலவற்றை கைப்பற்றியுள்ளனர். அதன்படி , உள்நாட்டில் உற்பத்தி செய்யப்படும் ஹக்கபட்டாஸ் என்ற வெடிப்பொருள் வெடித்ததில் இந்த அனர்த்தம் இடம்பெற்றிருக்கக்கூடும் என காவற்துறை சந்தேகிக்கின்றது."}