{"Header": "உலகின் பிரதான 4 நகரங்களில் டீசல் வாகனங்களுக்கு முற்றாக தடை?", "Time": "Friday, 02 December 2016 - 14:49", "Url": "http://www.hirunews.lk/tamil/148802/%E0%AE%89%E0%AE%B2%E0%AE%95%E0%AE%BF%E0%AE%A9%E0%AF%8D-%E0%AE%AA%E0%AE%BF%E0%AE%B0%E0%AE%A4%E0%AE%BE%E0%AE%A9-4-%E0%AE%A8%E0%AE%95%E0%AE%B0%E0%AE%99%E0%AF%8D%E0%AE%95%E0%AE%B3%E0%AE%BF%E0%AE%B2%E0%AF%8D-%E0%AE%9F%E0%AF%80%E0%AE%9A%E0%AE%B2%E0%AF%8D-%E0%AE%B5%E0%AE%BE%E0%AE%95%E0%AE%A9%E0%AE%99%E0%AF%8D%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%AE%E0%AF%81%E0%AE%B1%E0%AF%8D%E0%AE%B1%E0%AE%BE%E0%AE%95-%E0%AE%A4%E0%AE%9F%E0%AF%88", "Content": "எதிர்வரும் 2025ம் ஆண்டளவில் டீசல் சிற்றூர்ந்து மற்றும் ட்ரக் ரக வாகன பாவனையை முற்றாக தடை செய்ய உலகின் பிரதான நான்கு நகரங்களின் மேயர்கள் உடன்பட்டுள்ளனர். பிரான்சின் - பாரிஸ் , மெக்சிகோவின் - மெக்சிகோ நகரம் , ஸ்பெயினின் - மாட்ரிட் மற்றும் கிரீஸ் நாட்டின் - எதென்ஸ் ஆகிய நகரங்களின் மேயர்களே இவ்வாறு உடன்பாட்டுக்கு வந்துள்ளனர். காற்று மாசுபாடுதலை குறைப்பதற்காக இந்த நடவடிக்கை முன்னெடுக்கப்படவுள்ளது. அதற்கு மாற்றீடாக , நடைபயணம் மற்றும் மிதிவண்டி பாவனையை ஊக்குவிக்க தேவையான நடவடிக்கைகளை முன்னெடுக்க குறித்த நகர மேயர்கள் தயார் நிலையில் உள்ளனர். வருடமொன்றிற்கு சுமார் 3மில்லியன் மக்கள் காற்று மாசடைதல் காரணமாக உயிரிழப்பதாக உலக சுகாதார அமைப்பு தெரிவித்துள்ளமை குறிப்பிடத்தக்கது."}