{"Header": "அரசாங்கம் மற்றும் தோட்ட நிறுவனங்களுக்கு எச்சரிக்கை...", "Time": "Monday, 02 May 2016 - 13:40", "Url": "http://www.hirunews.lk/tamil/132234/%E0%AE%85%E0%AE%B0%E0%AE%9A%E0%AE%BE%E0%AE%99%E0%AF%8D%E0%AE%95%E0%AE%AE%E0%AF%8D-%E0%AE%AE%E0%AE%B1%E0%AF%8D%E0%AE%B1%E0%AF%81%E0%AE%AE%E0%AF%8D-%E0%AE%A4%E0%AF%8B%E0%AE%9F%E0%AF%8D%E0%AE%9F-%E0%AE%A8%E0%AE%BF%E0%AE%B1%E0%AF%81%E0%AE%B5%E0%AE%A9%E0%AE%99%E0%AF%8D%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%8E%E0%AE%9A%E0%AF%8D%E0%AE%9A%E0%AE%B0%E0%AE%BF%E0%AE%95%E0%AF%8D%E0%AE%95%E0%AF%88", "Content": "தோட்டத் தொழிலாளர்களுக்காக அரசாங்கத்தினால் அதிகரிக்கப்பட்ட 2 ஆயிரத்து 500 ரூபாய் சம்பளத்தினை இதுவரை பெற்று கொடுக்காமையினால் எதிர் காலத்தில் மலையகம் தழுவிய அடையாள வேலைநிறுத்தப் போராட்டத்தை மேற்கொள்ளவிருப்பதாக தெரிவிக்கப்பட்டுள்ளது. ஜனநாயக மக்கள் முன்னணியின் தலைவர் அமைச்சர் மனோ கணேசன் இதனை தெரிவித்துள்ளார் நேற்று தலவாக்கலையில் இடம்பெற்ற தமிழ் முற்போக்கு கூட்டமைப்பின் மே தின கூட்டத்தில் உரையாற்றும் போதே அவர் இதனை தெரிவித்துள்ளார். குறித்த சம்பள உயர்வை பெற்று கொடுக்க அராசங்கம் மற்றும் தோட்ட நிறுவனங்களுக்கு 24 நாட்கள் கால அவகாசம் கொடுப்பதாகவும் அமைச்சர் இதன் போது தெரிவித்தள்ளார். இந்த கால அவகாசத்துக்குள் பிரச்சினைகள் தீர்க்கப்படாவிட்டால், எதிர்வரும் 25ம் திகதி மலையகம் தழுவிய அடையாள வேலைநிறுத்தப் போராட்டத்தை மேற்கொள்ளவிருப்பதாகவும் அவர் அறிவித்துள்ளார்."}