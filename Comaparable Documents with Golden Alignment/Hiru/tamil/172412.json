{"Header": "கைது செய்யப்பட்ட அக்மீமன தயாரத்ன தேரர் உள்ளிட்ட இருவர் விளக்கமறியலில்", "Time": "Monday, 02 October 2017 - 20:20", "Url": "http://www.hirunews.lk/tamil/172412/%E0%AE%95%E0%AF%88%E0%AE%A4%E0%AF%81-%E0%AE%9A%E0%AF%86%E0%AE%AF%E0%AF%8D%E0%AE%AF%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F-%E0%AE%85%E0%AE%95%E0%AF%8D%E0%AE%AE%E0%AF%80%E0%AE%AE%E0%AE%A9-%E0%AE%A4%E0%AE%AF%E0%AE%BE%E0%AE%B0%E0%AE%A4%E0%AF%8D%E0%AE%A9-%E0%AE%A4%E0%AF%87%E0%AE%B0%E0%AE%B0%E0%AF%8D-%E0%AE%89%E0%AE%B3%E0%AF%8D%E0%AE%B3%E0%AE%BF%E0%AE%9F%E0%AF%8D%E0%AE%9F-%E0%AE%87%E0%AE%B0%E0%AF%81%E0%AE%B5%E0%AE%B0%E0%AF%8D-%E0%AE%B5%E0%AE%BF%E0%AE%B3%E0%AE%95%E0%AF%8D%E0%AE%95%E0%AE%AE%E0%AE%B1%E0%AE%BF%E0%AE%AF%E0%AE%B2%E0%AE%BF%E0%AE%B2%E0%AF%8D", "Content": "கைது செய்யப்பட்டுள்ள சிங்கள ராவய அமைப்பின் தலைவர் அக்மீமன தயாரத்ன தேரர் உள்ளிட்ட இருவரை எதிர்வரும் 9ம் திகதி வரையில் விளக்கமறியலில் வைக்க உத்தரவிடப்பட்டுள்ளது. கல்கிஸ்ஸ பகுதியில் மியன்மார்- ரோஹிங்யா முஸ்லிம் ஏதிலிகள் தங்க வைக்கப்பட்டிருந்த இடத்தில் கடந்த வாரம் பிக்குகள் தலைமையில் ஆர்ப்பாட்டம் ஒன்று நடத்தப்பட்டது. இதனை அடுத்து குறித்த ஏதிலிகள் பூசா தடுப்பு முகாமிற்கு மாற்றப்பட்டனர். இந்த சம்பவம் தொடர்பில் இன்று அவர் விசாரணைக்கு சென்றிருந்த நிலையில், அக்மீமன தயாரத்ன தேரர் உள்ளிட்ட இரண்டு பேர் கைது செய்யப்பட்டனர். அவர்கள் இருவரும் கஸ்கிஸ்ஸ நீதவான் நீதிமன்றத்தில் முன்னிலைப்படுத்தப்பட்ட போது, எதிர்வரும் 9ம் திகதி வரையில் அவர்களை விளக்கமறியலில் வைக்க உத்தரவிடப்பட்டுள்ளது. இதன்படி இந்த சம்பவம் தொடர்பில் இதுவரையில் எட்டு பேர் கைது செய்யப்பட்டுள்ளமை குறிப்பிடத்தக்கது."}