{"Header": "கெட்டலோனியா தனி நாடு கோரிக்கை - பெரும்பான்மை மக்கள் ஆதரவு", "Time": "Monday, 02 October 2017 - 15:28", "Url": "http://www.hirunews.lk/tamil/172381/%E0%AE%95%E0%AF%86%E0%AE%9F%E0%AF%8D%E0%AE%9F%E0%AE%B2%E0%AF%8B%E0%AE%A9%E0%AE%BF%E0%AE%AF%E0%AE%BE-%E0%AE%A4%E0%AE%A9%E0%AE%BF-%E0%AE%A8%E0%AE%BE%E0%AE%9F%E0%AF%81-%E0%AE%95%E0%AF%8B%E0%AE%B0%E0%AE%BF%E0%AE%95%E0%AF%8D%E0%AE%95%E0%AF%88-%E0%AE%AA%E0%AF%86%E0%AE%B0%E0%AF%81%E0%AE%AE%E0%AF%8D%E0%AE%AA%E0%AE%BE%E0%AE%A9%E0%AF%8D%E0%AE%AE%E0%AF%88-%E0%AE%AE%E0%AE%95%E0%AF%8D%E0%AE%95%E0%AE%B3%E0%AF%8D-%E0%AE%86%E0%AE%A4%E0%AE%B0%E0%AE%B5%E0%AF%81", "Content": "ஸ்பெயினில் இருந்து கெட்டலோனியா மாகாணம் தனிநாடாக விலகிச் செல்வது தொடர்பான பொது வாக்கெடுப்பில், 90 சதவீத மக்கள் ஆதரவு தெரிவித்துள்ளனர். ஸ்பெயினில் இருந்து கெட்டலோனியா மாகாணத்தை பிரித்து, தனி நாடாக அங்கீகரிக்க வலியுறுத்தி பொதுவாக்கெடுப்பு நடத்தப்பட்டது. அரசாங்கத்தின் கடும் எதிர்ப்புகள் மற்றும்  வன்முறைகளுக்கு மத்தியில் வாக்கெடுப்பு நடத்தப்பட்டது. இறுதியில் 42.3 சதவீத வாக்குகள் பதிவாகின. அதில், 90 சதவீதம் மக்கள் சுதந்திர நாடு வேண்டும் என்ற கோரிக்கையை ஆதரித்து வாக்களித்துள்ளனர். இந்தநிலையில், தனி நாடு உரிமையை கெட்டலோனியா வென்றெடுத்திருப்பதாகவும், சுதந்திர பிரகடனத்துக்கான கதவு திறக்கப்பட்டிருப்பதாகவும் ஆய்வாளர்கள் குறிப்பிட்டுள்ளனர்."}