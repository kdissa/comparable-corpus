{"Header": "பெஷாவர் மின்சார கட்டமைப்பு தாக்குதல்", "Time": "Tuesday, 02 April 2013 - 19:36", "Url": "http://www.hirunews.lk/tamil/56442/%E0%AE%AA%E0%AF%86%E0%AE%B7%E0%AE%BE%E0%AE%B5%E0%AE%B0%E0%AF%8D-%E0%AE%AE%E0%AE%BF%E0%AE%A9%E0%AF%8D%E0%AE%9A%E0%AE%BE%E0%AE%B0-%E0%AE%95%E0%AE%9F%E0%AF%8D%E0%AE%9F%E0%AE%AE%E0%AF%88%E0%AE%AA%E0%AF%8D%E0%AE%AA%E0%AF%81-%E0%AE%A4%E0%AE%BE%E0%AE%95%E0%AF%8D%E0%AE%95%E0%AF%81%E0%AE%A4%E0%AE%B2%E0%AF%8D", "Content": "பாக்கிஸ்தானின் பெஷாவர் நகரில் மின்சார கட்டமைப்பு  ஒன்றின் மீது போராளிகள் சிலர் மேற்கொண்ட தாக்குதலில் 7 பொதுமக்கள் வரை கொல்லப்பட்டதாக அதிகாரிகள் தெரிவித்துள்ளனர். இதன்போது கொல்லப்பட்டவர்களில் காவல்துறை உத்தியோகத்தர் மற்றும் மின்சார கட்டமைப்பு ஊழியர் ஒருவரும் உள்ளடங்குகின்றனர். அத்துடன், 10 பேர்வரை பணயக் கைதிகளாக போராளிகளால் பிடிக்கபட்டுள்ளதாக காவல்துறையினர் தெரிவித்தனர். ஐந்து  சடலங்கள் மீட்கப்பட்டுள்ள நிலையில், பணயக் கைதிகளாக உள்ள ஐந்து பேர்  யாரென்பது குறித்து அடையாளம் காணப்படவில்லை எனவும் தெரிவிக்கப்பட்டுள்ளது. இந்த  தாக்குதலுக்கு எந்த போராளிக் குழுவும் பொறுப்பேற்காததுடன், அண்மைக்காலமாக  தாலிபான் போராளிகள் குறித்த பிராந்தியத்தில் தாக்குதல்களை முன்னெடுத்து  வருகின்றமை குறிப்பிடத்தக்கது.. தாக்குதல் காரணமாக பெஷாவர் பகுதியில்  தற்காலிய மின்சார விநியோக தடை ஏற்பட்டிருந்த நிலையில், தற்போது மீளமைக்கப்பட்டுள்ளது."}