{"Header": "மேல் மாகாணம் உள்ளிட்ட 5 மாகாணங்களில் இடைக்கிடையில் மழை.. ", "Time": "Friday, 02 June 2017 - 15:42", "Url": "http://www.hirunews.lk/tamil/162687/%E0%AE%AE%E0%AF%87%E0%AE%B2%E0%AF%8D-%E0%AE%AE%E0%AE%BE%E0%AE%95%E0%AE%BE%E0%AE%A3%E0%AE%AE%E0%AF%8D-%E0%AE%89%E0%AE%B3%E0%AF%8D%E0%AE%B3%E0%AE%BF%E0%AE%9F%E0%AF%8D%E0%AE%9F-5-%E0%AE%AE%E0%AE%BE%E0%AE%95%E0%AE%BE%E0%AE%A3%E0%AE%99%E0%AF%8D%E0%AE%95%E0%AE%B3%E0%AE%BF%E0%AE%B2%E0%AF%8D-%E0%AE%87%E0%AE%9F%E0%AF%88%E0%AE%95%E0%AF%8D%E0%AE%95%E0%AE%BF%E0%AE%9F%E0%AF%88%E0%AE%AF%E0%AE%BF%E0%AE%B2%E0%AF%8D-%E0%AE%AE%E0%AE%B4%E0%AF%88", "Content": "மேல், சப்ரகமுவ, தென், மத்திய மற்றும் வடமேல் மாகாணங்களில் இடைக்கிடையில் மழை பெய்யக்கூடும் என காலநிலை அவதான நிலையம் எதிர்வு கூறியுள்ளது. கிழக்கு, ஊவா மற்றும் வடமத்திய மாகாணங்கள் மற்றும் வவுனியா மாவட்டத்திலும் மாலை வேளையில் சில இடங்களில் மழை அல்லது இடியுடன் கூடிய மழை பெய்யக்கூடும் என அந்த நிலையம் அறிக்கையொன்றை வெளியிட்டு தெரிவித்துள்ளது. மழை பெய்யும் போது நாட்டின் ஊடாக இடைக்கிடையில் மணிக்கு 50 கிலோ மீட்டர் அளவில் காற்று வீசக்கூடும் என குறிப்பிடப்பட்டுள்ளது. இதனுடன் மின்னலினால் ஏற்படும் அனர்த்தங்களை குறைத்து கொள்வதற்கு தேவையான நடவடிக்கைகளை மேற்கொள்ளுமாறு அந்த நிலையம் பொது மக்களிடம் கோரியுள்ளது."}