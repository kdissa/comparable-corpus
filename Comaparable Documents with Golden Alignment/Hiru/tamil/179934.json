{"Header": "உள்ளுராட்சிமன்ற தேர்தல் அரசாங்கத்திற்கு சவாலாக அமையாது - துமிந்த ", "Time": "Tuesday, 02 January 2018 - 12:57", "Url": "http://www.hirunews.lk/tamil/179934/%E0%AE%89%E0%AE%B3%E0%AF%8D%E0%AE%B3%E0%AF%81%E0%AE%B0%E0%AE%BE%E0%AE%9F%E0%AF%8D%E0%AE%9A%E0%AE%BF%E0%AE%AE%E0%AE%A9%E0%AF%8D%E0%AE%B1-%E0%AE%A4%E0%AF%87%E0%AE%B0%E0%AF%8D%E0%AE%A4%E0%AE%B2%E0%AF%8D-%E0%AE%85%E0%AE%B0%E0%AE%9A%E0%AE%BE%E0%AE%99%E0%AF%8D%E0%AE%95%E0%AE%A4%E0%AF%8D%E0%AE%A4%E0%AE%BF%E0%AE%B1%E0%AF%8D%E0%AE%95%E0%AF%81-%E0%AE%9A%E0%AE%B5%E0%AE%BE%E0%AE%B2%E0%AE%BE%E0%AE%95-%E0%AE%85%E0%AE%AE%E0%AF%88%E0%AE%AF%E0%AE%BE%E0%AE%A4%E0%AF%81-%E0%AE%A4%E0%AF%81%E0%AE%AE%E0%AE%BF%E0%AE%A8%E0%AF%8D%E0%AE%A4", "Content": "இந்த முறை தேர்தலை நடத்துவதனால் அரசாங்கத்திற்கு எந்தவித பாதிப்பும் ஏற்படப்போவதில்லை என அமைச்சர் துமிந்த திஸாநாயக்க தெரிவித்தார். அநுராதபுரம் பிரதேசத்தில் நேற்று இடம்பெற்ற மக்கள் சந்திப்பொன்றில் கலந்து கொண்ட அவர் இதனை குறிப்பிட்டார். எதிர்வரும் உள்ளுராட்சி மன்ற தேர்தில் அரசாங்கத்திற்கு எதிராக புள்ளடியிடுமாறு சிலர் பிரசாரங்களை மேற்கொள்கின்றனர். அவ்வாறு செய்வதனூடாக பெயரளவிலான உறுப்பினர்களே உள்ளுராட்சி மன்றங்களுக்கு தெரிவு செய்யப்படுவார். அவ்வாறானவர்கள் மூலம் கிராமங்களுக்கு எந்தவிதமான அபிவிருத்திகளையும் மேற்கொள்ள முடியாது. இதனை கருத்திற்கொண்டு மக்கள் சிந்தித்து வாக்களிக்க வேண்டும். எவ்வாறாயினும் எதிர்வரும் உள்ளுராட்சிமன்ற தேர்தல் அரசாங்கத்திற்கு எந்த வகையிலும் சவாலாக அமையாது. காரணம் அரசாங்கம், 3 இல் இரண்டு பெரும்பான்மை பலத்துடன் உள்ளது எனவும் அமைச்சர் துமிந்த திஸாநாயக்க தெரிவித்தார்."}