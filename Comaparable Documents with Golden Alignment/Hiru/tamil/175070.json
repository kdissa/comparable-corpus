{"Header": "வேகக்கட்டுபாட்டினை இழந்த சிற்றூர்தி -  மூவர் காயம் ; ஒருவர் கவலைக்கிடம்", "Time": "Thursday, 02 November 2017 - 10:18", "Url": "http://www.hirunews.lk/tamil/175070/%E0%AE%B5%E0%AF%87%E0%AE%95%E0%AE%95%E0%AF%8D%E0%AE%95%E0%AE%9F%E0%AF%8D%E0%AE%9F%E0%AF%81%E0%AE%AA%E0%AE%BE%E0%AE%9F%E0%AF%8D%E0%AE%9F%E0%AE%BF%E0%AE%A9%E0%AF%88-%E0%AE%87%E0%AE%B4%E0%AE%A8%E0%AF%8D%E0%AE%A4-%E0%AE%9A%E0%AE%BF%E0%AE%B1%E0%AF%8D%E0%AE%B1%E0%AF%82%E0%AE%B0%E0%AF%8D%E0%AE%A4%E0%AE%BF-%E0%AE%AE%E0%AF%82%E0%AE%B5%E0%AE%B0%E0%AF%8D-%E0%AE%95%E0%AE%BE%E0%AE%AF%E0%AE%AE%E0%AF%8D-%E0%AE%92%E0%AE%B0%E0%AF%81%E0%AE%B5%E0%AE%B0%E0%AF%8D-%E0%AE%95%E0%AE%B5%E0%AE%B2%E0%AF%88%E0%AE%95%E0%AF%8D%E0%AE%95%E0%AE%BF%E0%AE%9F%E0%AE%AE%E0%AF%8D", "Content": "மட்டக்களப்பு முதல் பதுளை வரையிலான பிரதான வீதியில் கரடியனாறு காவல் துறை பிரிவிற்குட்பட்ட கொடுவாமடுவில் பகுதியில் இடம்பெற்ற வீதி விபத்தில் மூவர் காயமடைந்துள்ளனர். இந்த சம்பவம் நேற்யை தினம் இடம்பெற்றதாக அங்கிருக்கும் எமது செய்தியாளர் தெரிவித்தார். இலங்கை மின்சார சபைக்கு சொந்தமான சிற்றூர்தி ஒன்று வேகக்கட்டுபாட்டினை இழந்து பாதசாரிகள் மீது மோதுண்டமையினாலேயே இந்த விபத்து நேர்ந்துள்ளது. சம்பவத்தில் காயமடைந்தவர்கள் கரடியனாறு வைத்தியசாலையில் சேர்க்கப்பட்டதன் பின்னர் மேலதிக சிகிச்சைக்காக வயோதிபர் ஒருவர் மட்டக்களப்பு போதனா வைத்தியசாலைக்கு மாற்றப்பட்டுள்ளார். சம்பவத்துடன் தொடர்புடைய சாரதி கைது செய்யப்பட்டுள்ளதுடன் காவல் துறையினர் மேலதிக விசாரணைகளை மேற்கொண்டு வருகின்றனர்."}