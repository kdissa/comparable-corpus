{"Header": "மைத்திரி, ரணிலை அகற்றவே பேரணி – மஹிந்த", "Time": "Tuesday, 02 August 2016 - 7:32", "Url": "http://www.hirunews.lk/tamil/139588/%E0%AE%AE%E0%AF%88%E0%AE%A4%E0%AF%8D%E0%AE%A4%E0%AE%BF%E0%AE%B0%E0%AE%BF-%E0%AE%B0%E0%AE%A3%E0%AE%BF%E0%AE%B2%E0%AF%88-%E0%AE%85%E0%AE%95%E0%AE%B1%E0%AF%8D%E0%AE%B1%E0%AE%B5%E0%AF%87-%E0%AE%AA%E0%AF%87%E0%AE%B0%E0%AE%A3%E0%AE%BF-%E0%AE%AE%E0%AE%B9%E0%AE%BF%E0%AE%A8%E0%AF%8D%E0%AE%A4", "Content": "கடந்த ஐந்து நாட்களாக மகிந்த அணியினர் மேற்கொண்ட பேரணி, மைத்திரிபால சிறிசேன மற்றும் ரணில் விக்கிரமசிங்க ஆகியோரின் அரசாங்கத்தை அகற்றும் முயற்சியின் ஒரு கட்டமே என்று நாடாளுமன்ற உறுப்பினர் மஹிந்த ராஜபக்ச தெரிவித்துள்ளார். இந்த பேரணி நேற்று  கொழும்பு லிப்டன் சுற்றுவட்டத்தில் நிறைவு பெற்றது. இதனையடுத்து இடம்பெற்ற கூட்டத்தில் உரையாற்றிய மஹிந்த ராஜபக்ஸ இந்த விடயத்தைக் குறிப்பிட்டுள்ளார். பொதுமக்கள் இன்று எதிர்நோக்கும் வாழ்க்கை செலவு அதிகரிப்பு மற்றும் இந்தியாவுடன் செய்துக்கொள்ளப்படவுள்ள எட்கா உடன்படிக்கை உட்பட்ட விடயங்களை கண்டித்தே இந்த பேரணி நடத்தப்பட்டது என்றும் அவர் இதன் போது கூறியுள்ளார்."}