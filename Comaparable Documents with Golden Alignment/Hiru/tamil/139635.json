{"Header": "பாடசாலையொன்றில் உயர் தரப் பரீட்சை வினாத்தாள் காலதாமதமாக வழங்கப்பட்டுள்ளது...", "Time": "Tuesday, 02 August 2016 - 13:05", "Url": "http://www.hirunews.lk/tamil/139635/%E0%AE%AA%E0%AE%BE%E0%AE%9F%E0%AE%9A%E0%AE%BE%E0%AE%B2%E0%AF%88%E0%AE%AF%E0%AF%8A%E0%AE%A9%E0%AF%8D%E0%AE%B1%E0%AE%BF%E0%AE%B2%E0%AF%8D-%E0%AE%89%E0%AE%AF%E0%AE%B0%E0%AF%8D-%E0%AE%A4%E0%AE%B0%E0%AE%AA%E0%AF%8D-%E0%AE%AA%E0%AE%B0%E0%AF%80%E0%AE%9F%E0%AF%8D%E0%AE%9A%E0%AF%88-%E0%AE%B5%E0%AE%BF%E0%AE%A9%E0%AE%BE%E0%AE%A4%E0%AF%8D%E0%AE%A4%E0%AE%BE%E0%AE%B3%E0%AF%8D-%E0%AE%95%E0%AE%BE%E0%AE%B2%E0%AE%A4%E0%AE%BE%E0%AE%AE%E0%AE%A4%E0%AE%AE%E0%AE%BE%E0%AE%95-%E0%AE%B5%E0%AE%B4%E0%AE%99%E0%AF%8D%E0%AE%95%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F%E0%AF%81%E0%AE%B3%E0%AF%8D%E0%AE%B3%E0%AE%A4%E0%AF%81", "Content": "கல்விப் பொதுத் தராதர உயர்தர பரீட்சைகள் இன்று ஆரம்பமான நிலையில், கம்பஹா – ஹேனேகமவில் உள்ள பரீட்சை மத்திய நிலையத்தில் கணித பாடத்துக்கான வினாத்தாள் ஒரு மணிநேரம் காலம் தாழ்த்தி வழங்கப்பட்டுள்ளது. காலை 8.30க்கு வழங்கப்பட வேண்டிய பரீட்சை வினாத்தாள்கள், 9.30க்கெ வழங்கப்பட்டதாக தெரிவிக்கப்பட்டுள்ளது. இது தொடர்பில் எமது செய்திப்பிரிவு பரீட்சைகள் திணைக்களத்தை தொடர்பு கொண்டு வினவியது. இதற்கு பதில் வழங்கிய பேச்சாளர் ஒருவர், குறித்த பரீட்சை மத்திய நிலையத்தின் தலைமை கண்காணிப்பாளரது வருகையில் ஏற்பட்ட தாமதமே இந்த நிலைக்கு காரணம் என்று கூறினார். இது தொடர்பில் அவருக்கு எதிராக ஒழுக்காற்று நடவடிக்கை எடுக்கவிருப்பதாகவும் பரீட்சைகள் திணைக்களத்தின் பேச்சாளர் தெரிவித்துள்ளார். எனினும் நாடு முழுவதும் உள்ள மற்றைய பரீட்சை மையங்களில் தற்போது உயர் தரப் பரீட்சை வெற்றிகரமாக நடைபெற்று வருவதாக பரீட்சைகள் திணைக்களம் தெரிவித்துள்ளது."}