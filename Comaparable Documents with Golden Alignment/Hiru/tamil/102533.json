{"Header": "ரதலியகொடவின் வெளிநாட்டு விஜயம் ரத்து", "Time": "Monday, 02 February 2015 - 19:51", "Url": "http://www.hirunews.lk/tamil/102533/%E0%AE%B0%E0%AE%A4%E0%AE%B2%E0%AE%BF%E0%AE%AF%E0%AE%95%E0%AF%8A%E0%AE%9F%E0%AE%B5%E0%AE%BF%E0%AE%A9%E0%AF%8D-%E0%AE%B5%E0%AF%86%E0%AE%B3%E0%AE%BF%E0%AE%A8%E0%AE%BE%E0%AE%9F%E0%AF%8D%E0%AE%9F%E0%AF%81-%E0%AE%B5%E0%AE%BF%E0%AE%9C%E0%AE%AF%E0%AE%AE%E0%AF%8D-%E0%AE%B0%E0%AE%A4%E0%AF%8D%E0%AE%A4%E0%AF%81", "Content": "சுயாதீன தொலைக்காட்சி சேவையின் செய்தி பிரிவின் முன்னாள் பிரதி பொது முகாமையாளரான சுதர்மன் ரதலியகொடவின் வெளிநாட்டு விஜயங்களுக்கு தற்காலிக தடை விதிக்கப்பட்டுள்ளது. இந்த தடையுத்தரவை கொழும்பு நீதவான் நீதிமன்றம் பிறப்பித்துள்ளது. கடந்த ஜனாதிபதி தேர்தலின் போது, பொது வேட்பாளராக போட்டியிட்ட தற்போதைய ஜனாதிபதி மைத்திரிபால சிறிசேன, சிறுவன் ஒருவரின்  தாயை தடுத்து வைத்திருப்பதாக வெளியிடப்பட்ட செய்தி தொடர்பான வழக்கு விசாரணை இடம் பெற்ற போதே இந்த உத்தரவு பிறப்பிக்கப்பட்டுள்ளது. இந்த சம்பவத்துடன் சுதர்மன் ரதலியகொட தொடர்பு பட்டிருப்பதாக சாட்சியங்கள் இருப்பதாக காவற்துறையினர் நீதிமன்றத்திடம் தெரிவித்துள்ளனர்."}