{"Header": "மகிந்தானந்த மற்றும் நலின் பிரனாந்துவுக்கு குற்றப்பத்திரிக்கை தாக்கல் செய்யுமாறு உத்தரவு", "Time": "Friday, 02 March 2018 - 15:51", "Url": "http://www.hirunews.lk/tamil/184940/%E0%AE%AE%E0%AE%95%E0%AE%BF%E0%AE%A8%E0%AF%8D%E0%AE%A4%E0%AE%BE%E0%AE%A9%E0%AE%A8%E0%AF%8D%E0%AE%A4-%E0%AE%AE%E0%AE%B1%E0%AF%8D%E0%AE%B1%E0%AF%81%E0%AE%AE%E0%AF%8D-%E0%AE%A8%E0%AE%B2%E0%AE%BF%E0%AE%A9%E0%AF%8D-%E0%AE%AA%E0%AE%BF%E0%AE%B0%E0%AE%A9%E0%AE%BE%E0%AE%A8%E0%AF%8D%E0%AE%A4%E0%AF%81%E0%AE%B5%E0%AF%81%E0%AE%95%E0%AF%8D%E0%AE%95%E0%AF%81-%E0%AE%95%E0%AF%81%E0%AE%B1%E0%AF%8D%E0%AE%B1%E0%AE%AA%E0%AF%8D%E0%AE%AA%E0%AE%A4%E0%AF%8D%E0%AE%A4%E0%AE%BF%E0%AE%B0%E0%AE%BF%E0%AE%95%E0%AF%8D%E0%AE%95%E0%AF%88-%E0%AE%A4%E0%AE%BE%E0%AE%95%E0%AF%8D%E0%AE%95%E0%AE%B2%E0%AF%8D-%E0%AE%9A%E0%AF%86%E0%AE%AF%E0%AF%8D%E0%AE%AF%E0%AF%81%E0%AE%AE%E0%AE%BE%E0%AE%B1%E0%AF%81-%E0%AE%89%E0%AE%A4%E0%AF%8D%E0%AE%A4%E0%AE%B0%E0%AE%B5%E0%AF%81", "Content": "முன்னாள் விளையாட்டுத்துறை அமைச்சர் மகிந்தானந்த அலுத்கமகே மற்றும் சதொசவின் முன்னாள் தலைவரான நலின் பிரனாந்துவுக்கு எதிராக குற்றப்பத்திரிக்கை தாக்கல் செய்வதற்கு நடவடிக்கை எடுக்குமாறு உத்தரவிடப்பட்டுள்ளது. கொழும்பு கோட்டை நீதவான் லால் ரணசிங்க பண்டாரவால் கையூட்டல் ஆணைக்குழுவிற்கு இந்த உத்தரவு பிறப்பிக்கப்பட்டுள்ளது. கடந்த ஆட்சி காலத்தில் சுமார் 5 கோடி ரூபாக்கும் அதிகமான பெறுதியான ஆட்டப்பலகை (carrom board) தொகையை சதொச ஊடாக விளையாட்டுத் திணைக்களத்திற்கு கொள்வனவு செய்த சம்பவம் தொடர்பில் இந்த உத்தரவு பிறப்பிக்கப்பட்டுள்ளது. இதன்போது  , சதொசவின் முன்னாள் தலைவர் நலின் பிரனாந்துவிற்கு எதிர்வரும் மார்ச் 5ம் திகதி கையூட்டல் ஆணைக்குழுவில் முன்னிலையாகி வாக்குமூலம் வழங்குமாறு நீதவான் உத்தரவிட்டார்."}