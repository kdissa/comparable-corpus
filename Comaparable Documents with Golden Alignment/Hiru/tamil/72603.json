{"Header": "பிரிட்டிஷ் பிரசை கொலை வழக்கு", "Time": "Monday, 02 December 2013 - 20:06", "Url": "http://www.hirunews.lk/tamil/72603/%E0%AE%AA%E0%AE%BF%E0%AE%B0%E0%AE%BF%E0%AE%9F%E0%AF%8D%E0%AE%9F%E0%AE%BF%E0%AE%B7%E0%AF%8D-%E0%AE%AA%E0%AE%BF%E0%AE%B0%E0%AE%9A%E0%AF%88-%E0%AE%95%E0%AF%8A%E0%AE%B2%E0%AF%88-%E0%AE%B5%E0%AE%B4%E0%AE%95%E0%AF%8D%E0%AE%95%E0%AF%81", "Content": "தங்காலை பிரதேச சபையின் தவிசாளர் சம்பத் விதான பத்திரன உள்ளிட்ட சந்தேக நபர்கள் ஆறு பேருக்கு எதிரான வழக்கு விசாரணை எதிர் வரும் மார்ச் மாதம் 26ஆம் திகதி எடுத்துக் கொள்ளப்படும் என கொழும்பு மேல்  நீதிமன்றம் தீர்மானித்துள்ளது. இது தொடர்பில், சந்தேகத்திற்கு உரியவர்களும் சம்பவத்தில் பாலியல் வன்புணர்வுக்கு உட்படுத்தப்பட்டதாக கூறப்படும் ரஷ்ய பெண் உட்பட்ட 12 சாட்சிகளுக்கும் நீதிபதி குமுதினி விக்கிரமசிங்க அறிவித்தல் விடுத்தார். 2011ஆம் ஆண்டு தங்காலை விருந்தினர் விடுதியில் வைத்து பிருத்தானிய பிரசை கொலை செய்து அவரது நண்பியை பாலியல் வல்லுறவிற்கு உட்படுத்தியதாக சந்தேக நபர்கள் மீது குற்றம் சுமத்தப்பட்டுள்ளது. இந்த நிலையில் இன்று, திறந்த நீதிமன்ற அமர்வின் போது நீதிபதி குமுதினி விக்கிரமசிங்க சந்தேக நபர்கள் பாரிய குற்றச்சாட்டிற்கு உள்ளாகியிருப்பதால், அவாகள் நீதிமன்றத்தை கேலியாக எடுத்துக் கொள்ளக் கூடாது என எச்சரித்தார். முன்னதாக சந்தேக நபர்கள் மூன்று முறியாளர்களுடன் 5 லட்சம் ரூபாவிற்கான பிரகடனத்தை சமர்ப்பிக்க வேண்டும் என அறிவித்திருந்தார். விசாரணைகள் காலை நேரத்தில் இடைநிறுத்தப்பட்டு பிற்பகல் ஆரம்பமானபோது, உரிய முறியாளர்கள் தமது சொத்துக்களை பிரகடனப்படுத்தினர். எனினும், அவர்கள் தமக்கான வருமான வழியை உரிய முறையில் குறிப்பிடவில்லை. இதன்போது, சந்தேக நபர்களை எச்சரித்த நீதிபதி வெளியில் நடமாடும் குற்றவாளிகள் நீதிமன்ற வளாகத்திற்குள் அனுமதிக்கப்பட மாட்டார்கள் என அறிவித்தார். எனினும், சந்தேக நபர்களை முன்கூட்டிய பிணையில் செல்ல அனுமதித்த அவர் நீதிமன்றம் அழைக்கும் போது, மன்றில் பிரசன்னமாக வேண்டும் என உத்தரவிட்டுள்ளார். இதேவேளை, சந்தேக நபர்களின் சார்பில் புதிய முறியாளர்கள் 2015ஆம் ஆண்டு ஜனவரி 9ஆம் திகதிக்கு முன்னர் தமது வருமான பிரகடனத்தை சமர்ப்பிக்க வேண்டும் எனவும் நீதிபதி உத்தரவிட்டார்."}