{"Header": "பாதீட்டின் குழுநிலை விவாதத்தின் 16 ஆவது நாள் இன்று", "Time": "Tuesday, 02 April 2019 - 8:14", "Url": "http://www.hirunews.lk/tamil/213645/%E0%AE%AA%E0%AE%BE%E0%AE%A4%E0%AF%80%E0%AE%9F%E0%AF%8D%E0%AE%9F%E0%AE%BF%E0%AE%A9%E0%AF%8D-%E0%AE%95%E0%AF%81%E0%AE%B4%E0%AF%81%E0%AE%A8%E0%AE%BF%E0%AE%B2%E0%AF%88-%E0%AE%B5%E0%AE%BF%E0%AE%B5%E0%AE%BE%E0%AE%A4%E0%AE%A4%E0%AF%8D%E0%AE%A4%E0%AE%BF%E0%AE%A9%E0%AF%8D-16-%E0%AE%86%E0%AE%B5%E0%AE%A4%E0%AF%81-%E0%AE%A8%E0%AE%BE%E0%AE%B3%E0%AF%8D-%E0%AE%87%E0%AE%A9%E0%AF%8D%E0%AE%B1%E0%AF%81", "Content": "2019 ஆம் நிதியாண்டுக்கான பாதீட்டின் குழுநிலை விவாதத்தின் 16 ஆவது நாள் இன்றாகும். தேசிய ஒருமைப்பாடு, அரசகரும மொழிகள், சமூக மேம்பாடு மற்றும் இந்து சமய அலுவல்கள் அமைச்சு மற்றும் அபிவிருத்தி மூலோபாயம் மற்றும் சர்வதேச வர்த்தக அமைச்சுக்குமான நிதி ஒதுக்கீடு குறித்த விவாதம் இன்று இடம்பெறவுள்ளது. இதேவேளை, நுவரெலியா மற்றும் பதுளை மாவட்டங்களில் உள்ள அரச நிறுவனங்களில் தமிழ் உத்தியோகத்தர்களுக்கான வெற்றிடங்கள் நிலவுவதாக பதுளை மாவட்ட நாடாளுமன்ற உறுப்பினர் ஏ.அரவிந்த்குமார் தெரிவித்துள்ளார். நாடாளுமன்றில் நேற்று இடம்பெற்ற விவாத்தில் கலந்துக் கொண்டு உரையாற்றும் போதே இதனை தெரிவித்துள்ளார். இதேவேளை, இந்த விவாத்தில் கலந்துக் கொண்ட நாடாளுமன்ற உறுப்பினர் டக்ளஸ் தேவாநந்தா, கம்பெரலிய வேலைத்திட்டத்தின் கீழ் வடக்கு மாகாணத்தில் உள்ள நாடாளுமன்ற உறுப்பினர்களுக்கு எந்தளவு நிதி ஒதுக்கப்பட்டது என்பது தொடர்பில் எழுப்பட்ட கேள்விக்கு பதில் கிடைக்கவில்லை என குறிப்பிட்டார்."}