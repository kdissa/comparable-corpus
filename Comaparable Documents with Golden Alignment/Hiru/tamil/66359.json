{"Header": "அதிகாரம் அரசாங்கத்திடமே உள்ளது - ரொஷான்", "Time": "Monday, 02 September 2013 - 19:18", "Url": "http://www.hirunews.lk/tamil/66359/%E0%AE%85%E0%AE%A4%E0%AE%BF%E0%AE%95%E0%AE%BE%E0%AE%B0%E0%AE%AE%E0%AF%8D-%E0%AE%85%E0%AE%B0%E0%AE%9A%E0%AE%BE%E0%AE%99%E0%AF%8D%E0%AE%95%E0%AE%A4%E0%AF%8D%E0%AE%A4%E0%AE%BF%E0%AE%9F%E0%AE%AE%E0%AF%87-%E0%AE%89%E0%AE%B3%E0%AF%8D%E0%AE%B3%E0%AE%A4%E0%AF%81-%E0%AE%B0%E0%AF%8A%E0%AE%B7%E0%AE%BE%E0%AE%A9%E0%AF%8D", "Content": "பேருந்து கட்டணத்தை அதிகரிப்பதற்கான அதிகாரம் அரசாங்கத்திற்கு மாத்திரமே இருப்பதாக தேசிய போக்குவரத்து ஆணைக்குழு மீண்டும் வலியுறுத்தியுள்ளது. அதன் தலைவர் ரொசான் குணவர்த்தன இந்த வலியுறுத்தலை விடுத்துள்ளார். பேருந்து கட்;டணம் தொடர்பான இறுதி தீர்மானத்தை அதற்காக நியமிக்கப்பட்டுள்ள அமைச்சரவை இணைக்குழுவே மேற்கொள்ள வேண்டும் எனவும் அவர் சுட்டிக்காட்டியுள்ளார். எவ்வாறாயினும், பேருந்து கட்;;டணம்,  நேற்று முதல் சீர்த்திருத்தப்படும் என இலங்கை தனியார் பேருந்து உரிமையாளர் சங்கம் அண்மையில் தெரிவித்திருந்தது. எனினும், இதுவரை எந்தவிதமான கட்டண அதிகரிப்புக்களும் மேற்கொள்ளப்படவில்லை. இது தொடர்பாக எமது செய்தி பிரிவு இலங்கை தனியார் பேருந்து உரிமையாளர்கள் சங்க தலைவர் கெமுனு விஜேரட்ணவை தொடர்பு கொண்டு வினவியது. அதற்கு பதிலளித்த அவர், அமைச்சரவை இணைக்குழு ஒன்று நியமிக்கப்பட்டதன் மூலம், பேருந்து கட்டண அதிகரிப்பிற்காக பேருந்து சங்கங்களுக்கு காணப்பட்ட அதிகாரங்களை அரசாங்கம் கையேற்றுள்ளதாக குறிப்பிட்டார். எவ்வாறாயினும், இது தொடர்பாக எதிர்காலத்தில் நீதிமன்றத்தை நாட போவதாகவும் அவர் சுட்டிக்காட்டியுள்ளார்."}