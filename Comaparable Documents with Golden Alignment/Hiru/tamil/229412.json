{"Header": "அனர்த்த முகாமைத்துவ மத்திய நிலையத்தின் முக்கிய அறிவிப்பு", "Time": "Monday, 02 December 2019 - 13:16", "Url": "http://www.hirunews.lk/tamil/229412/%E0%AE%85%E0%AE%A9%E0%AE%B0%E0%AF%8D%E0%AE%A4%E0%AF%8D%E0%AE%A4-%E0%AE%AE%E0%AF%81%E0%AE%95%E0%AE%BE%E0%AE%AE%E0%AF%88%E0%AE%A4%E0%AF%8D%E0%AE%A4%E0%AF%81%E0%AE%B5-%E0%AE%AE%E0%AE%A4%E0%AF%8D%E0%AE%A4%E0%AE%BF%E0%AE%AF-%E0%AE%A8%E0%AE%BF%E0%AE%B2%E0%AF%88%E0%AE%AF%E0%AE%A4%E0%AF%8D%E0%AE%A4%E0%AE%BF%E0%AE%A9%E0%AF%8D-%E0%AE%AE%E0%AF%81%E0%AE%95%E0%AF%8D%E0%AE%95%E0%AE%BF%E0%AE%AF-%E0%AE%85%E0%AE%B1%E0%AE%BF%E0%AE%B5%E0%AE%BF%E0%AE%AA%E0%AF%8D%E0%AE%AA%E0%AF%81", "Content": "சீரற்ற காலநிலை காரணமாக இதுவரை 10 மாவட்டங்களில் ஆயிரத்து 480 குடும்பங்களை சேர்ந்த 5 ஆயிரத்து 415 பேர் பாதிக்கப்பட்டுள்ளதாக அனர்த்த முகாமைத்துவ மத்திய நிலையம் தெரிவித்துள்ளது. அனர்த்த முகாமைத்துவ மத்திய நிலையத்தின் உதவி பணிப்பாளர் பிரதீப் கொடிப்பிலி இதனை தெரிவித்துள்ளார். அதேநேரம் 5 பேர் உயிரிழந்திருப்பதுடன், 4 பேர் காணாமல் போயுள்ளனர். பதுளை, மட்டக்களப்பு, அம்பாறை, மன்னார், முல்லைத்தீவு, களுத்துறை, அம்பாந்தோட்டை, கேகாலை, கண்டி மற்றும் நுவரெலிய ஆகிய மாவட்டங்களில் காலநிலை சீர்க்கேடு கடும் பாதிப்பை ஏற்படுத்தியுள்ளது. இதேவேளை, நேற்று இரவு ஏற்பட்ட நிலத் தாழிரக்கம் காரணமாக மாத்தளை –ரத்தோட்டை பகுதியை சேர்ந்த 16 குடும்பங்கள் அங்கிருந்து வெளியேற்றப்பட்டு பாதுகாப்பு முகாம்களில் தங்கவைக்கப்பட்டுள்ளதாக அவர் குறிப்பிட்டுள்ளார். இதேவேளை, எதிர்வரும் சில தினங்களுக்கும் இந்த சீரற்றக் வானிலை தொடரும் என்று வளிமண்டலவியல் திணைக்களம் தெரிவித்துள்ளது. வடக்கு, வடமத்திய, கிழக்கு, ஊவா மாகாணங்களில் மழை அல்லது இடியுடன் கூடிய மழை தொடர்ச்சியாக பெய்யக்கூடும். குறிப்பாக யாழ்ப்பாணம், கிளிநொச்சி, முல்லைத்தீவு மற்றும் திருகோணமலை மாவட்டங்களில் 100 தொடக்கம் 150 மில்லிமீற்றர் அளவில் மழை பெய்யக்கூடும் என்றும் தெரிவிக்கப்பட்டுள்ளது. அNதுநேரம், மத்திய ஊவா, சப்ரகமுவ மற்றும் தென் மாகாணங்களிலும், களுத்துறை மற்றும் அனுராதபுரம் மாவட்டங்களிலும் 75 முதல் 100 மில்லிமீற்றர் அளவில் மழை பெய்யக்கூடும் என்றும் எதிர்வு கூறப்பட்டுள்ளது."}