{"Header": "காணாமல் போன குழந்தை மீட்பு..", "Time": "Saturday, 02 June 2018 - 16:48", "Url": "http://www.hirunews.lk/tamil/192163/%E0%AE%95%E0%AE%BE%E0%AE%A3%E0%AE%BE%E0%AE%AE%E0%AE%B2%E0%AF%8D-%E0%AE%AA%E0%AF%8B%E0%AE%A9-%E0%AE%95%E0%AF%81%E0%AE%B4%E0%AE%A8%E0%AF%8D%E0%AE%A4%E0%AF%88-%E0%AE%AE%E0%AF%80%E0%AE%9F%E0%AF%8D%E0%AE%AA%E0%AF%81", "Content": "வவுனியா – குட்ஷெட் வீதியில் உள்ள வீடொன்றில் இருந்து காணாமல் போன 8 மாத குழந்தை புதுக்குடியிருப்பு பகுதியில் வைத்து இன்று மீட்கப்பட்டுள்ளது. காவற்துறையினருக்கு கிடைந்த தகவலுக்கு அமைய குழந்தை மீட்கப்பட்டுள்ளது. இதன்போது இரண்டு பெண்கள் கைது செய்யப்பட்டுள்ளதாகவும் காவற்துறையினர் தெரிவித்துள்ளனர். விசாரணைகளின் பின்னர் குழந்தையை தாயிடம் கையளிக்கவும் நடவடிக்கைகள் மேற்கொள்ளப்பட்டுள்ளதாக காவற்துறையினர் தெரிவித்துள்ளனர். நேற்று முந்தினம் அதிகாலை குறித்த குழந்தை அடையாளம் தெரியாத 3 பேரினால் கடத்தப்பட்டதாக காவற்துறையில், குழந்தையின் தாய் முறைப்பாடு செய்திருந்தார். குழந்தையின் தந்தை வெளிநாட்டில் உள்ள நிலையில், குழந்தையை காண்பிக்குமாறு தாயிடம் கோரியிருந்தார். எனினும் தாய் அதற்கு மறுப்பு தெரிவித்த நிலையில், குழந்தையை கடத்துவதாக அவர் குறிப்பிட்டுள்ளார். இந்தநிலையில், அவரால் இன்று காவல்நிலையத்திற்கு தொலைபேசி மூலம் அழைப்பு ஏற்படுத்தி குழந்தையை தாமே கடத்தியதாக தெரிவித்துள்ளார். இதனை தொடர்ந்து மேற்கொள்ளப்பட்ட சுற்றிவளைப்புகளின் போதே குழந்தை மீட்கப்பட்டுள்ளது."}