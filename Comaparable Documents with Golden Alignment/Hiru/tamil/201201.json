{"Header": "அடுத்த வருடத்துக்கான பாதீடு தொடர்பாக கலந்துரையாடல்...", "Time": "Tuesday, 02 October 2018 - 9:04", "Url": "http://www.hirunews.lk/tamil/201201/%E0%AE%85%E0%AE%9F%E0%AF%81%E0%AE%A4%E0%AF%8D%E0%AE%A4-%E0%AE%B5%E0%AE%B0%E0%AF%81%E0%AE%9F%E0%AE%A4%E0%AF%8D%E0%AE%A4%E0%AF%81%E0%AE%95%E0%AF%8D%E0%AE%95%E0%AE%BE%E0%AE%A9-%E0%AE%AA%E0%AE%BE%E0%AE%A4%E0%AF%80%E0%AE%9F%E0%AF%81-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AE%BE%E0%AE%95-%E0%AE%95%E0%AE%B2%E0%AE%A8%E0%AF%8D%E0%AE%A4%E0%AF%81%E0%AE%B0%E0%AF%88%E0%AE%AF%E0%AE%BE%E0%AE%9F%E0%AE%B2%E0%AF%8D", "Content": "அடுத்த வருடத்துக்கான பாதீடு தொடர்பாக சிறிலங்கா சுதந்திர கட்சி விரிவான கலந்துரையாடல்களை நடத்தவிருப்பதாக தெரிவிக்கப்பட்டுள்ளது. இது தொடர்பில் விரைவில் கட்சியின் மத்திய செயற்குழு கூடி தீர்மானங்களை மேற்கொள்ளவுள்ளதாக தகவல்கள் தெரிவிக்கின்றன. கடந்த வருடங்களில் ஐக்கிய தேசிய கட்சியினால் முன்வைக்கப்பட்ட நான்கு பாதீடுகளுக்கும், திருத்த யோசனைகள் ஊடாக சிறிலங்கா சுதந்திர கட்சி தமது பாதீட்டு முன்மொழிகளை சமர்ப்பித்திருந்தது. இந்தமுறையும் அவ்வாறே செய்வதா? அல்லது பிரத்தியேமாக பாதீட்டு யோசனைகளை முன்வைப்பதா என்பது தொடர்பில் மத்திய செயற்குழு தீர்மானிக்கும். மேலும் பாதீட்டு முன்மொழிகளை ஆய்வு செய்வதற்கான குழு ஒன்று நியமிக்கப்படும் என்றும் எதிர்பார்க்கப்படுகிறது."}