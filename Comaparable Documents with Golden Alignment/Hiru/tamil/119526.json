{"Header": "இலங்கை ஜனாதிபதி, தாய்லாந்து பிரதமரை சந்தித்தார்", "Time": "Monday, 02 November 2015 - 20:36", "Url": "http://www.hirunews.lk/tamil/119526/%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88-%E0%AE%9C%E0%AE%A9%E0%AE%BE%E0%AE%A4%E0%AE%BF%E0%AE%AA%E0%AE%A4%E0%AE%BF-%E0%AE%A4%E0%AE%BE%E0%AE%AF%E0%AF%8D%E0%AE%B2%E0%AE%BE%E0%AE%A8%E0%AF%8D%E0%AE%A4%E0%AF%81-%E0%AE%AA%E0%AE%BF%E0%AE%B0%E0%AE%A4%E0%AE%AE%E0%AE%B0%E0%AF%88-%E0%AE%9A%E0%AE%A8%E0%AF%8D%E0%AE%A4%E0%AE%BF%E0%AE%A4%E0%AF%8D%E0%AE%A4%E0%AE%BE%E0%AE%B0%E0%AF%8D", "Content": "நான்கு நாள் விஜயத்தை மேற்கொண்டு தாய்லாந்து சென்றுள்ள ஜனாதிபதி மைத்திரிபால சிறிசேன இன்று தாய்லாந்து பிரதமர் ஜெனரல் பிரையூட் சான் ஓ சாவை சந்தித்து கலந்துரையாடினார். ஜனாதிபதி அவரின் உத்தியோகபூர்வ வாசஸ்தலத்துக்கு சென்றபோது நேரடியாக தாய்லாந்தின் பிரதமர் அவரை வரவேற்று வாழ்த்து தெரிவித்ததாக தெரிவிக்கப்பட்டுள்ளது. இதனை தொடர்ந்து இராணுவ மரியாதையும் இலங்கையின் ஜனாதிபதிக்கு வழங்கப்பட்டது. இதனையடுத்து இரண்டு தலைவர்களும் இருதரப்பு உறவுகள் குறித்து விரிவாக பேச்சுவார்த்தையை நடத்தியுள்ளனர். இதன்போது உரையாற்றிய தாய்லாந்தின் பிரதமர், வெகுவிரைவில் தாய்லாந்தின் முதலீட்டாளர்களை கொண்ட குழு ஒன்றை இலங்கைக்கு அனுப்பவுள்ளதாக தெரிவித்தார்."}