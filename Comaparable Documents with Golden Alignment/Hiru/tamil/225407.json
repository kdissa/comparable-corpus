{"Header": "இலங்கையுடனான உறவில் பல சாதகமான  முன்னேற்றங்கள்..", "Time": "Wednesday, 02 October 2019 - 7:31", "Url": "http://www.hirunews.lk/tamil/225407/%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88%E0%AE%AF%E0%AF%81%E0%AE%9F%E0%AE%A9%E0%AE%BE%E0%AE%A9-%E0%AE%89%E0%AE%B1%E0%AE%B5%E0%AE%BF%E0%AE%B2%E0%AF%8D-%E0%AE%AA%E0%AE%B2-%E0%AE%9A%E0%AE%BE%E0%AE%A4%E0%AE%95%E0%AE%AE%E0%AE%BE%E0%AE%A9-%E0%AE%AE%E0%AF%81%E0%AE%A9%E0%AF%8D%E0%AE%A9%E0%AF%87%E0%AE%B1%E0%AF%8D%E0%AE%B1%E0%AE%99%E0%AF%8D%E0%AE%95%E0%AE%B3%E0%AF%8D", "Content": "இலங்கையுடனான உறவில் அண்மைய நாட்களில் பல சாதகமான முன்னேற்றங்களைக் கண்டுள்ளதாக இந்தியா தெரிவித்துள்ளது. கொழும்பில் இடம்பெற்ற இலங்கை - இந்திய சமூகத்தின் வருடாந்த பொதுக்கூட்டத்தில் கலந்துகொண்டு உரையாற்றியபோது, இலங்கைக்கான இந்திய உயர்ஸ்தானிகர் தரஞ்சித் சிங் சந்து இதனைத் தெரிவித்துள்ளார். இலங்கையின் அபிவிருத்திக்கான முன்னுரிமைகளை அடிப்படையாகக் கொண்ட பயணத்தில் பங்களாராக இருக்க இந்தியா தயாராக உள்ளது என்றும் அவர் குறிப்பிட்டுள்ளார். உயிர்த்த ஞாயிறுதின தாக்குதலின் பின்னர், பெருமளவான இந்திய சுற்றுலா பயணிகளின் இலங்கைக்கான வருகை மீளத் திரும்பியுள்ளதாகவும் இலங்கைக்கான இந்திய உயர்ஸ்தானிகர் தரஞ்சித் சிங் சந்து தெரிவித்துள்ளார்."}