{"Header": "சடலங்கள் ரஷ்யாவிற்கு", "Time": "Monday, 02 November 2015 - 20:14", "Url": "http://www.hirunews.lk/tamil/119535/%E0%AE%9A%E0%AE%9F%E0%AE%B2%E0%AE%99%E0%AF%8D%E0%AE%95%E0%AE%B3%E0%AF%8D-%E0%AE%B0%E0%AE%B7%E0%AF%8D%E0%AE%AF%E0%AE%BE%E0%AE%B5%E0%AE%BF%E0%AE%B1%E0%AF%8D%E0%AE%95%E0%AF%81", "Content": "நேற்று முன்தினம் எகிப்தில் இடம்பெற்ற வாநூர்தி அனர்த்தத்தில் பலியானவர்களில் 144 பேரின் உடல்கள் ரஷ்ய சென். பீற்றர்ஸ்பேக் வாநூர்தி நிலையத்திற்கு இன்று காலை விசேட வாநூர்தி மூலம் கொண்டு வரப்பட்டன. மிகுதியான உடலகள் இன்று மாலை கொண்டு வரப்படும் என குறிப்பிடப்பட்டுள்ளது. இந்த நிலையில் விபத்துக்கான காரணத்தை அறியும் நோக்கில் விசாரணைகள் தொடர்வதாக அதிகாரிகள் தெரிவித்துள்ளனர். எகிப்தின் வட சினாய் தீபகற்பத்து வான்பரப்பில் பறந்து கொண்டிருந்த வேளையில் அதில் பயணித்த 224 பேரும் பலியாகினர். பலியானவர்களில் பெரும்பாலானவர்கள் ரஷ்யர்கள். அதிக அளவில் உயிர்களை காவு கொண்ட இந்த அனர்த்தத்தை அடுத்து நேற்று ரஷ்யாவில் துக்கதினம் பிரகடனப்படுத்தப்பட்டிருந்தது."}