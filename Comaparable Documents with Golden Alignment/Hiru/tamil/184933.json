{"Header": "இயேசு கிறிஸ்து தொடர்பில் மகாத்மா காந்தி எழுதிய கடிதம் ஏலத்திற்கு வருகிறது", "Time": "Friday, 02 March 2018 - 20:30", "Url": "http://www.hirunews.lk/tamil/184933/%E0%AE%87%E0%AE%AF%E0%AF%87%E0%AE%9A%E0%AF%81-%E0%AE%95%E0%AE%BF%E0%AE%B1%E0%AE%BF%E0%AE%B8%E0%AF%8D%E0%AE%A4%E0%AF%81-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AE%BF%E0%AE%B2%E0%AF%8D-%E0%AE%AE%E0%AE%95%E0%AE%BE%E0%AE%A4%E0%AF%8D%E0%AE%AE%E0%AE%BE-%E0%AE%95%E0%AE%BE%E0%AE%A8%E0%AF%8D%E0%AE%A4%E0%AE%BF-%E0%AE%8E%E0%AE%B4%E0%AF%81%E0%AE%A4%E0%AE%BF%E0%AE%AF-%E0%AE%95%E0%AE%9F%E0%AE%BF%E0%AE%A4%E0%AE%AE%E0%AF%8D-%E0%AE%8F%E0%AE%B2%E0%AE%A4%E0%AF%8D%E0%AE%A4%E0%AE%BF%E0%AE%B1%E0%AF%8D%E0%AE%95%E0%AF%81-%E0%AE%B5%E0%AE%B0%E0%AF%81%E0%AE%95%E0%AE%BF%E0%AE%B1%E0%AE%A4%E0%AF%81", "Content": "இயேசு கிறிஸ்து தொடர்பாக மகாத்மா காந்தியினால் எழுதப்பட்ட கடிதம் ஒன்று ஏலத்தில் விடப்படவுள்ளது. மகாத்மா காந்தியினால் அமெரிக்காவின் மில்டன் நியூபெரி பிரான்ஸ் (Milton Newberry Frantz) என்ற மத குருவுக்கு, 1926ஆம் ஆண்டு ஏப்ரல் மாதம் 6ஆம் திகதி இந்த கடிதம் எழுதப்பட்டதாகும். மனித வர்க்கத்திற்கு இயேசு கிறிஸ்து சிறந்த ஆசிரியர் என அதில் காந்தி குறிப்பிட்டுள்ளார். இந்த கடிதம் தனிப்பட்ட ஒருவரின் சேகரிப்பினுள் இருந்த நிலையில், பல தசாப்தகாலத்திற்கு முன்னர் 50 ஆயிரம் அமெரிக்க டொலர்களுக்கு அரும்பொருள் சேகரிக்கும் நிறுவனத்திற்கு விற்கப்பட்டது. இந்தநிலையிலேயே காந்தி எழுதிய அந்த கடிதம் தற்போது ஏலத்திற்கு விடப்படவுள்ளதாக குறித்த நிறுவனம் அறிவித்துள்ளது."}