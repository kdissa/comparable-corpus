{"Header": "யாழ் மாணவர்களுக்கு இளஞ்செழியன் எச்சரிக்கை..", "Time": "Saturday, 02 July 2016 - 8:16", "Url": "http://www.hirunews.lk/tamil/136997/%E0%AE%AF%E0%AE%BE%E0%AE%B4%E0%AF%8D-%E0%AE%AE%E0%AE%BE%E0%AE%A3%E0%AE%B5%E0%AE%B0%E0%AF%8D%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%87%E0%AE%B3%E0%AE%9E%E0%AF%8D%E0%AE%9A%E0%AF%86%E0%AE%B4%E0%AE%BF%E0%AE%AF%E0%AE%A9%E0%AF%8D-%E0%AE%8E%E0%AE%9A%E0%AF%8D%E0%AE%9A%E0%AE%B0%E0%AE%BF%E0%AE%95%E0%AF%8D%E0%AE%95%E0%AF%88", "Content": "யாழ்ப்பாணம் பாடசாலைகளில் மதுபானம், புகைத்தல் மற்றும் போதைப் பொருள் பாவனை உள்ளிட்ட குற்றச் செயல்களில் ஈடுபடும் மாணவர்கள் தண்டிக்கப்படுவார்கள் என தெரிவிக்கப்பட்டுள்ளது. யாழ்ப்பாண மேல் நீதிமன்ற நீதிபதி இளஞ்செழியன் இந்த எச்சரிக்கையை விடுத்துள்ளார். யாழ்ப்பாணம் பாடசாலைகளில் போதைப் பொருள் பாவனை மாணவர்களின் வாழ்க்கையை சீரழித்து வருகிறது என்று தெரிவித்துள்ளார். 100 கிலோகிராம் கஞ்சா வைத்திருந்ததாகக் குற்றம் சுமத்தப்பட்டுள்ள வழக்கு தொடர்பான பிணை மனு யாழ்ப்பாண மேல் நீதிமன்றத்தில் விசாரணைக்காக எடுத்துக் கொள்ளப்பட்டபோதே நீதிபதி இளஞ்செழியன் இந்த எச்சரிக்கையை விடுத்துள்ளார்."}