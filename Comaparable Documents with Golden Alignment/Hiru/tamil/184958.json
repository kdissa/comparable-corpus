{"Header": "வலம்புரி சங்கு வைத்திருந்த 4 காவற்துறை அதிகாரிகளுக்கு நேர்ந்த கதி", "Time": "Friday, 02 March 2018 - 18:52", "Url": "http://www.hirunews.lk/tamil/184958/%E0%AE%B5%E0%AE%B2%E0%AE%AE%E0%AF%8D%E0%AE%AA%E0%AF%81%E0%AE%B0%E0%AE%BF-%E0%AE%9A%E0%AE%99%E0%AF%8D%E0%AE%95%E0%AF%81-%E0%AE%B5%E0%AF%88%E0%AE%A4%E0%AF%8D%E0%AE%A4%E0%AE%BF%E0%AE%B0%E0%AF%81%E0%AE%A8%E0%AF%8D%E0%AE%A4-4-%E0%AE%95%E0%AE%BE%E0%AE%B5%E0%AE%B1%E0%AF%8D%E0%AE%A4%E0%AF%81%E0%AE%B1%E0%AF%88-%E0%AE%85%E0%AE%A4%E0%AE%BF%E0%AE%95%E0%AE%BE%E0%AE%B0%E0%AE%BF%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%A8%E0%AF%87%E0%AE%B0%E0%AF%8D%E0%AE%A8%E0%AF%8D%E0%AE%A4-%E0%AE%95%E0%AE%A4%E0%AE%BF", "Content": "சுமார் ஒரு கோடி ரூபாய்க்கும் அதிக பெறுமதியுடைய வலம்புரி சங்கொன்றை வைத்திருந்த 4 காவற்துறை அதிகாரிகள் கைது செய்யப்பட்டுள்ளனர். நேற்று இரவு 9.15 மணியளவில் ஹிக்கடுவை சந்தை பகுதியில் வலம்புரி சங்கொன்று விற்பனை செய்யப்படவுள்ளதாக கிடைக்கப்பெற்ற தகவலுக்கு அமைய அங்கு சென்ற 4 காவற்துறை அதிகாரிகள் குறித்த வலம்புரி சங்கை கைப்பற்றி சந்தேகநபர்களை தப்பிக்கவிட்டுள்ளதாக காலி உதவி காவற்துறை அத்தியட்சகருக்கு தகவல் அளிக்கப்பட்டுள்ளது... அதன்படி , மேற்கொள்ளப்பட்ட விசாரணையின் அடிப்படையில் வலம்புரி சங்கினை வைத்திருந்த உதவி காவற்துறை பரிசோதகர் ஒருவர் மற்றும் காவற்துறை கான்ஸ்டபில் மூன்று பேர் இன்று பிற்பகல் கைது செய்யப்பட்டனர். இவ்வாறு கைது செய்யப்பட்ட சந்தேகநபர்கள் நாளைய தினம் காலி நீதவான் நீதிமன்றில் முன்னிலைப்படுத்தப்படவுள்ளனர். சம்பவம் தொடர்பில் காலி காவற்துறையினர் விசாரணைகளை மேற்கொண்டு வருகின்றனர்."}