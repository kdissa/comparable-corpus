{"Header": "உந்துருளி , சிற்றூர்தி நேருக்கு நேர் மோதி கோர விபத்து..! - அதிர்ச்சி சிசிடிவி காணொளி வௌியானது!!", "Time": "Wednesday, 02 January 2019 - 18:22", "Url": "http://www.hirunews.lk/tamil/207337/%E0%AE%89%E0%AE%A8%E0%AF%8D%E0%AE%A4%E0%AF%81%E0%AE%B0%E0%AF%81%E0%AE%B3%E0%AE%BF-%E0%AE%9A%E0%AE%BF%E0%AE%B1%E0%AF%8D%E0%AE%B1%E0%AF%82%E0%AE%B0%E0%AF%8D%E0%AE%A4%E0%AE%BF-%E0%AE%A8%E0%AF%87%E0%AE%B0%E0%AF%81%E0%AE%95%E0%AF%8D%E0%AE%95%E0%AF%81-%E0%AE%A8%E0%AF%87%E0%AE%B0%E0%AF%8D-%E0%AE%AE%E0%AF%8B%E0%AE%A4%E0%AE%BF-%E0%AE%95%E0%AF%8B%E0%AE%B0-%E0%AE%B5%E0%AE%BF%E0%AE%AA%E0%AE%A4%E0%AF%8D%E0%AE%A4%E0%AF%81-%E0%AE%85%E0%AE%A4%E0%AE%BF%E0%AE%B0%E0%AF%8D%E0%AE%9A%E0%AF%8D%E0%AE%9A%E0%AE%BF-%E0%AE%9A%E0%AE%BF%E0%AE%9A%E0%AE%BF%E0%AE%9F%E0%AE%BF%E0%AE%B5%E0%AE%BF-%E0%AE%95%E0%AE%BE%E0%AE%A3%E0%AF%8A%E0%AE%B3%E0%AE%BF-%E0%AE%B5%E0%AF%8C%E0%AE%BF%E0%AE%AF%E0%AE%BE%E0%AE%A9%E0%AE%A4%E0%AF%81", "Content": "ஹோமாகம - கலவிலவத்த எரிபொருள் நிரப்பு நிலையத்திற்கு அருகில் நேற்று அதிகாலை 2.30 மணியளவில் இடம்பெற்ற வாகன விபத்தில் ஒருவர் உயிரிழந்துள்ளார். உந்துருளியொன்றும் மற்றும் சிற்றூர்தியொன்றும் நேருக்கு நேர் மோதியதில் இந்த விபத்து இடம்பெற்றுள்ளது. இதில் மேலும் இரண்டு பேர் படுகாயமடைந்த நிலையில் மருத்துவமனையில் அனுமதிக்கப்பட்டுள்ளனர். விபத்து இடம்பெறும் போது உந்துருளியில் 3 பேர் பயணித்துள்ளதாக காவற்துறை தெரிவித்தது. ஹோமாகமவில் இருந்து கொழும்பு நோக்கி பயணித்த சிற்றூர்தி வலது பக்கமாக வாகனத்தை திருப்பியுள்ள போது எதிர்ப்பக்கமாக வந்த உந்துருளியில் நேருக்கு நேர் மோதியுள்ளது. விபத்து தொடர்பில் ஹோமாகம காவற்துறையினர் மேலதிக விசாரணைகளை மேற்கொள்ளும் நிலையில் , குறித்த விபத்து அருகில் பொருத்தப்பட்டிருந்த கண்காணிப்பு கெமராவில் இவ்வாறு பதிவாகியிருந்தது."}