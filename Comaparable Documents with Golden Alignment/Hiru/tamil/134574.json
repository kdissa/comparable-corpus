{"Header": "மருமகனின் கத்தி குத்தில் மாமியார் பலி!!", "Time": "Thursday, 02 June 2016 - 8:56", "Url": "http://www.hirunews.lk/tamil/134574/%E0%AE%AE%E0%AE%B0%E0%AF%81%E0%AE%AE%E0%AE%95%E0%AE%A9%E0%AE%BF%E0%AE%A9%E0%AF%8D-%E0%AE%95%E0%AE%A4%E0%AF%8D%E0%AE%A4%E0%AE%BF-%E0%AE%95%E0%AF%81%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%AE%E0%AE%BE%E0%AE%AE%E0%AE%BF%E0%AE%AF%E0%AE%BE%E0%AE%B0%E0%AF%8D-%E0%AE%AA%E0%AE%B2%E0%AE%BF", "Content": "மருமகனின்  கத்தி குத்து தாக்குதலில் படு காயமடைந்து சிகிச்சை பெற்று வந்த அனுராதபுரம் - ஹொரவப்பொத்தான காவற்துறை பொறுப்பதிகாரியின் மனைவி நேற்று இரவு உயிரிழந்துள்ளார். கடந்த 25 ஆம் திகதி ஹொரவப்பொத்தான காவற்துறை பொறுப்பதிகாரியின் மனைவி மற்றும் மகளுக்கு அவரது மருமகன் கத்தி குத்து தாக்குதலை நடாத்தியுள்ளார். இதன் போது காவற்துறை பொறுப்பதிகாரியின் மகள் உயிரிழந்ததுடன், அவரது மனைவி படு காயமடைந்த நிலையில் அனுராதபுர மருத்துவமனையில் சிகிச்சை பெற்று வந்தார். சம்பவம் தொடர்பில் உயிரிழந்த மகளின் கணவர் கைது செய்யப்பட்ட பின்னர் விளக்கமறியலில் வைக்கப்பட்டுள்ளார்."}