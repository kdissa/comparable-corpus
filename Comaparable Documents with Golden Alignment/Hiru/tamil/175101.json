{"Header": "தலங்கம விற்பனை நிலையம் ஒன்றின் மீது துப்பாக்கி பிரயோகம் - ஒருவர் காயம்", "Time": "Thursday, 02 November 2017 - 15:07", "Url": "http://www.hirunews.lk/tamil/175101/%E0%AE%A4%E0%AE%B2%E0%AE%99%E0%AF%8D%E0%AE%95%E0%AE%AE-%E0%AE%B5%E0%AE%BF%E0%AE%B1%E0%AF%8D%E0%AE%AA%E0%AE%A9%E0%AF%88-%E0%AE%A8%E0%AE%BF%E0%AE%B2%E0%AF%88%E0%AE%AF%E0%AE%AE%E0%AF%8D-%E0%AE%92%E0%AE%A9%E0%AF%8D%E0%AE%B1%E0%AE%BF%E0%AE%A9%E0%AF%8D-%E0%AE%AE%E0%AF%80%E0%AE%A4%E0%AF%81-%E0%AE%A4%E0%AF%81%E0%AE%AA%E0%AF%8D%E0%AE%AA%E0%AE%BE%E0%AE%95%E0%AF%8D%E0%AE%95%E0%AE%BF-%E0%AE%AA%E0%AE%BF%E0%AE%B0%E0%AE%AF%E0%AF%8B%E0%AE%95%E0%AE%AE%E0%AF%8D-%E0%AE%92%E0%AE%B0%E0%AF%81%E0%AE%B5%E0%AE%B0%E0%AF%8D-%E0%AE%95%E0%AE%BE%E0%AE%AF%E0%AE%AE%E0%AF%8D", "Content": "தலவதுகொட பிரதேசத்தின் நகை விற்பனை நிலையமொன்றின் மீது துப்பாக்கிப் பிரயோகமொன்று மேற்கொள்ளப்பட்டுள்ளது. இன்று மதியம் 12.50 மணியளவில் இந்த துப்பாக்கிப்பிரயோகம் மேற்கொள்ளப்பட்டுள்ளதாக காவற்துறை தெரிவித்துள்ளது. குறித்த நகை விற்பனை நிலையத்தில் கொள்ளையர்கள் இருவர் திடீரென நுழைந்து கொள்ளையிட முற்பட்ட வேளையில் விற்பனை நிலைய உரிமையாளர் கூரிய ஆயுதமொன்றுடன் கொள்ளையர்களை எதிர்க்கொண்டுள்ளார். இதன் போதே குறித்த துப்பாக்கிப் பிரயோகம் கொள்ளையர் ஒருவரால் மேற்கொள்ளப்பட்டுள்ளதாக தெரிவிக்கப்படுகிறது. சம்பவத்தில் காயமடைந்த விற்பனை நிலைய உரிமையாளர் கொழும்பு தேசிய மருத்துவமனையில் அனுமதிக்கப்பட்டுள்ளார். கொள்ளையர்கள் தப்பிச் சென்றுள்ள நிலையில் , தலங்கம காவற்துறையினர் விசாரணைகளை முன்னெடுத்துள்ளனர்."}