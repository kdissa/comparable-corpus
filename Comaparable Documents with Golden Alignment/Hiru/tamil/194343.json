{"Header": "தனிப்பட்ட கோபத்திற்காக வீட்டின் மீது குண்டு வீசிய நபர்", "Time": "Monday, 02 July 2018 - 13:03", "Url": "http://www.hirunews.lk/tamil/194343/%E0%AE%A4%E0%AE%A9%E0%AE%BF%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F-%E0%AE%95%E0%AF%8B%E0%AE%AA%E0%AE%A4%E0%AF%8D%E0%AE%A4%E0%AE%BF%E0%AE%B1%E0%AF%8D%E0%AE%95%E0%AE%BE%E0%AE%95-%E0%AE%B5%E0%AF%80%E0%AE%9F%E0%AF%8D%E0%AE%9F%E0%AE%BF%E0%AE%A9%E0%AF%8D-%E0%AE%AE%E0%AF%80%E0%AE%A4%E0%AF%81-%E0%AE%95%E0%AF%81%E0%AE%A3%E0%AF%8D%E0%AE%9F%E0%AF%81-%E0%AE%B5%E0%AF%80%E0%AE%9A%E0%AE%BF%E0%AE%AF-%E0%AE%A8%E0%AE%AA%E0%AE%B0%E0%AF%8D", "Content": "குளியாபிட்டி – போஹின்கமுவ பிரதேசத்தில் வீடொன்றின் மீது மேற்கொள்ளப்பட்ட கைக்குண்டு தாக்குதலில் பெண்ணொருவர் உள்ளிட்ட நான்கு பேர் காயமடைந்துள்ளனர். நேற்று இரவு மேற்கொள்ளப்பட்ட இந்த தாக்குதலில் காயமடைந்தவர்கள் சிகிச்சைகளுக்காக குளியாபிட்டி மருத்துவமனையில் அனுமதிக்கப்பட்டுள்ளனர். அதே பிரதேசத்தை சேர்ந்த நபரே இந்த கைக்குண்டு தாக்குதலை மேற்கொண்டுள்ளதாக தெரியவந்துள்ளது. குறித்த நபர் நேற்று இரவு திருமண நிகழ்வொன்றில் கலந்து கொண்டுள்ள நிலையில், அங்கு சிலருடன் தகராறில் ஈடுபட்டுள்ளதாக காவல்துறை தெரிவித்துள்ளது. பின்னர் வீடு நோக்கி புறப்படும் வேளை இந்த கைக்குண்டு தாக்குதலை அவர் மேற்கொண்டுள்ளதாக தெரிவிக்கப்பட்டுள்ளது. குண்டு தாக்குதலில் காயமடைந்த நபரொருவருடன், நீண்ட காலமாக நிலவிய பிரச்சினை இதற்கு காரணமாகும். சந்தேக நபர் பிரதேசத்தில் இருந்து தப்பிச் சென்றுள்ள நிலையில், அவரை கைது செய்வதற்கான விசாரணைகள் ஆரம்பிக்கப்பட்டுள்ளதாக காவல்துறை மேலும் குறிப்பிட்டுள்ளது."}