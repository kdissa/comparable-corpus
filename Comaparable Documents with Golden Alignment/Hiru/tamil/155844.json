{"Header": "கல்கிஸ்ஸையில் 20 பேர் கைது...", "Time": "Thursday, 02 March 2017 - 12:55", "Url": "http://www.hirunews.lk/tamil/155844/%E0%AE%95%E0%AE%B2%E0%AF%8D%E0%AE%95%E0%AE%BF%E0%AE%B8%E0%AF%8D%E0%AE%B8%E0%AF%88%E0%AE%AF%E0%AE%BF%E0%AE%B2%E0%AF%8D-20-%E0%AE%AA%E0%AF%87%E0%AE%B0%E0%AF%8D-%E0%AE%95%E0%AF%88%E0%AE%A4%E0%AF%81", "Content": "கல்கிஸ்ஸை நீதவான் நீதிமன்ற வளாகத்தில் ஆயுதங்கள் மறைத்து வைக்கப்பட்டிருந்தமை தொடர்பில் சந்தேகத்தின் பேரில் 20 பேர் கைது செய்யப்பட்டுள்ளனர். காவற்துறை ஊடகப் பிரிவு இதனைத் தெரிவித்துள்ளது. நீதிமன்ற வளாகத்தில் தங்கி இருந்த 9 பேரும், குறித்த ஆயுதங்கள் மீட்கப்படும் போது குறித்த பகுதியில் பிரசன்னமாகி இருந்த 11 பேரும் இவ்வாறு கைது செய்யப்பட்டுள்ளனர். அவர்களில் 16 பேரை ரத்மலானை – வெட்டகெய்யா வத்த பகுதியில் இருந்து ஒருவர் அழைத்து வந்ததாகவும், அவரையும் கைது செய்ய நடவடிக்கை எடுக்கப்பட்டுள்ளதாகவும் தெரிவிக்கப்பட்டுள்ளது. இந்த ஆயுதங்கள் கொனேகோவில ரோஹா என்ற பாதாள உலகக் குழுவின் தலைவரை கொலை செய்வதற்காக நீதிமன்ற வளாகத்தில் வைக்கப்பட்டிருந்ததாக கூறப்படுகிறது."}