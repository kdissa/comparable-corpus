{"Header": "சிறுநீரக வர்த்தகம் தொடர்பில் கைது செய்யப்பட்ட இந்தியர்கள் மீண்டும் விளக்கமறியலில்", "Time": "Monday, 02 May 2016 - 14:15", "Url": "http://www.hirunews.lk/tamil/132235/%E0%AE%9A%E0%AE%BF%E0%AE%B1%E0%AF%81%E0%AE%A8%E0%AF%80%E0%AE%B0%E0%AE%95-%E0%AE%B5%E0%AE%B0%E0%AF%8D%E0%AE%A4%E0%AF%8D%E0%AE%A4%E0%AE%95%E0%AE%AE%E0%AF%8D-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AE%BF%E0%AE%B2%E0%AF%8D-%E0%AE%95%E0%AF%88%E0%AE%A4%E0%AF%81-%E0%AE%9A%E0%AF%86%E0%AE%AF%E0%AF%8D%E0%AE%AF%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F-%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%AE%E0%AF%80%E0%AE%A3%E0%AF%8D%E0%AE%9F%E0%AF%81%E0%AE%AE%E0%AF%8D-%E0%AE%B5%E0%AE%BF%E0%AE%B3%E0%AE%95%E0%AF%8D%E0%AE%95%E0%AE%AE%E0%AE%B1%E0%AE%BF%E0%AE%AF%E0%AE%B2%E0%AE%BF%E0%AE%B2%E0%AF%8D", "Content": "இலங்கை இந்திய சிறுநீரக வர்த்தகம் தொடர்பில் கைது செய்யப்பட்ட இந்தியர்கள் தப்பிச்சென்றது தொடர்பில் வாக்குமூலம் வழங்க நீதிமன்றத்தில் முன்னிலையாகுமாறு குடிவரவு மற்றும் குடியகல்வுத் அதிகாரிகளுக்கு நிதிமன்ற அழைப்பாணை விடுக்கப்பட்டுள்ளது. கொழும்பு பிரதான நீதவான் கிஹான் பிலபிடியவினால் இந்த உத்தரவு பிறப்பிக்கப்பட்டுள்ளது. மேலும் சம்பவம் தொடர்பில் மிரிஹான காவற்துறையின் தலைமை கண்காணிப்பாளர் திறந்த நீதிமன்றத்தில் முன்னிலையாகுமாறும் இதன் போது உத்தரவிடப்பட்டுள்ளது. இலங்கை இந்திய சிறுநீரக வர்த்தகம் தொடர்பில் கைது செய்யப்பட்ட இந்தியர்கள் 7 பேரையும் எதிர்வரும் 16ம் திகதி வரை விளக்கமறியலில் வைக்குமாறு நீதவான்  கிஹான் பிலபிடிய இதன் போது உத்தரவிட்டுள்ளார்."}