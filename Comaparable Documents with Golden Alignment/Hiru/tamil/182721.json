{"Header": "இன்று மாலை நாட்டின் பல பகுதிகளில் பலத்த மழை ", "Time": "Friday, 02 February 2018 - 17:17", "Url": "http://www.hirunews.lk/tamil/182721/%E0%AE%87%E0%AE%A9%E0%AF%8D%E0%AE%B1%E0%AF%81-%E0%AE%AE%E0%AE%BE%E0%AE%B2%E0%AF%88-%E0%AE%A8%E0%AE%BE%E0%AE%9F%E0%AF%8D%E0%AE%9F%E0%AE%BF%E0%AE%A9%E0%AF%8D-%E0%AE%AA%E0%AE%B2-%E0%AE%AA%E0%AE%95%E0%AF%81%E0%AE%A4%E0%AE%BF%E0%AE%95%E0%AE%B3%E0%AE%BF%E0%AE%B2%E0%AF%8D-%E0%AE%AA%E0%AE%B2%E0%AE%A4%E0%AF%8D%E0%AE%A4-%E0%AE%AE%E0%AE%B4%E0%AF%88", "Content": "மத்திய, சப்ரகமுவ, தென், ஊவா, மேல் மாகாணங்களுடன், காலி, மாத்தறை மாவட்டங்களிலும் இன்று மாலை பலத்த மழை பெய்யக்கூடும் என காலநிலை அவதான நிலையம் எதிர்வு கூறியுள்ளது. சில பிரதேசங்களில் 100 மில்லி மீட்டருக்கும் அதிகளவான மழை பெய்யக்கூடும் என அந்த நிலையம் அறிக்கையொன்றை வெளியிட்டு தெரிவித்துள்ளது. மழையுடன் மின்னல் ஏற்படக்கூடும் என்பதால் அது தொடர்பில் அவதானமாக செயற்படுமாறு கோரப்பட்டுள்ளது. இதேவேளை, மன்னாரில் இருந்து புத்தளம் ஊடாக கொழும்பு மற்றும் காலியில் இருந்து அம்பாந்தோட்டை ஊடாக பொத்துவில் வரையான கடல் பிரதேசங்களில் காற்றின் வேகம் மணிக்கு 50 கிலோ மீட்டர்வரை வீசக்கூடும் என தெரிவிக்கப்பட்டுள்ளது. இதன்போது கடல் கொந்தளிப்பாக காணப்படும். எனினும் இடியுடன் கூடிய மழை பெய்யும் போது அப்பிரதேசங்களில் காற்றின் வேகம், மணிக்கு 70 முதல் 80 கிலோ மீட்டர்வரை அதிகரித்து வீசக்கூடும் என காலநிலை அவதான நிலையம் குறிப்பிட்டுள்ளது. இதன்போது கடல் கொந்தளிப்பு மேலும் அதிகரிக்ககூடும் என தெரிவிக்கப்பட்டுள்ளது."}