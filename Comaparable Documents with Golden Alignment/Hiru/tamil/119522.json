{"Header": "மாணவர்களுக்கு ஆதரவாக இன்றும் ஆர்ப்பாட்டங்கள்", "Time": "Monday, 02 November 2015 - 20:09", "Url": "http://www.hirunews.lk/tamil/119522/%E0%AE%AE%E0%AE%BE%E0%AE%A3%E0%AE%B5%E0%AE%B0%E0%AF%8D%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%86%E0%AE%A4%E0%AE%B0%E0%AE%B5%E0%AE%BE%E0%AE%95-%E0%AE%87%E0%AE%A9%E0%AF%8D%E0%AE%B1%E0%AF%81%E0%AE%AE%E0%AF%8D-%E0%AE%86%E0%AE%B0%E0%AF%8D%E0%AE%AA%E0%AF%8D%E0%AE%AA%E0%AE%BE%E0%AE%9F%E0%AF%8D%E0%AE%9F%E0%AE%99%E0%AF%8D%E0%AE%95%E0%AE%B3%E0%AF%8D", "Content": "கொழும்பில் உயர் தேசிய கணக்கீட்டு கற்கை நெறி மாணவர்கள் தாக்கப்பட்ட சம்பத்துக்கு எதிர்;ப்பு தெரிவித்து, யாழ்ப்பாண உயர் தொழில் நுட்ப கல்லூரி மாணவர்கள் இன்று இரண்டாவது நாளாகவும் கண்டன ஊர்வலம் ஒன்றை நடத்தியுள்ளனர். யாழ்ப்பாண தொழில் நுட்ப கல்வி வளாகத்தில் ஆரம்பமான இந்த கண்டன ஊர்வலம் ஏ9 வீதி வரை மேற்கொள்ளப்பட்டதாக எமது யாழ்ப்பாண செய்தித் தொடர்பாளர் தெரிவித்துள்ளார். அதேவேளை, திருகோணமலையிலும் உயர் தேசிய கணக்கீட்டு கற்கை நெறி மாணவர்களினால் கண்டன ஊர்வலம் ஒன்று இடம்பெற்றுள்ளது. பிரதான மத்திய பேரூந்து நிலையத்தில் இருந்து கிழக்கு மாகாண சபை செயலகம் வரை இந்த ஊர்வலம் இடம்பெற்றதாக எமது செய்தித் தொடர்பாளர் தெரிவித்துள்ளார். ஊர்வலம் நிறைவடைந்ததன் பின்னர், மாணவர்கள் மனு ஒன்றையும் ஆளுனரிடம் கையளித்துள்ளனர். இந்த பிரச்சினைக்கு தீர்வு ஒன்றை பெற்றுக்கொடுக்க ஆளுனர் உறுதியளித்ததாகவும் தெரிவிக்கப்பட்டுள்ளது. இதேபோன்ற ஆர்ப்பாட்டங்கள்; பதுளை நகரத்திலும் ஹொரணையிலும் இடம்பெற்றுள்ளமை குறிப்பிடத்தக்கது."}