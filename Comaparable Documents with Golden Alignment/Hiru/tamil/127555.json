{"Header": "புதிய கட்சி தொடர்பாக மஹிந்த தலைமையில் கலந்துரையாடல்", "Time": "Wednesday, 02 March 2016 - 7:32", "Url": "http://www.hirunews.lk/tamil/127555/%E0%AE%AA%E0%AF%81%E0%AE%A4%E0%AE%BF%E0%AE%AF-%E0%AE%95%E0%AE%9F%E0%AF%8D%E0%AE%9A%E0%AE%BF-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AE%BE%E0%AE%95-%E0%AE%AE%E0%AE%B9%E0%AE%BF%E0%AE%A8%E0%AF%8D%E0%AE%A4-%E0%AE%A4%E0%AE%B2%E0%AF%88%E0%AE%AE%E0%AF%88%E0%AE%AF%E0%AE%BF%E0%AE%B2%E0%AF%8D-%E0%AE%95%E0%AE%B2%E0%AE%A8%E0%AF%8D%E0%AE%A4%E0%AF%81%E0%AE%B0%E0%AF%88%E0%AE%AF%E0%AE%BE%E0%AE%9F%E0%AE%B2%E0%AF%8D", "Content": "ஸ்ரீலங்கா சுதந்திர கட்சியின் முன்னாள் உள்ளுராட்சி சபைகளின் பிரதிநிதிகளின் கூட்டம், முன்னாள் ஜனாதிபதியும் நாடாளுமன்ற உறுப்பினருமான மஹிந்த ராஜபக்ஷ தலைமையில் நேற்று இடம்பெற்றுள்ளது. இந்த கூட்டமானது, பத்தரமுல்லை – நெலும் மாவத்தையில் அமைந்துள்ள முன்னாள் ஜனாதிபதி மஹிந்த ராஜபக்ஷவின் ஒருங்கிணைந்த காரியாலயத்தில் இடம்பெற்றுள்ளது. இந்த கலந்துரையாடலில் உள்ளுராட்சி சபையின் பிரதிநிதிகளுடன், முன்னாள் அமைச்சர் பெசில் ராஜபக்ஷ மற்றும் ஒன்றிணைந்த எதிர் கட்சியின் பிரதிநிதிகள் சிலரும் கலந்து கொண்டுள்ளனர். இதன் போது புதிய கட்சி அல்லது கூட்டமைப்பு உருவாக்கவது தொடர்பாக நீண்ட நேர கலந்துரையாடல் இடம்பெற்றுள்ளதாக தெரியவந்துள்ளது."}