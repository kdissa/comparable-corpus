{"Header": "மின்சார துண்டிப்பாலே நீர் விநியோகத்தில் சிக்கல் ", "Time": "Tuesday, 02 April 2019 - 7:57", "Url": "http://www.hirunews.lk/tamil/213641/%E0%AE%AE%E0%AE%BF%E0%AE%A9%E0%AF%8D%E0%AE%9A%E0%AE%BE%E0%AE%B0-%E0%AE%A4%E0%AF%81%E0%AE%A3%E0%AF%8D%E0%AE%9F%E0%AE%BF%E0%AE%AA%E0%AF%8D%E0%AE%AA%E0%AE%BE%E0%AE%B2%E0%AF%87-%E0%AE%A8%E0%AF%80%E0%AE%B0%E0%AF%8D-%E0%AE%B5%E0%AE%BF%E0%AE%A8%E0%AE%BF%E0%AE%AF%E0%AF%8B%E0%AE%95%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%9A%E0%AE%BF%E0%AE%95%E0%AF%8D%E0%AE%95%E0%AE%B2%E0%AF%8D", "Content": "நிலவும் வறட்சியான காலநிலையிலும் நீர்விநியோக தடையை அமுல்படுத்த எந்த தீர்மானமும் மேற்கொள்ளவில்லை என நகர திட்டமிடல் மற்றும் நீர் வள இராஜாங்க அமைச்சர் லகீ ஜயவர்தன தெரிவித்துள்ளார். எமது செய்தி பிரிவிடம் கருத்து தெரிவிக்கும் போதே அவர் இதனை தெரிவித்துள்ளார். எவ்வாறாயினும், மின் விநியோக தடை அமுல்படுத்தப்படும் போது, நீர் சுத்திகரிப்பு நிலையங்களில் நீர்பம்பிகள் இயங்க முடியாதநிலை காரணமாகவே சில சந்தர்ப்பங்களில் நீர் விநியோக தடை ஏற்படுவதாக அவர் குறிப்பிட்டுள்ளார். இதனால், நீர் சுத்திகரிப்பு நிலையங்களை அண்டிய பகுதிகளில் மின்சார தடையை அமுல்படுத்த வேண்டாம் என தாம் மின்சார சபையிடம் கோரியுள்ளதாகவும் இராஜாங்க அமைச்சர் லகீ ஜயவர்தன தெரிவித்துள்ளார். இதேவேளை, தற்போது நடைமுறைப்படுத்தப்படும் மின்விநியோக தடையினால், நுகர்வோரிடம் இருந்து அறவிடப்படும் கட்டணத்தை 25 வீதத்தால் குறைக்க வேண்டும் என மின்சார பணியாளர்களின் தொழிற்சங்கங்கள் தெரிவித்துள்ளன."}