{"Header": "மொசுல் நகருக்குள் நுழைந்த ஈராக் படையினர்...", "Time": "Wednesday, 02 November 2016 - 9:14", "Url": "http://www.hirunews.lk/tamil/146619/%E0%AE%AE%E0%AF%8A%E0%AE%9A%E0%AF%81%E0%AE%B2%E0%AF%8D-%E0%AE%A8%E0%AE%95%E0%AE%B0%E0%AF%81%E0%AE%95%E0%AF%8D%E0%AE%95%E0%AF%81%E0%AE%B3%E0%AF%8D-%E0%AE%A8%E0%AF%81%E0%AE%B4%E0%AF%88%E0%AE%A8%E0%AF%8D%E0%AE%A4-%E0%AE%88%E0%AE%B0%E0%AE%BE%E0%AE%95%E0%AF%8D-%E0%AE%AA%E0%AE%9F%E0%AF%88%E0%AE%AF%E0%AE%BF%E0%AE%A9%E0%AE%B0%E0%AF%8D", "Content": "தாக்குதலில் ஈடுபட்டுள்ள ஈராக் படையினர் தற்போது மொசுல் நகருக்குள் நுழைந்துள்ளனர். ஐ.எஸ் தீவிரவாதிகளின் கட்டுப்பாட்டில் உள்ள மொசுல் நகரில் 5 ஆயிரம் தீவிரவாதிகள் உள்ளதாக வெளிநாட்டு செய்திகள் தெரிவிக்கின்றன. இதனிடையே அப்பாவி மக்களை கேடயமாகப் பயன்படுத்தும் பொருட்டு அவர்களை துப்பாக்கி முனையில் ஐ.எஸ் தீவிரவாதிகள் நகரின் மத்தியப் பகுதிக்கு அழைத்துச் செல்வதாகத் தகவல் வெளியாகியுள்ளது. முன்னதாக ஐ.எஸ் தீவிரவாதிகள் அனைவரும் ஈராக் இராணுவத்தினரிடம் சரணடைய வேண்டும் அல்லது அவர்கள் அழித்தொழிக்கப்படுவார்கள் என ஈராக் பிரதமர் ஹைதர் அல் அபாதி எச்சரிக்கை விடுத்திருந்தமை குறிப்பிடத்தக்கது."}