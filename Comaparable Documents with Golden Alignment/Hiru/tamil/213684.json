{"Header": " தேசிய நீர் வழங்கல் சபை பொதுமக்களுக்கு விடுத்துள்ள கோரிக்கை!", "Time": "Tuesday, 02 April 2019 - 16:40", "Url": "http://www.hirunews.lk/tamil/213684/%E0%AE%A4%E0%AF%87%E0%AE%9A%E0%AE%BF%E0%AE%AF-%E0%AE%A8%E0%AF%80%E0%AE%B0%E0%AF%8D-%E0%AE%B5%E0%AE%B4%E0%AE%99%E0%AF%8D%E0%AE%95%E0%AE%B2%E0%AF%8D-%E0%AE%9A%E0%AE%AA%E0%AF%88-%E0%AE%AA%E0%AF%8A%E0%AE%A4%E0%AF%81%E0%AE%AE%E0%AE%95%E0%AF%8D%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%B5%E0%AE%BF%E0%AE%9F%E0%AF%81%E0%AE%A4%E0%AF%8D%E0%AE%A4%E0%AF%81%E0%AE%B3%E0%AF%8D%E0%AE%B3-%E0%AE%95%E0%AF%8B%E0%AE%B0%E0%AE%BF%E0%AE%95%E0%AF%8D%E0%AE%95%E0%AF%88", "Content": "வரட்சியான காலநிலை காரணமாக பாதிக்கப்பட்டவர்களின் எண்ணிக்கை 73 ஆயிரத்து 368 ஆக அதிகரித்துள்ளது. வடக்கு , வடமேல் மற்றும் மேல் மாகாணங்கள் இந்த வரட்சியான காலநிலை காரணமாக கடுமையாக பாதிக்கப்பட்டுள்ளதாக அனர்த்த முகாமைத்துவ மையம் குறிப்பிட்டுள்ளது. இதேவேளை , நாளைய தினம் வடமேல் மாகாணம் போன்று மன்னார் , வவுனியா , முல்லைத்தீவு , ஹம்பாந்தோட்டை , கம்பஹா , கொழும்பு மற்றும் மொனராகலை மாவட்டங்களுக்கு அதிக வெப்பமான காலநிலை நிலவும் என வானிலை அவதான நிலையம் எதிர்வு கூறியுள்ளது. அதேபோல் , நிலவும் வரட்சியான காலநிலையுடன் நீர் ஆதார பிரதேசங்களில் நீர் மட்டம் வீழ்ச்சியடைந்துள்ளதன் காரணமாக நீர் வழங்கல் செயற்பாடுகளுக்கு நேரடி பாதிப்பு ஏற்பட்டுள்ளதாக தேசிய நீர் வழங்கல் மற்றும் வடிகாலமைப்பு சபை குறிப்பிட்டுள்ளது. இதன் காரணமாக  இயன்றளவு நீரினை சிக்கனமாக பயன்படுத்துமாறு அந்த சபை பொதுமக்களை கோரியுள்ளது."}