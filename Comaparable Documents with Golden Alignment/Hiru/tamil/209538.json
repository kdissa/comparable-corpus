{"Header": "நாடு திரும்பிய ஏதிலிகள்...", "Time": "Saturday, 02 February 2019 - 6:50", "Url": "http://www.hirunews.lk/tamil/209538/%E0%AE%A8%E0%AE%BE%E0%AE%9F%E0%AF%81-%E0%AE%A4%E0%AE%BF%E0%AE%B0%E0%AF%81%E0%AE%AE%E0%AF%8D%E0%AE%AA%E0%AE%BF%E0%AE%AF-%E0%AE%8F%E0%AE%A4%E0%AE%BF%E0%AE%B2%E0%AE%BF%E0%AE%95%E0%AE%B3%E0%AF%8D", "Content": "தமிழ்நாட்டின் பல்வேறு முகாம்களிலிருந்து நாடு திரும்பிய 83 ஏதிலிகள், வன்னி, யாழ்ப்பாணம், திருகோணமலை மற்றும் மாத்தளை முதலான பகுதிகளில் குடியமர்த்தப்பட்டுள்ளன. பிரதமரின் ஊடகப்பிரிவு வெளியிட்டுள்ள அறிக்கை ஒன்றில் இந்த விடயம் தெரிவிக்கப்பட்டுள்ளது. குறித்த 83 பேரும் கடந்த 31ம் திகதி நாடு திரும்பினர். அவர்கள் நாடு திரும்புவதற்கான உதவிகளை ஐக்கிய நாடுகளின் ஏதிலிகள் ஆணையகம் வழங்கி இருந்தது. இதேவேளை 2009ம் ஆண்டுக்குப் பின்னர், தமிழகத்தில் இருந்து மொத்தமாக 11 ஆயிரத்து 20 ஏதிலிகள் சுயவிருப்பத்துடன் நாடு திரும்பியுள்ளனர் இந்த நிலையில், மேலும் 3 ஆயிரத்து 815 பேர் நாடு திரும்ப விருப்பம் வெளியிட்டிருப்பதாகவும் தெரிவிக்கப்பட்டுள்ளது."}