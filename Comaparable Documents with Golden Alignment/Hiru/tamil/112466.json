{"Header": "குற்றச்சாட்டுக்களை முன்வைப்பவர்கள் யார்? - துமிந்த சில்வா கூறுகிறார்", "Time": "Thursday, 02 July 2015 - 10:13", "Url": "http://www.hirunews.lk/tamil/112466/%E0%AE%95%E0%AF%81%E0%AE%B1%E0%AF%8D%E0%AE%B1%E0%AE%9A%E0%AF%8D%E0%AE%9A%E0%AE%BE%E0%AE%9F%E0%AF%8D%E0%AE%9F%E0%AF%81%E0%AE%95%E0%AF%8D%E0%AE%95%E0%AE%B3%E0%AF%88-%E0%AE%AE%E0%AF%81%E0%AE%A9%E0%AF%8D%E0%AE%B5%E0%AF%88%E0%AE%AA%E0%AF%8D%E0%AE%AA%E0%AE%B5%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%AF%E0%AE%BE%E0%AE%B0%E0%AF%8D-%E0%AE%A4%E0%AF%81%E0%AE%AE%E0%AE%BF%E0%AE%A8%E0%AF%8D%E0%AE%A4-%E0%AE%9A%E0%AE%BF%E0%AE%B2%E0%AF%8D%E0%AE%B5%E0%AE%BE-%E0%AE%95%E0%AF%82%E0%AE%B1%E0%AF%81%E0%AE%95%E0%AE%BF%E0%AE%B1%E0%AE%BE%E0%AE%B0%E0%AF%8D", "Content": "தம் மக்கள் தொடர்பில் சேவையை பொறுத்துக் கொள்ள முடியாத சிலர், தமக்கு எதிராக குற்றச்சாட்டுகளை முன்வைப்பதாக, கொழும்பு மாவட்ட முன்னாள் நாடாளுமன்ற உறுப்பினர் ஆர்.துமிந்தசில்வா தெரிவித்துள்ளார். ஹோமாகமவில் இடம்பெற்ற மக்கள் சந்திப்பில் வைத்து அவர் இதனைக் கூறியுள்ளார். ஹோமாகம – வலவ்வ வீதியில் இடம்பெற்ற இந்த சந்திப்பில், பிரதேச மக்கள் அதிகமானவர்கள் பங்குபற்றி இருந்தனர். இதன் போது தென் மாகாண சபையின் ஐக்கிய மக்கள் சுதந்திர கூட்டமைப்பின் உறுப்பினர் கிரிசாந்த புஸ்பகுமாரவும் கலந்து கொண்டு உரையாற்றினார். \"நீங்கள் 58 இலட்சம் வாக்குகளை மகிந்த ராஜபக்சவிற்கு வழங்கினீர்கள். அன்னத்திற்கு 63 இலட்சம் வாக்குகளை வழங்கினீர்கள். ஆனால் மகிந்த ராஜபக்சவிற்கு வாக்களித்தவர்கள் எவராவது அநீதியாக வாக்களித்து விட்டோமே என்று புலம்புகிறார்களா? அவ்வாறு கூறுவதில்லை. ஆனால் அன்னத்திற்கு வாக்களித்தவர்களிடம் கேட்டால் வாக்குகளை சிதறடித்து விட்டோம் என புலம்புகிறார்கள். அதனை முன்னாள் பிரதம நீதியரசரும் கூறியுள்ளார். கதைப்பதற்கு இன்று ஐக்கிய தேசிய கட்சி எங்களது கட்சிக்கு தலைப்பொன்றை வழங்கியுள்ளது. நிச்சயமாக பிரதமர் வேட்பாளராக மகிந்த ராஜபக்ஷ ஸ்ரீ லங்கா சுதந்திர கட்சியில் வெற்றிலை சின்னத்தில் போட்டியிடுவார். அதில் எந்தவித சந்தேகமுமில்லை. மகிந்த ராஜபக்ச என்ற தலைவர் முன்னாள் நாடாளுமன்ற உறுப்பினர் ஆர்.துமிந்த சில்வா போன்றவர்களை இணைத்து கொண்டார். அவரை இணைத்து கொள்ளும் போது, சிலருக்கு வலியேற்பட்டது.சில அம்மணிகளுக்கும் வலி ஏற்பட்டது. ஆனால் அதற்கு ஒன்றும் செய்ய முடியாது. நாடாளுமன்ற உறுப்பினர் ஆர்.துமிந்த சில்வா அவர்களே, அபகீர்த்திக்கு முகங் கொடுக்க முடியாவிட்டால் நாங்கள் பொது வேலைகளை மேற்கொள்ளதிருத்தல் சிறந்தது. உங்களுக்கு எவ்வாறான அபகீர்த்திகள் ஏற்படுத்தப்பட்டன. துமிந்த சில்வா யார் என்று நாட்டு மக்கள் நன்கு அறிவார்கள். அதனை தெரிந்து கொண்டே இன்று இவ்வாறான மக்கள் கூட்டம் திரண்டுள்ளது\" என்றார். இந்த நிகழ்வில் உரையாற்றிய நாடாளுமன்ற உறுப்பினர் ஆர்.துமிந்தசில்வா, \" தற்போதுள்ள அரசாங்கம் என்ன கூறியது. திருடர்கள் இருக்கிறார்கள். மோசடியாளர்கள் இருக்கிறார்கள், தரகு பணத்தை பெற்றுக் கொள்வோர் இருக்கிறார்கள் என தங்களுக்கு கூறியது. அதேபோல உலங்கு வானுர்தி இருப்பதாகவும், லெம்போகினி சொகுசு ரக சிற்றூர்ந்து இருப்பதாகவும் கூறியது. தற்போது என்ன நடந்துள்ளது. தேடிய உலங்கு வானுர்தியும் இல்லை. கிடைக்க பெற்ற லெம்போகினி சொகுசு ரக சிற்றூர்ந்தும் இல்லை. சேகரிக்கப்பட்ட தரகு பணங்களும் இல்லை. ஐக்கிய தேசிய கட்சி என்ன செய்கிறது. எங்களிடம் உள்ள அமைச்சர்கள் மற்றும் நாடாளுமன்ற உறுப்புனர்களை இல்லாதொழித்து தேர்தலுக்கு செல்ல தயாராகின்றது. தற்போது, என்மீது சுமத்தப்பட்ட குற்றச்சாட்டு என்ன? முற்றாக மக்களுக்கு சேவையாற்றியதன் காரணமாக என் மீது குற்றச்சாட்டு ஒன்றை முன்வைத்துள்ளார்கள். நான் ஒன்றை பொறுப்புடன் கூற விரும்புகிறேன். என் மீது சேறு பூசி, என் மீது குற்றச்சாட்டு சுமத்தப்பட்டாலும் தங்களுக்கு செய்யும் சேவையை நான் நிறுத்த போவதில்லை.\" இந்த மக்கள் சந்திப்பிற்கு பின்னர் முன்னாள் நாடாளுமன்ற உறுப்பினர் ஆர்.துமிந்த சில்வா கூடியிருந்த மக்களுடன் சிநேகபூர்வமான கலந்துரையாடலில் ஈடுபட்டார்."}