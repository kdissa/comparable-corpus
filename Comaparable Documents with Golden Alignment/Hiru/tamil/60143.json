{"Header": "தொழிர்களுக்கு நிவாரணம் - ரணில் ", "Time": "Sunday, 02 June 2013 - 13:52", "Url": "http://www.hirunews.lk/tamil/60143/%E0%AE%A4%E0%AF%8A%E0%AE%B4%E0%AE%BF%E0%AE%B0%E0%AF%8D%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%A8%E0%AE%BF%E0%AE%B5%E0%AE%BE%E0%AE%B0%E0%AE%A3%E0%AE%AE%E0%AF%8D-%E0%AE%B0%E0%AE%A3%E0%AE%BF%E0%AE%B2%E0%AF%8D", "Content": "இலங்கைத்  தேயிலைத் துறையை லாபகரமானமாக மாற்றுவதன் மூலம், தேயிலைத் தோட்ட  தொழிலாளர்களின் அடிப்படைப் பிரச்சினைகளை தீர்க்க முடியும் என்று  எதிர்கட்சித் தலைவர் ரணில் விக்ரமசிங்க தெரிவித்துள்ளார். நுவரெலியாவில்  இன்று நடைபெற்ற இலங்கை தொழிலாளர் ஐக்கிய முன்னணியின் பேராளர் மாநாட்டில்  கலந்துக் கொண்டு உரையாற்றும் போது அவர் இதனைத் தெரிவித்துள்ளார். இலங்கையின் தேயிலைத் தொழில் துறையை இலாபகரமாக மாற்றப்பட  வேண்டும். இதற்கான திட்டம் அரசாங்கத்திடம் இல்லை. அதன் காரணம் என்னவென்று தெரியவில்லை. ஆனால் ஐக்கிய தேசிய கட்சி அவ்வாறான  வேலைத்திட்டம் ஒன்றை கொண்டுள்ளது. ஐக்கிய  தேசிய கட்சி ஆட்சிக்கு வந்ததன் பின்னர், சரியான முறையில் தேயிலைத்  தொழில்துறையை நிருவகித்து, இலாபகரமான துறையாக இதனை மாற்றி, தொழிலாளர்களின்  பிரச்சினை தீர்க்க நடவடிக்கை எடுக்கும் என்று அவர் உறுதியளித்துள்ளார். இதேவேளை  இந்த நிகழ்வில் உரையாற்றிய இலங்கை தொழிலாளர் ஐக்கிய முன்னணியின் பொது  செயலாளர் எஸ்.சதாசிவம், அரசாங்கத்தில் இருந்து மக்களை பாதுகாப்பதாக  தெரிவித்தவர்கள், தங்களையே பாதுகாத்துக் கொண்டிருப்பதாக குறிப்பிட்டார்."}