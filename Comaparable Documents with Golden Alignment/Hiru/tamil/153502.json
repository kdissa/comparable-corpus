{"Header": "நிபுணத்துவ மருத்துவர்களுக்கான இடமாற்றம் இரத்து..", "Time": "Thursday, 02 February 2017 - 13:39", "Url": "http://www.hirunews.lk/tamil/153502/%E0%AE%A8%E0%AE%BF%E0%AE%AA%E0%AF%81%E0%AE%A3%E0%AE%A4%E0%AF%8D%E0%AE%A4%E0%AF%81%E0%AE%B5-%E0%AE%AE%E0%AE%B0%E0%AF%81%E0%AE%A4%E0%AF%8D%E0%AE%A4%E0%AF%81%E0%AE%B5%E0%AE%B0%E0%AF%8D%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AE%BE%E0%AE%A9-%E0%AE%87%E0%AE%9F%E0%AE%AE%E0%AE%BE%E0%AE%B1%E0%AF%8D%E0%AE%B1%E0%AE%AE%E0%AF%8D-%E0%AE%87%E0%AE%B0%E0%AE%A4%E0%AF%8D%E0%AE%A4%E0%AF%81", "Content": "பல்வேறு நோய்கள் தொடர்பில் நிபுணத்துவம் உடைய மருத்துவர்களுக்கு இடமாற்றம் வழங்க முடியாதவாறு சுகாதார அமைச்சர் உத்தரவிட்டுள்ளார். இதன்படி காணப்படும் இடமாற்ற முறையை திருத்துவதற்கு நடவடிக்கை மேற்கொள்ளுமாறு சுகாதார அமைச்சர் ராஜித சேனாரத்னவினால் அமைச்சின் செயலாளருக்கு ஆலோசனை வழங்கப்பட்டுள்ளது. சமூக ஆலோசக மருத்துவ நிபுணர்கள் சங்கத்துடன் அண்மையில் இடம்பெற்ற கலந்துரையாடலுக்கு பின்னர் இந்த உத்தரவு பிறப்பிக்கப்பட்டுள்ளது. குறித்த நிபுணத்துவ மருத்துவர்களுக்கு பதிலாக பொருத்தமான மாற்று மருத்துவர்கள் பயிற்சி பெறும்வரை இந்த இடமாற்றத்தை வழங்க வேண்டாம் என சுகாதார அமைச்சர் மேலும் ஆலொசனை வழங்கியுள்ளார்."}