{"Header": "மாலைத்தீவின் முன்னாள் ஜனாதிபதி உள்ளிட்ட அரசியல் கைதிகளை விடுவிக்குமாறு உத்தரவு", "Time": "Friday, 02 February 2018 - 19:43", "Url": "http://www.hirunews.lk/tamil/182741/%E0%AE%AE%E0%AE%BE%E0%AE%B2%E0%AF%88%E0%AE%A4%E0%AF%8D%E0%AE%A4%E0%AF%80%E0%AE%B5%E0%AE%BF%E0%AE%A9%E0%AF%8D-%E0%AE%AE%E0%AF%81%E0%AE%A9%E0%AF%8D%E0%AE%A9%E0%AE%BE%E0%AE%B3%E0%AF%8D-%E0%AE%9C%E0%AE%A9%E0%AE%BE%E0%AE%A4%E0%AE%BF%E0%AE%AA%E0%AE%A4%E0%AE%BF-%E0%AE%89%E0%AE%B3%E0%AF%8D%E0%AE%B3%E0%AE%BF%E0%AE%9F%E0%AF%8D%E0%AE%9F-%E0%AE%85%E0%AE%B0%E0%AE%9A%E0%AE%BF%E0%AE%AF%E0%AE%B2%E0%AF%8D-%E0%AE%95%E0%AF%88%E0%AE%A4%E0%AE%BF%E0%AE%95%E0%AE%B3%E0%AF%88-%E0%AE%B5%E0%AE%BF%E0%AE%9F%E0%AF%81%E0%AE%B5%E0%AE%BF%E0%AE%95%E0%AF%8D%E0%AE%95%E0%AF%81%E0%AE%AE%E0%AE%BE%E0%AE%B1%E0%AF%81-%E0%AE%89%E0%AE%A4%E0%AF%8D%E0%AE%A4%E0%AE%B0%E0%AE%B5%E0%AF%81", "Content": "மாலைத்தீவின் முன்னாள் ஜனாதிபதி மொஹமட் நஜீட் உள்ளிட்ட அரசியல் சிறைக்கைதிகளை உடன் விடுதலை செய்யுமாறு அந்த நாட்டு உயர் நீதிமன்றம் அறிவித்துள்ளது. மாலைத்தீவு அரசியல் அமைப்பு மற்றும் அந்த நாட்டு நாடாளுமன்றம் மனித உரிமைகளை மீறி செயற்பட்டுள்ளதாக தெரிவித்து தாக்கல் செய்யப்பட்ட மனுவினை பரீசிலித்ததன் பின்னரே இந்த தீர்ப்பு அறிவிக்கப்பட்டுள்ளது. அரசியல் காரணங்களுக்காகவே, மாலைத்தீவின் முன்னாள் ஜனாதிபதி மொஹமட் நஜீட் உள்ளிட்ட அரசியல் தலைவர்களுக்கு எதிராக தண்டனை விதிக்கப்பட்டுள்ளதாக அந்த மனுவில் குறிப்பிடப்பட்டிருந்தது. அதன் அடிப்படையில் ஒரு நியாயமான விசாரணை இடம்பெறும் வரையில் அவர்களை விடுதலை செய்ய அந்த நாட்டு உயர் நீதிமன்றம் உத்தரவிட்டுள்ளது."}