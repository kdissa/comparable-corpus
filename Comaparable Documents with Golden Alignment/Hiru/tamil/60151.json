{"Header": "ஏனைய கட்சிகளையும் இணைக்க தீர்மானம்", "Time": "Sunday, 02 June 2013 - 13:53", "Url": "http://www.hirunews.lk/tamil/60151/%E0%AE%8F%E0%AE%A9%E0%AF%88%E0%AE%AF-%E0%AE%95%E0%AE%9F%E0%AF%8D%E0%AE%9A%E0%AE%BF%E0%AE%95%E0%AE%B3%E0%AF%88%E0%AE%AF%E0%AF%81%E0%AE%AE%E0%AF%8D-%E0%AE%87%E0%AE%A3%E0%AF%88%E0%AE%95%E0%AF%8D%E0%AE%95-%E0%AE%A4%E0%AF%80%E0%AE%B0%E0%AF%8D%E0%AE%AE%E0%AE%BE%E0%AE%A9%E0%AE%AE%E0%AF%8D", "Content": "தமிழ் தேசிய கூட்டமைப்பில் மேலும் தமிழ் அரசியல்  கட்சிகளை இணைத்துக் கொள்ள தீர்மானிக்கப்பட்டுள்ளது. நேற்று கிளிநொச்சியில் இடம்பெற்ற இலங்கை தமிழ் அரசு கட்சியின் கூட்டத்தின் போது இந்த தீர்மானம் மேற்கொள்ளப்பட்டுள்ளது. தமிழ் அரசியல் கட்சிகளின் ஒற்றுமையின் முக்கியத்துவத்தை கருத்தில் கொண்டே இந்த தீர்மானம் மேற்கொள்ளப்பட்டதாக  தெரிவிக்கப்படுகிறது. இதன்படி, எதிர்காலத்தில் தமிழ் தேசியத்துக்கு ஆதரவான கட்சிகளை இணைத்துக் கொண்டு செயற்பட தீர்மானிக்கப்பட்டுள்ளது. இதேவேளை இந்த கூட்டத்தின் போது தமிழ் தேசிய கூட்டமைப்பை அரசியல் கட்சியாக பதிவு செய்வது தொடர்பில் பேசப்படும் என்று  எதிர்பார்க்கப்பட்டிருந்தது. எனினும் இது குறித்து நேற்று எந்தவிதமான கருத்துக்களும் பகிர்ந்துக் கொள்ளப்படவில்லை என்று தெரிவிக்கப்படுகிறது."}