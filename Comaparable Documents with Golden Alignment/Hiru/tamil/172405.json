{"Header": " வடமத்திய மாகாண சபையை முற்றுகையிட்ட 500 பட்டதாரிகள்", "Time": "Monday, 02 October 2017 - 20:00", "Url": "http://www.hirunews.lk/tamil/172405/%E0%AE%B5%E0%AE%9F%E0%AE%AE%E0%AE%A4%E0%AF%8D%E0%AE%A4%E0%AE%BF%E0%AE%AF-%E0%AE%AE%E0%AE%BE%E0%AE%95%E0%AE%BE%E0%AE%A3-%E0%AE%9A%E0%AE%AA%E0%AF%88%E0%AE%AF%E0%AF%88-%E0%AE%AE%E0%AF%81%E0%AE%B1%E0%AF%8D%E0%AE%B1%E0%AF%81%E0%AE%95%E0%AF%88%E0%AE%AF%E0%AE%BF%E0%AE%9F%E0%AF%8D%E0%AE%9F-500-%E0%AE%AA%E0%AE%9F%E0%AF%8D%E0%AE%9F%E0%AE%A4%E0%AE%BE%E0%AE%B0%E0%AE%BF%E0%AE%95%E0%AE%B3%E0%AF%8D", "Content": "சுமார் 500 தொழில்கோரும் பட்டதாரிகள் இன்றையதினம் வடமத்திய மாகாணசபையின் பிரதான செயலாளரது அலுவலகத்துக்குள் அத்துமீறி பிரவேசிக்க முயற்சித்துள்ளனர். இதன்போது இயல்பற்ற சூழ்நிலை ஏற்பட்டதாக எமது செய்தியாளர் கூறியுள்ளார். மாகாண சபைக்குள் பிரவேசிக்கும் சகல வழிகளையும் மறிக்கும் வகையில் அவர்கள் முற்றுகையிட்டிருந்ததாகவும் தெரிவிக்கப்பட்டுள்ளது. அவர்கள் அனுராதபுரம் நகரில் இருந்து பேரணியாக சென்று, வடமத்திய மாகாண சபையின் பிரதான செயலாளர் அலுவலகத்துக்குள் நுழைய முயற்சித்துள்ளனர். இதற்கு அதிகாரிகள் இடமளிக்கவில்லை. இதன்போது அவர்கள் மாகாண சபைக்குள் அத்துமீறி நுழைந்து பிரதான செயலாளரின் காரியாலத்துக்குள் எவரும் செல்ல முடியாத வகையில் தடையை ஏற்படுத்தியதாக எமது செய்தியாளர் கூறியுள்ளார். முன்னதாக அவர்கள் பலதடவைகள் தமக்கு அரச நியமனங்கள் வழங்கப்பட வேண்டும் என்று கோரி, வடமத்திய மாகாண சபைக்கு முன்னால் ஆர்ப்பாட்டங்களை நடத்தி இருந்தனர்."}