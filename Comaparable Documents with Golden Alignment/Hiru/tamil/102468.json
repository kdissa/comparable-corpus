{"Header": "ஹொங்கொங்கில்; மீண்டும் போராட்டம்", "Time": "Monday, 02 February 2015 - 8:51", "Url": "http://www.hirunews.lk/tamil/102468/%E0%AE%B9%E0%AF%8A%E0%AE%99%E0%AF%8D%E0%AE%95%E0%AF%8A%E0%AE%99%E0%AF%8D%E0%AE%95%E0%AE%BF%E0%AE%B2%E0%AF%8D-%E0%AE%AE%E0%AF%80%E0%AE%A3%E0%AF%8D%E0%AE%9F%E0%AF%81%E0%AE%AE%E0%AF%8D-%E0%AE%AA%E0%AF%8B%E0%AE%B0%E0%AE%BE%E0%AE%9F%E0%AF%8D%E0%AE%9F%E0%AE%AE%E0%AF%8D", "Content": "ஹொங்கொங் ஜனநாயகம் சார்பான ஆர்ப்பாட்டக்காரர்கள் மீண்டும் போராட்டம் நடத்துவதற்காக வீதியில் இறங்கியுள்ளனர். கடந்த வருடம் இவர்களினால், பாரிய ஆர்ப்பாட்டம் ஒன்று மேற்கொள்ளப்பட்டது. ஹொங்கொங்கில் உள்ள கேந்திர நிலையங்களில் கூடுவதற்கு ஆர்ப்பாட்டக்கார்கள் மேற்கொண்ட திட்டத்தை முறியடிக்க அதிக அளவிலான காவற்துறையினர் அழைக்கப்பட்டுள்ளனர். ஆனால், அவர்கள் கடந்த வருடத்தை போல இந்த வருடத்தில் நகரின் முக்கிய பகுதிகளை முற்றுகையிடும் நடவடிக்கைகளை மேற்கொள்ளவில்லை என குறிப்பிடப்பட்டுள்ளது. ஜனநாயக முறையிலான தேர்தல் நடத்த வேண்டும் என ஹொங்கொங்கின் நிறைவேற்று நிர்வாகியை கோரும் நோக்கிலே கடந்த வருட ஆர்ப்பாட்ட நடவடிக்கைகள் மேற்கொள்ளப்பட்டன. இந்தநிலையில், சீனா ஓரளவான ஜனநாயக தேர்தல்களை எதிர்வரும் 2017 ஆம் ஆண்டில் நடத்துவதற்கான இணக்கப்பாட்டை வெளியிட்டிருந்தது. இருப்பினும், தேர்தலில் பங்கு கொள்ளும் வேட்பாளர்களை சீனாவே தெரிவு செய்யும் என உறுதியாக தெரிவிக்கப்பட்டிருந்தது. இந்தநிலையில், நேற்று சுமார் மூவாயிரம் ஆர்ப்பாட்டக்காரர்கள் ஆர்ப்பாட்டங்களை நடத்த திட்டமிட்டுள்ளதாக காவற்துறையினர் தெரிவித்துள்ளனர். இவர்களது, ஆர்ப்பாட்டத்தினை தடுக்கும் நோக்கில் இரண்டாயிரம் காவற்துறையினர் கடமையில் ஈடுபடுத்தப்பட்டுள்ளனர்."}