{"Header": " தடுத்து வைத்து விசாரணை...", "Time": "Monday, 02 September 2019 - 19:40", "Url": "http://www.hirunews.lk/tamil/223469/%E0%AE%A4%E0%AE%9F%E0%AF%81%E0%AE%A4%E0%AF%8D%E0%AE%A4%E0%AF%81-%E0%AE%B5%E0%AF%88%E0%AE%A4%E0%AF%8D%E0%AE%A4%E0%AF%81-%E0%AE%B5%E0%AE%BF%E0%AE%9A%E0%AE%BE%E0%AE%B0%E0%AE%A3%E0%AF%88", "Content": "சட்டவிரோதமான முறையில் ஆயுதங்களை வைத்திருந்தமை தொடர்பில் குருநாகலையில் கைது செய்யப்பட்ட இராணுவ சிப்பாயும், மற்றுமொருவரும் தடுத்து வைத்து விசாரணைக்கு உள்ளாக்கப்படுகின்றனர். குறித்த இராணுவ சிப்பாயும், பொதுபிரஜையும் உந்துருளியில் நேற்று முன்தினம் பயணித்துக்கொண்டிருந்தபோது, குருநாகலை - கோவா கொட்டுவ சந்தியில் வைத்து கைது செய்யப்பட்டனர். குருநாகலை - தாஹிகமுவ பிரதேசத்தைச் சேர்ந்த 46 வயதுடைய குறித்த சிப்பாய், புத்தள இராணுவ முகாமில் பணியாற்றுவபர் எனத் தெரிவிக்கப்பட்டுள்ளது. 37 வயதுடைய மற்றையவர், வதுபிட்டிவல - விஜயபா படைப்பிவில் பணியாற்றும் குருநாகலை - குடாகல்கமுவ பகுதியைச் சேர்ந்தவர் எனத் தெரிவிக்கப்பட்டுள்ளது. கைது செய்யப்பட்டவர்களிடமிருந்து ரீ -56 துப்பாக்கிகள் இரண்டும், பல்வேறு வெடிபொருட்களும் கைப்பற்றப்பட்டுள்ளதாக காவற்துறை ஊடக பிரிவு குறிப்பிட்டுள்ளது."}