{"Header": "உந்துருளி கொள்ளையருக்கு விளக்கமறியல்", "Time": "Thursday, 02 November 2017 - 10:43", "Url": "http://www.hirunews.lk/tamil/175073/%E0%AE%89%E0%AE%A8%E0%AF%8D%E0%AE%A4%E0%AF%81%E0%AE%B0%E0%AF%81%E0%AE%B3%E0%AE%BF-%E0%AE%95%E0%AF%8A%E0%AE%B3%E0%AF%8D%E0%AE%B3%E0%AF%88%E0%AE%AF%E0%AE%B0%E0%AF%81%E0%AE%95%E0%AF%8D%E0%AE%95%E0%AF%81-%E0%AE%B5%E0%AE%BF%E0%AE%B3%E0%AE%95%E0%AF%8D%E0%AE%95%E0%AE%AE%E0%AE%B1%E0%AE%BF%E0%AE%AF%E0%AE%B2%E0%AF%8D", "Content": "மட்டக்களப்பு ஓட்டமாவடி பகுதியில் இடம்பெற்ற உந்துருளி கொள்ளைச்சம்பவத்துடன் தொடர்புடையதாக தெரிவித்து கைது செய்யப்பட்டுள்ள சந்தேக நபர் விளக்கமறியலில் வைக்கப்பட்டுள்ளார். குறித்த இளைஞர் நேற்றைய தினம் நீதிமன்றில் முன்னிலைப்படுத்தப்பட்ட போதே விளக்கமறியலில் வைக்கப்பட்டுள்ளார். கைது செய்யப்பட்டவர் ஓட்டமாவடியை சேர்ந்த 18 வயது இளைஞர் என்பது குறிப்பிடத்தக்கது. கடந்த ஜுன் மாதம் 26 ஆம் தகிதி ஏறாவூர் பகுதியில் தொழுகைக்காக வருகை தந்த ஒருவர் உந்துருளியை பள்ளிவாசலுக்கு வெளியே நிறுத்தி விட்டு தொழுகைக்கு சென்றுள்ளார். இதன்போது சுமார் 10 நிமிட இடைவெளியில் குறிதத உந்துருளி கொள்ளையிடப்பட்டுள்ளது. உந்துருளி கொள்ளையிடப்பட்ட சம்பவம் தொடர்பில் உந்துருளியின் உரிமையாளரான 30 வயதுடைய அச்சி முஹம்மது முஹம்மது றாபி காவல் நிலையத்தில் முறைப்பாடு செய்துள்ளார். BBH 7753 என்ற இலக்க தகட்டினை கொண்ட பல்சர் ரக உந்துருளியே காணாமல் போனதாக அவர் தனது முறைப்பாட்டில் குறிப்பிட்டுள்ளார். இதனை தொடர்ந்து விசாரரணைகளை ஆரம்பித்த காவல் துறையினர் சி சி டீ வி காணொளி பதிவு கருவியின் உதவியுடன் ஓட்டமாவடியை சேர்ந்த இளைஞர் ஒருவரை கைது செய்தனர் என்பது குறிப்பிடத்தக்கது."}