{"Header": "Video: கருணாநிதி சிதம்பரம் சந்திப்பு", "Time": "Saturday, 02 November 2013 - 19:46", "Url": "http://www.hirunews.lk/tamil/70575/video-%E0%AE%95%E0%AE%B0%E0%AF%81%E0%AE%A3%E0%AE%BE%E0%AE%A8%E0%AE%BF%E0%AE%A4%E0%AE%BF-%E0%AE%9A%E0%AE%BF%E0%AE%A4%E0%AE%AE%E0%AF%8D%E0%AE%AA%E0%AE%B0%E0%AE%AE%E0%AF%8D-%E0%AE%9A%E0%AE%A8%E0%AF%8D%E0%AE%A4%E0%AE%BF%E0%AE%AA%E0%AF%8D%E0%AE%AA%E0%AF%81", "Content": "கொழும்பில் நடைபெறவுள்ள பொதுநலவாய நாடுகளின் மாநாடு தொடர்பில், திராவிட முன்னேற்றக் கழகத்தின் தலைவர் மு.கருணாநிதியும், இந்திய நிதி அமைச்சர் பி.சிதம்பரமும் சந்தித்து பேச்சுவார்த்தை நடத்தியுள்ளனர். இதன் போது இந்திய பிரதமர் மன்மோகன் சிங், இலங்கை மாநாட்டை புறக்கணிப்பாரா? இல்லையா? என்பது தொடர்பில் இருவருக்கும் இடையில் கருத்துப் பரிமாற்றிக் கொள்ளப்பட்டதாக தெரிவிக்கப்படுகிறது. இந்த சந்திப்பின் பின்னர் செய்தியாளர்களிடம் கருத்து வெளியிட்ட சிதம்பரம், மன்மோகன் சிங்கின் இலங்கை விஜயம் தொடர்பில் தீர்மானிப்பதற்கு இன்னும் கால அவகாசம் இருப்பதாக தெரிவித்துள்ளார். இன்னும் இறுதி தீர்மானம் மேற்கொள்ளப்படாத நிலையில், இந்த மாநாட்டை பிரதமர் புறக்கணிக்க வேண்டும் என்ற தமதுநிலைப்பாட்டை அவரிடம் தெரிவித்திருப்பதாகவும் குறிப்பிட்டுள்ளார். இதேவேளை, இவ்வாறான ஒரு முக்கியமான விடயம் தொடர்பில் இந்திய பிரதமர் மன்மோகன் சிங் ஏன் இன்னும் மௌனம் காத்து வருகிறார்? என்று கமியூனிச கட்சியின் தலைவர் டீ.ராஜா கேள்வி எழுப்பியுள்ளார். தமிழக சட்ட சபையில் ஏகமனதாக நிறைவேற்றப்பட்ட தீர்மானத்தை, இந்திய மத்திய அரசாங்கம் நிராகரித்து செயற்படகூடாது. இந்த மாநாட்டில் பிரதமர் கலந்துக் கொள்வாராக இருந்தால், அது அனைத்து தமிழ் மக்களின் உணர்வுகளையும் சிதைப்பதாக அமையும் என்று டீ.ராஜா குறிப்பிட்டுள்ளார்."}