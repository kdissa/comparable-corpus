{"Header": "விளையாடிக்கொண்டிருந்த குழந்தை உயிரிழந்த சோகம்! (படங்கள் இணைப்பு)", "Time": "Thursday, 02 November 2017 - 15:08", "Url": "http://www.hirunews.lk/tamil/175102/%E0%AE%B5%E0%AE%BF%E0%AE%B3%E0%AF%88%E0%AE%AF%E0%AE%BE%E0%AE%9F%E0%AE%BF%E0%AE%95%E0%AF%8D%E0%AE%95%E0%AF%8A%E0%AE%A3%E0%AF%8D%E0%AE%9F%E0%AE%BF%E0%AE%B0%E0%AF%81%E0%AE%A8%E0%AF%8D%E0%AE%A4-%E0%AE%95%E0%AF%81%E0%AE%B4%E0%AE%A8%E0%AF%8D%E0%AE%A4%E0%AF%88-%E0%AE%89%E0%AE%AF%E0%AE%BF%E0%AE%B0%E0%AE%BF%E0%AE%B4%E0%AE%A8%E0%AF%8D%E0%AE%A4-%E0%AE%9A%E0%AF%8B%E0%AE%95%E0%AE%AE%E0%AF%8D-%E0%AE%AA%E0%AE%9F%E0%AE%99%E0%AF%8D%E0%AE%95%E0%AE%B3%E0%AF%8D-%E0%AE%87%E0%AE%A3%E0%AF%88%E0%AE%AA%E0%AF%8D%E0%AE%AA%E0%AF%81", "Content": "தம்புள்ளை - வல்கம்வெவ பிரதேசத்தில் வீட்டில் விளையாடிக்கொண்டிருந்த குழந்தையொன்று வீட்டிற்கு பின்புறத்தில் அமைந்துள்ள கிணற்றில் விழுந்து இன்று உயிரிழந்துள்ளதாக தம்புள்ளை காவற்துறை தெரிவித்துள்ளது. 5 வயதுடைய நாமல் சதிஞ்ச தில்ஹான் என்ற சிறுவனொருவரே இவ்வாறு உயிரிழந்துள்ளார். வீட்டின் பின்புறத்தில் குழந்தை விளையாடிக்கொண்டருந்த நிலையில் திடீரென அவர் காணாமல் போயுள்ளதாக அவரின் சித்தி தெரிவித்துள்ளார். பின்னர் , குழந்தையை காணவில்லை என அவரது கணவருக்கு தொலைப்பேசியில் அழைத்து தெரியப்படுத்தியதாக குறித்த பெண் தெரிவித்துள்ளார். பின்னர் , குழந்தையை தேடியுள்ள நிலையில் , குழந்தையின் காலணிகள் வீட்டின் பின்புறத்தில் அமைந்துள்ள கிணற்றில் மிதப்பததை கண்ட பிரதேசவாசிகள் குழந்தையை மீட்டு தம்புள்ளை ஆதார மருத்துமனையில் அனுமதித்துள்ளனர். எனினும் , குழந்தை உயிரிழந்து விட்டதாக மருத்துவர்கள் தெரிவித்துள்ளன. உயிரிழந்த குழந்தையின் சடலம் தொடர்பான அவசர மரண பரிசோதனை தம்புள்ளை அவரச மரண பரிசோதகர் டபில்யூ.ஜே.டீ பண்டாரவினால் மேற்கொள்ளப்பட்டுள்ளது. இந்த சம்பவம் தொடர்பில் காவற்துறை குழுவொன்று விசாரணைகளை மேற்கொண்டுவருவதாக தெரிவிக்கப்பட்டுள்ளது."}