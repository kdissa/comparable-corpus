{"Header": "ஜனவரி முதலாம் திகதியே மூத்த சகோதரனின் கையால் பலியான இளைய சகோதரன் ", "Time": "Wednesday, 02 January 2019 - 12:19", "Url": "http://www.hirunews.lk/tamil/207307/%E0%AE%9C%E0%AE%A9%E0%AE%B5%E0%AE%B0%E0%AE%BF-%E0%AE%AE%E0%AF%81%E0%AE%A4%E0%AE%B2%E0%AE%BE%E0%AE%AE%E0%AF%8D-%E0%AE%A4%E0%AE%BF%E0%AE%95%E0%AE%A4%E0%AE%BF%E0%AE%AF%E0%AF%87-%E0%AE%AE%E0%AF%82%E0%AE%A4%E0%AF%8D%E0%AE%A4-%E0%AE%9A%E0%AE%95%E0%AF%8B%E0%AE%A4%E0%AE%B0%E0%AE%A9%E0%AE%BF%E0%AE%A9%E0%AF%8D-%E0%AE%95%E0%AF%88%E0%AE%AF%E0%AE%BE%E0%AE%B2%E0%AF%8D-%E0%AE%AA%E0%AE%B2%E0%AE%BF%E0%AE%AF%E0%AE%BE%E0%AE%A9-%E0%AE%87%E0%AE%B3%E0%AF%88%E0%AE%AF-%E0%AE%9A%E0%AE%95%E0%AF%8B%E0%AE%A4%E0%AE%B0%E0%AE%A9%E0%AF%8D", "Content": "தனது சகோதரனால் மேற்கொள்ளப்பட்ட சீமெந்து கல் தாக்குதலில் படுகாயமடைந்த  இளைய சகோதரர் உயிரிழந்துள்ளார். படுகாயமடைந்த அவர் இமதுவ மருத்துவமனையில் அனுமதிக்கப்பட்ட பின்னர் சிகிச்சை பலனின்றி உயிரிழந்துள்ளார். அங்குலகஹ - எத்தலஹேன பகுதியை சேர்ந்த 32 வயதான நபரே இவ்வாறு உயிரிழந்துள்ளார். அவரின் மூத்த சகோதரர் அண்மையில் உயிரிழந்துள் நபரின் வீட்டுக்கு வந்துள்ளார். இதன்போது புது வருடத்தை முன்னிட்டு நேற்றைய தினம் மூத்த சகோதரனால் மதுபான விருந்து ஏற்பாடு செய்யப்பட்டிருந்தது. இதன்போது இருவருக்கும் இடையே வாய்த்தகராறு ஏற்பட்டுள்ளது. பின்னர் அன்றைய தினம் இரவு, இளைய சகோதரர் விற்பனை நிலையத்திற்கு சென்று மீண்டும் திரும்பி வந்த வேளை, மூத்த சகோதரன் சீமெந்து கல்லால் அவரை தாக்கியுள்ளார். குறித்த கொலை தொடர்பில் மூத்த சகோதரர் காவல்துறையால் கைது செய்யப்பட்டுள்ளார். சம்பவம் தொடர்பில் ஹபராதுவ காவல்துறை மேலதிக விசாரணைகளை மேற்கொண்டு வருகிறது."}