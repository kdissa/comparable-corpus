{"Header": "නේපාලයට තවත් උවදුරක්", "Time": "Saturday, 02 May 2015 - 12:50", "Url": "http://www.hirunews.lk/sinhala/108701/%E0%B6%B1%E0%B7%9A%E0%B6%B4%E0%B7%8F%E0%B6%BD%E0%B6%BA%E0%B6%A7-%E0%B6%AD%E0%B7%80%E0%B6%AD%E0%B7%8A-%E0%B6%8B%E0%B7%80%E0%B6%AF%E0%B7%94%E0%B6%BB%E0%B6%9A%E0%B7%8A", "Content": "මහා භූ කම්පනයකට මුහුණ දුන් නේපාලයේ මෝසම් වැසි සමඟ වසංගත රෝග පැතිරීමේ අවදානමක් පවතින බව එක්සත් ජාතීන්ගේ ළමා අරමුදල ප්‍රකාශ කළා. නේපාලයේ මෝසම් වැසි සමය ජුනි මාසයේ සිට සැප්තැම්බරය දක්වා ක්‍රියාත්මකයි. එහෙත් භූ කම්පනයෙන් පසු ඇති වූ වැසි සහිත කාලගුණය එතෙක් අඛණ්ඩව පවතිනු ඇති බවයි විදෙස් වාර්තා සඳහන් කළේ. පසුගිය අප්‍රේල් 25 වන දා කත්මණ්ඩු නිම්නයේ ඇති වූ රික්ටර් පරිමාණයේ 7.8ක භූ කම්පනයෙන් මිය ගිය සංඛ්‍යාව මේ වන විට 6200 ඉක්මවා ඇති අතර, තුවාල ලැබූ සංඛ්‍යාව 14,000කට අධිකයි."}