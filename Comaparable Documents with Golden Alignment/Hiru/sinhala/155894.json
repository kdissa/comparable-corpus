{"Header": "ලැප්ටොප් සිහිනයක් පෙන්වා කල මුදල් වංචාව", "Time": "Thursday, 02 March 2017 - 20:11", "Url": "http://www.hirunews.lk/sinhala/155894/%E0%B6%BD%E0%B7%90%E0%B6%B4%E0%B7%8A%E0%B6%A7%E0%B7%9C%E0%B6%B4%E0%B7%8A-%E0%B7%83%E0%B7%92%E0%B7%84%E0%B7%92%E0%B6%B1%E0%B6%BA%E0%B6%9A%E0%B7%8A-%E0%B6%B4%E0%B7%99%E0%B6%B1%E0%B7%8A%E0%B7%80%E0%B7%8F-%E0%B6%9A%E0%B6%BD-%E0%B6%B8%E0%B7%94%E0%B6%AF%E0%B6%BD%E0%B7%8A-%E0%B7%80%E0%B6%82%E0%B6%A0%E0%B7%8F%E0%B7%80", "Content": "වෙළෙඳපොළේ ඉහළ වටිනාකමක් ඇති ලැප් ටොප් පරිගණක අඩු මුදලට ලබාදෙන බව පවසා මුදල් වංචා කර පලා යන පුද්ගලයෙකු පිළිබදව කොට්ටාව ප්‍රදේශයෙන් වාර්තා වනවා. අද සී.අයි.ඒ හෙළිදරව්ව එම වංචාව පිළිබඳව අනාවරණ කිරීම සඳහායි. අත්තිකාරම් මුදල් රැගෙන පරිගණක අලෙවි සැලට ගියවිට ඔහු මුදල් ලබාගත් බවට ලියවිල්ලක් ද ලබාදෙනවා. ඔහු පැවසුවේ අඩු මිලට ලබාදෙන මෙම පරිගණක නිරන්තරයෙන් විදේශගත වන පුද්ගලයෙකු හරහා තමාට ලැබෙන බවයි. අත්තිකාරම් ලබා දුන් පුද්ගලයන් දින ගණන් මගහරිමින් ලක්ෂ ගණනින් මුදල් රැස්කර ගන්නා මෙම පුද්ගලයා බද්දට ලබාගත් කඩ කාමරය වසා දමා ප්‍රදේශයෙන් පලා යනවා. කොට්ටාව ප්‍රදේශයේ පිහිටි පරිගණක අලෙවි සැල වසාදමා මේ වනවිටත් මොහු පලාගොස් තිබෙනවා. මෙම වෙළෙඳසැල මාසික කුලී පදනම මත ලබාගත් එකක් වූ අතර, එහි හිමිකරුවන් පැවසුවේ ඔවුන්ට ද මොහුගෙන් තවත් මුදල් ලබා ගැනීමට ඇති බවයි. හිරු සී.අයි.ඒ කළ සොයා බැලීමේදී හෙළි වූණේ තවත් ප්‍රදේශ රැසක මෙලෙස ජනතා මුදල් කොල්ලකා මොහු පලාගොස් ඇති බවයි. අපගේ මෙම අනාවරණය හෙට දවසේ මොහුගේ ගොදුර ඔබ නොවීම සඳහායි."}