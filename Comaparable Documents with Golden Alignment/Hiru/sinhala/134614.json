{"Header": "දියණිය අපයෝජනය කළ පියෙකු රක්ෂිත බන්ධනාගාරයට", "Time": "Thursday, 02 June 2016 - 13:21", "Url": "http://www.hirunews.lk/sinhala/134614/%E0%B6%AF%E0%B7%92%E0%B6%BA%E0%B6%AB%E0%B7%92%E0%B6%BA-%E0%B6%85%E0%B6%B4%E0%B6%BA%E0%B7%9D%E0%B6%A2%E0%B6%B1%E0%B6%BA-%E0%B6%9A%E0%B7%85-%E0%B6%B4%E0%B7%92%E0%B6%BA%E0%B7%99%E0%B6%9A%E0%B7%94-%E0%B6%BB%E0%B6%9A%E0%B7%8A%E0%B7%82%E0%B7%92%E0%B6%AD-%E0%B6%B6%E0%B6%B1%E0%B7%8A%E0%B6%B0%E0%B6%B1%E0%B7%8F%E0%B6%9C%E0%B7%8F%E0%B6%BB%E0%B6%BA%E0%B6%A7", "Content": "තම වැඩිමහල් දියණිය බරපතල ලිංගික අපයෝජනයට ලක් කර පියෙකු පොලීසිය අත්අඩංගුවට ගෙන අධිකරණයට ඉදිරිපත් කිරීමෙන් පසු මේ මස 14 වනදා දක්වා  රක්ෂිත බන්ධනාගාර ගත කර තිබෙනවා. සැකකාර පියා පවුල් ආරවුලක් මත බිරිඳගෙන් වෙන්ව ජීවත්ව සිටියදී මෙම දැරිය රවටා බලහත්කාරයෙන් රැගෙන ගොස් 2013 වසරේද බරපතල ලෙස ලිංගික අපයෝජනයට ලක් කර ඇති බවයි පොලිසිය සඳහන් කළේ. කෙසේ වෙතත් ඔහු ඉන් අනතුරුව දෙවන විවාහයක් සිදුකරගෙන  ඇති අතර එම විවාහයෙන් බිරිඳට දාව උපන්  සයමස් දැරියද මොහු විසින් ඝාතනය කර තිබෙනවා. මෙම සිද්ධියට සැකකරු වසරකට අධික කාලයක් රක්ෂිත බන්ධනාගාර ගතව සිට ඇප ලබා පැමිණ ඇති බවයි පොලිසිය ප්‍රකාශ කළේ. එලෙස නිදහස්ව පැමිණ සිටින අවස්ථාවේදීයි සැකකරු සිය මවගේ නිවසට පැමිණ එහි සිටි පළමු විවාහයේ 13 හැවිරිදි දියණිය යළිත් අපයෝජනයට ලක් කර ඇත්තේ. අදාළ සිද්ධියට සැකකරු පසුගිය 31 වනදා කරුවලගස්වැව පොලීසිය අත්අඩංගුවට ගත්තා."}