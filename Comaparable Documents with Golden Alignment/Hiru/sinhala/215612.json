{"Header": "රංගන ශිල්පී රයන් වැන්රූයන් යළි රිමාන්ඩ් - සන්ෂයින් සුද්දාත් අත්අඩංගුවට", "Time": "Thursday, 02 May 2019 - 15:17", "Url": "http://www.hirunews.lk/sinhala/215612/%E0%B6%BB%E0%B6%82%E0%B6%9C%E0%B6%B1-%E0%B7%81%E0%B7%92%E0%B6%BD%E0%B7%8A%E0%B6%B4%E0%B7%93-%E0%B6%BB%E0%B6%BA%E0%B6%B1%E0%B7%8A-%E0%B7%80%E0%B7%90%E0%B6%B1%E0%B7%8A%E0%B6%BB%E0%B7%96%E0%B6%BA%E0%B6%B1%E0%B7%8A-%E0%B6%BA%E0%B7%85%E0%B7%92-%E0%B6%BB%E0%B7%92%E0%B6%B8%E0%B7%8F%E0%B6%B1%E0%B7%8A%E0%B6%A9%E0%B7%8A-%E0%B7%83%E0%B6%B1%E0%B7%8A%E0%B7%82%E0%B6%BA%E0%B7%92%E0%B6%B1%E0%B7%8A-%E0%B7%83%E0%B7%94%E0%B6%AF%E0%B7%8A%E0%B6%AF%E0%B7%8F%E0%B6%AD%E0%B7%8A-%E0%B6%85%E0%B6%AD%E0%B7%8A%E0%B6%85%E0%B6%A9%E0%B6%82%E0%B6%9C%E0%B7%94%E0%B7%80%E0%B6%A7", "Content": "ඩුබායි සිට පිටුවහල් කිරීමෙන් අනතුරුව අත්අඩංගුවට ගත් රංගන ශිල්පී රයන් වැන්රූයන් අද මාතර මහේස්ත්‍රාත් අධිකරණයට ඉදිරිපත් කිරීමෙන් අනතුරුව මේ මස 9 වැනිදා දක්වා යළි රක්ෂිත බන්ධනාගාර ගත කෙරුණා. ඒ මාතර මහේස්ත්‍රාත් ඉසුරු නෙත්තිකුමාර හමුවට ඉදිරිපත් කිරීමෙන් අනතුරුවයි. මේ අතර මාකදුරේ මධූෂ් සමග ඩුබායිහි දී අත්අඩංගුවට පත්ව මෙරටට පිටුවහල් කිරීමෙන් අනතුරුව මුදා හැරුණු අමිල ප්‍රසන්න හෙට්ටිහේවා හෙවත් සන්ෂයින් සුද්දා ඊයේ හෙරොයින් ග්‍රෑම් 4 ක් සමගින් අත්අඩංගුවට ගෙන තිබෙනවා. ඔහු ද අද මහේස්ත්‍රාත්වරයා හමුවට ඉදිරිපත් කිරීමෙන් අනතුරුව මේ මස 16 වනදා දක්වා රක්ෂිත බන්ධනාගාර ගත කිරීමටයි නියෝග කර ඇත්තේ. මෙම සාදයට සහභාගිවූ ගායන ශිල්පී අමල් පෙරේරා, ඔහුගේ පුත් නදීමාල් පෙරේරා, රංගන ශිල්පී රයන් වැන්රූයන් මෙන්ම මත්කුඩු ජාවාරම්කරුවෙකු වන කංජිපානි ඉම්රාන් ඇතුලූ 31 දෙනෙකු එරට පොලීසිය පෙබරවාරි 5 වනදා අත්අඩංගුවට ගත් අතර,  ඉන් 30 දෙනෙකු මේ වනවිට මෙරටට පිටුවහල් කර තිබෙනවා."}