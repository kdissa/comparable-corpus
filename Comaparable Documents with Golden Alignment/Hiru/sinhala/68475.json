{"Header": "ප්‍රමිතියෙන් තොර යකඩ අලෙවි කළ ඉන්දීය සමාගමක් වටලයි.", "Time": "Wednesday, 02 October 2013 - 15:05", "Url": "http://www.hirunews.lk/sinhala/68475/%E0%B6%B4%E0%B7%8A%E2%80%8D%E0%B6%BB%E0%B6%B8%E0%B7%92%E0%B6%AD%E0%B7%92%E0%B6%BA%E0%B7%99%E0%B6%B1%E0%B7%8A-%E0%B6%AD%E0%B7%9C%E0%B6%BB-%E0%B6%BA%E0%B6%9A%E0%B6%A9-%E0%B6%85%E0%B6%BD%E0%B7%99%E0%B7%80%E0%B7%92-%E0%B6%9A%E0%B7%85-%E0%B6%89%E0%B6%B1%E0%B7%8A%E0%B6%AF%E0%B7%93%E0%B6%BA-%E0%B7%83%E0%B6%B8%E0%B7%8F%E0%B6%9C%E0%B6%B8%E0%B6%9A%E0%B7%8A-%E0%B7%80%E0%B6%A7%E0%B6%BD%E0%B6%BA%E0%B7%92", "Content": "පරණ යකඩ උණුකර නැවත යකඩ නිෂ්පාදනය කරන කර්මාන්ත ශාලාවක් වැටලූ පාරිභෝගික සේවා අධිකාරියේ නිලධාරීන් එහි තිබූ දඟර කම්බි මෙටි‍්‍රක් ටොන් 700 ක් අලෙවිය සඳහා මුදාහැරීම තහනම් කර තිබෙනවා. මාදම්පේ - සුදුවැල්ල ප්‍රදේශයේ පිහිටි මෙම කර්මාන්ත ශාලාව, ඉන්දීය සමාගමකට අයත් එකක් බවයි පාරිභෝගික සේවා අධිකාරිය ප්‍රකාශ කළේ. කර්මාන්ත ශාලාවේ නිෂ්පාදනය කරන යකඩ සඳහා ලබාදී තිබූ ප්‍රමිති සහතිකයද මීට මාස 07 කට පෙර අත්හිටුවා තිබෙනවා. එසේ තිබියදී සමාගමේ පාලනාධිකාරිය විසින් ප්‍රමිතියෙන් තොරව නිෂ්පාදනය කරන කම්බි අඩු මිලට අලෙවි කරන බවට පාරිභෝගික සේවා අධිකාරිය වෙත ලැබුණු පැමිණිලි මත ඊයේ ඔවුන් මෙම වැටලීම සිදුකර තිබෙනවා."}