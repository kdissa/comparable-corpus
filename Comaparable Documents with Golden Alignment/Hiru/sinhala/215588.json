{"Header": "අයි.එස් ප්‍රබලයෙකුගේ හැටන් නිවසෙන් පිහි නවයක් - සොහොයුරා අත්අඩංගුවට", "Time": "Thursday, 02 May 2019 - 10:35", "Url": "http://www.hirunews.lk/sinhala/215588/%E0%B6%85%E0%B6%BA%E0%B7%92-%E0%B6%91%E0%B7%83%E0%B7%8A-%E0%B6%B4%E0%B7%8A%E2%80%8D%E0%B6%BB%E0%B6%B6%E0%B6%BD%E0%B6%BA%E0%B7%99%E0%B6%9A%E0%B7%94%E0%B6%9C%E0%B7%9A-%E0%B7%84%E0%B7%90%E0%B6%A7%E0%B6%B1%E0%B7%8A-%E0%B6%B1%E0%B7%92%E0%B7%80%E0%B7%83%E0%B7%99%E0%B6%B1%E0%B7%8A-%E0%B6%B4%E0%B7%92%E0%B7%84%E0%B7%92-%E0%B6%B1%E0%B7%80%E0%B6%BA%E0%B6%9A%E0%B7%8A-%E0%B7%83%E0%B7%9C%E0%B7%84%E0%B7%9C%E0%B6%BA%E0%B7%94%E0%B6%BB%E0%B7%8F-%E0%B6%85%E0%B6%AD%E0%B7%8A%E0%B6%85%E0%B6%A9%E0%B6%82%E0%B6%9C%E0%B7%94%E0%B7%80%E0%B6%A7", "Content": "අයි.එස් ත්‍රස්ත සංවිධානයේ සමාජිකත්වය දරණ ප්‍රබල සාමාජිකයෙකුගේ හැටන් ප්‍රදේශයේ ඇති නිවසකින් පිහි නවයක් සොයාගැනීමට පොලිසිය සමත්ව තිබෙනවා. මේ සම්බන්ධයෙන් නිවසේ සිටි අයි.එස් සංවිධානයේ සාමාජිකයාගේ සොහොයුරා පොලිසිය විසින් අත්අඩංගුවට ගෙන තිබෙනවා. අදාළ අයි.එස් සංවිධානයේ සාමාජිකයා අවසන් වරට ලංකාවට පැමිණ ඇත්තේ 2016 වසරේදී බවටයි තොරතුරු වාර්තා වන්නේ. එම තරුණයා දැනට යේමනයේ පදිංචිව සිටින බවටයි තොරතුරු වාර්තාවන්නේ. කෙසේ වෙතත් තොරතුරු අනාවරණය කරගැනීමෙන් පසුව සැකකරුගේ හැටන් මල්ලිඅප්පුව ප්‍රදේශයේ පිහිටි ඔහුගේ නිවස පොලිසිය විසින් දැඩි පරීක්ෂාවකට ලක්කර තිබෙනවා. ඒ අනුවයි නිවසේ ගබඩා කාමරයක තිබූ මෙම පිහි නවය පොලිසිය විසින් සොයාගෙන ඇත්තේ. සිද්ධිය සම්බන්ධයෙන් සැකපිට අත්අඩංගුවට ගත් එම තරුණයාගේ සහෝදරයා හැටන් දිසා විනිසුරු සහ මහෙස්ත්‍රාත්වරයා වෙත ඉදිරිපත් කිරිමෙන් අනතුරුව රු ලක්ෂ 20 ක ශරිර ඇප මත  මුදා හැර තිබෙනවා. එහිදී මහෙස්ත්‍රාත්වරයා  විසින් සැකකරු වෙත වැඩිදුරටත් නියෝග කර ඇත්තේ සැම ඉරුදිනකම හැටන් පොලිසියේ පෙනි සිටින ලෙසටයි."}