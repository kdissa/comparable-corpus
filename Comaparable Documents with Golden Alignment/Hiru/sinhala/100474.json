{"Header": "මැතිවරණ නීති කැඩූ උත්සවයක් මැතිවරණ කොමසාරිස් නියමයෙන් නවතයි.", "Time": "Friday, 02 January 2015 - 13:14", "Url": "http://www.hirunews.lk/sinhala/100474/%E0%B6%B8%E0%B7%90%E0%B6%AD%E0%B7%92%E0%B7%80%E0%B6%BB%E0%B6%AB-%E0%B6%B1%E0%B7%93%E0%B6%AD%E0%B7%92-%E0%B6%9A%E0%B7%90%E0%B6%A9%E0%B7%96-%E0%B6%8B%E0%B6%AD%E0%B7%8A%E0%B7%83%E0%B7%80%E0%B6%BA%E0%B6%9A%E0%B7%8A-%E0%B6%9A%E0%B7%9C%E0%B6%B8%E0%B7%83%E0%B7%8F%E0%B6%BB%E0%B7%92%E0%B7%83%E0%B7%8A-%E0%B6%B1%E0%B7%92%E0%B6%BA%E0%B6%B8%E0%B6%BA%E0%B7%99%E0%B6%B1%E0%B7%8A-%E0%B6%B1%E0%B7%80%E0%B6%AD%E0%B6%BA%E0%B7%92", "Content": "ජනාධිපතිවරයාගේ රුව සහිත කටවුට් සහ පෝස්ටර් ප්‍රදර්ශනය කරමින් ආනමඩුව බස් නැවතුම්පොලේ සංවිධාන කර තිබූ පෙරපාසල් දරුවන්ට පාවහන් බෙදා දීමේ උත්සවයක් මැතිවරණ කොමසාරිස්වරයාගේ උපදෙස් මත පොලිසිය නවතා දමා තිබෙනවා. වයඹ පළාත් සභා හිටපු මන්ත්‍රීවරයෙකු විසිනුයි මෙම උත්සවය සංවිධාන කර තිබුණේ. මේ සම්බන්ධයෙන් කිසියම් පුද්ගලයෙකු මැතිවරණ කොමසාරිස්වරයාට පැමිණිලි කිරීමෙන් අනතුරුව කොමසාරිස්වරයා විසින් පුත්තලම සහකාර මැතිවරණ කොමසාරිස්වරයාට මේ පිළිබඳ සොයා බලන ලෙස දැනුම් දී තිබෙනවා. ඒ අනුව, ආනමඩුව ප්‍රාදේශීය ලේකම් කාර්යාලයේ සහකාර ප්‍රාදේශීය ලේකම්වරිය සහ ආනමඩුව පොලිසියේ නිලධාරින් අදාළ ස්ථානයට ගොස් මෙම උත්සවය නවතා දමා ඇති බව සඳහන්."}