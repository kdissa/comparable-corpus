{"Header": "ප්‍රංශයට ජලභීතිකා අවදානමක්.", "Time": "Saturday, 02 November 2013 - 16:11", "Url": "http://www.hirunews.lk/sinhala/70561/%E0%B6%B4%E0%B7%8A%E2%80%8D%E0%B6%BB%E0%B6%82%E0%B7%81%E0%B6%BA%E0%B6%A7-%E0%B6%A2%E0%B6%BD%E0%B6%B7%E0%B7%93%E0%B6%AD%E0%B7%92%E0%B6%9A%E0%B7%8F-%E0%B6%85%E0%B7%80%E0%B6%AF%E0%B7%8F%E0%B6%B1%E0%B6%B8%E0%B6%9A%E0%B7%8A", "Content": "ප්‍රංශ රජය විසින් එරට ජනතාවට ජලභීතිකා අවදානමක් පිළිබඳ  නිවේදනයක් නිකුත් කර තිබෙනවා. 2011 වසරින් පසු ප්‍රංශය සැළකුණේ ජලභීතිකාව තුරන් කළ රටක් ලෙසයි. එහෙත් මියගිය මාස දෙකක් වයසැති බළල් පැටියෙකු සම්බන්ධයෙන් ඊයේ සිදුකළ පරීක්ෂණයකින් එරට සෞඛ්‍ය විශේෂඥයන් තහවුරු කළේ එම බළල් පැටියා මියගොස් ඇත්තේ ජලභීතිකාව වැළදීමෙන් බවයි. ඒ අනුව ප්‍රංශයේ  ජලභීතිකාව පැතිරයාමේ අවදානමක් නැවත ඇතිවිය හැකි බවටයි සෞඛ්‍ය අංශ විශ්වාසය පළ කරන්නේ. එමෙන්ම මියගිය බළල් පැටියාගේ අයිතිකරු ඇතුළු අසල්වාසීන් පස්දෙනෙකුට ජලභීතිකාවෙන් ආරක්ෂාවීම සඳහා ප්‍රතිශක්තිකරණ එන්නත් ලබාදීමටද කටයුතු කර ඇති බවයි විදෙස් වාර්තා වැඩිදුරටත් සඳහන් කරන්නේ."}