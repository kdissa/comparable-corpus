{"Header": "ජනතාවට බරක් නොවන ලෙස ආර්ථිකය හැසිර විය යුතු බව ජනපති කියයි", "Time": "Tuesday, 02 August 2016 - 13:12", "Url": "http://www.hirunews.lk/sinhala/139632/%E0%B6%A2%E0%B6%B1%E0%B6%AD%E0%B7%8F%E0%B7%80%E0%B6%A7-%E0%B6%B6%E0%B6%BB%E0%B6%9A%E0%B7%8A-%E0%B6%B1%E0%B7%9C%E0%B7%80%E0%B6%B1-%E0%B6%BD%E0%B7%99%E0%B7%83-%E0%B6%86%E0%B6%BB%E0%B7%8A%E0%B6%AE%E0%B7%92%E0%B6%9A%E0%B6%BA-%E0%B7%84%E0%B7%90%E0%B7%83%E0%B7%92%E0%B6%BB-%E0%B7%80%E0%B7%92%E0%B6%BA-%E0%B6%BA%E0%B7%94%E0%B6%AD%E0%B7%94-%E0%B6%B6%E0%B7%80-%E0%B6%A2%E0%B6%B1%E0%B6%B4%E0%B6%AD%E0%B7%92-%E0%B6%9A%E0%B7%92%E0%B6%BA%E0%B6%BA%E0%B7%92", "Content": "පසුගිය රජයේ ක්‍රියාකාරකම් හේතුවෙන් මතුව ඇති ආර්ථික අර්බුදයේ ප්‍රතිඵලවලට වර්තමානයේ මුහුණදීමට සිදුව තිබෙන්නේ රටේ ජනතාවට බව ද ජනාධිපති මෛත්‍රිපාල සිරිසේන ප්‍රකාශ කළා. ජනාධිපති මෛත්‍රිපාල සිරිසේනගේ ප්‍රධානත්වයෙන් පැවති සමුළුවේ සමාරම්භක උළෙලට මුදල් අමාත්‍ය රවී කරුණානායකද එක්ව සිටියා. සමුළුව ඇමතූ අමාත්‍යවරයා කියා සිටියේ ඉදිරියේදී රටේ මූල්‍ය තත්ත්වය යහපත් වනු ඇති බවයි. අනතුරුව අදස් දැක්වූ ජනාධිපති මෛත්‍රිපාල සිරිසේන සඳහන් කළේ රටේ මූල්‍ය අර්බුදයක් පැවතියත් සහන ලබාදීමේ වැඩපිළිවෙල අඛණ්ඩව ක්‍රියාත්මක වන බවයි. සමාරම්භක උත්සවයෙන් අනතුරුව පැවති සමුළුවේ පළමු විද්වත් සැසියටද ජනාධිපති මෛත්‍රිපාල සිරිසේන එක්වුණා. එහිදී යහපාලන ප්‍රතිපත්ති ක්‍රියාවට නැංවීම ප්‍රායෝගිකව සිදු නොවන අවස්ථාවලදී ගන්නා ක්‍රියාමාර්ග සම්බන්ධයෙන් ජනාධිපතිවරයාට ප්‍රශ්ණයක් යොමු කෙරුණා. යහපාලනයට මුවාවී වැරදි සිදු කිරීමට කිසිවෙකුටත් ඉඩ නොමැති බව එහිදී ජනාධිපතිවරයා අවධාරණය කළා."}