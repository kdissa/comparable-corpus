{"Header": "කීකරු වන්නේ ජනතා හඬට පමණයි - ජනපති", "Time": "Saturday, 02 July 2016 - 12:39", "Url": "http://www.hirunews.lk/sinhala/137013/%E0%B6%9A%E0%B7%93%E0%B6%9A%E0%B6%BB%E0%B7%94-%E0%B7%80%E0%B6%B1%E0%B7%8A%E0%B6%B1%E0%B7%9A-%E0%B6%A2%E0%B6%B1%E0%B6%AD%E0%B7%8F-%E0%B7%84%E0%B6%AC%E0%B6%A7-%E0%B6%B4%E0%B6%B8%E0%B6%AB%E0%B6%BA%E0%B7%92-%E0%B6%A2%E0%B6%B1%E0%B6%B4%E0%B6%AD%E0%B7%92", "Content": "සියලූදෙනාට සවන් දුන්නද තමන් කීකරු වන්නේ ජනතා හඬට පමණක් බව ජනාධිපති මෛත්‍රිපාල සිරිසේන පවසනවා. කොළඹදී අද (02) පැවති ජාත්‍යන්තර සමූපකාර දින සැමරුම් උත්සවයට එක්වෙමින් ජනාධිපතිවරයා බදුල්ලෙන් අද ආරම්භ වූ ඒකාබද්ධ විපක්ෂයේ නව බලවේගය පිළිබඳවද අදහස් පළ කළා. මීට අමතරව වැට් බදු සංශෝධන සම්බන්ධයෙන්ද අදහස් පළ කළ ජනාධිපති මෛත්‍රීපාල සිරිසේන සඳහන් කළේ ලබන සඳුඳා වනවිට වැට් බදු සහන පිළිබඳ අවසන් තීරණය ප්‍රකාශයට පත්කරන බවයි. ඉදිරියේදී සමූපකාර සඳහා තීරුබදු රහිත ලොරි රථ ලබාදීමේ වැඩපිළිවෙලක්ද ක්‍රියාවට නංවන බව එහිදී ජනාධිපතිවරයා කියා සිටියා. මේ අතර නව මහ බැංකු අධිපතිවරයා ලෙස නම් කළ ආචාර්ය ඉන්ද්‍රජිත් කුමාරස්වාමි අද (02) දහවල් ජනාධිපති මෛත්‍රීපාල සිරිසේන හමුවුණා. ජනාධිපති නිල නිවසේදී එම හමුව සිදුවූ බවයි ජනාධිපති මාධ්‍ය අංශය සදහන් කළේ. ජනාධිපතිවරයා විසින් නව මහබැංකු අධිපතිවරයා ලෙස ආචාර්ය ඉන්ද්‍රජිත් කුමාරස්වාමි පත් කිරීමට තීරණය කළ අතර අදාළ පත්වීම ලබන සදුදා සිදුකෙරෙනු ඇති."}