{"Header": "අත්අඩංගුවට ගත් නාගරික මන්ත්‍රී ශරීර ඇපමත මුදා හැරේ.", "Time": "Wednesday, 02 October 2013 - 13:34", "Url": "http://www.hirunews.lk/sinhala/68470/%E0%B6%85%E0%B6%AD%E0%B7%8A%E0%B6%85%E0%B6%A9%E0%B6%82%E0%B6%9C%E0%B7%94%E0%B7%80%E0%B6%A7-%E0%B6%9C%E0%B6%AD%E0%B7%8A-%E0%B6%B1%E0%B7%8F%E0%B6%9C%E0%B6%BB%E0%B7%92%E0%B6%9A-%E0%B6%B8%E0%B6%B1%E0%B7%8A%E0%B6%AD%E0%B7%8A%E2%80%8D%E0%B6%BB%E0%B7%93-%E0%B7%81%E0%B6%BB%E0%B7%93%E0%B6%BB-%E0%B6%87%E0%B6%B4%E0%B6%B8%E0%B6%AD-%E0%B6%B8%E0%B7%94%E0%B6%AF%E0%B7%8F-%E0%B7%84%E0%B7%90%E0%B6%BB%E0%B7%9A", "Content": "අත්අඩංගුවට ගැනුණු මහරගම නගර සභාවේ එක්සත් ජනතා නිදහස් සන්ධාන නාගරික මන්ත්‍රී නිශාන්ත විමලචන්ද්‍ර රුපියල් 25,000 ක ශරීර ඇපයක් මත මුදාහැර තිබෙනවා. ඔහු අද නීතිඥයෙකු මාර්ගයෙන් පොලිසියට භාරවීමෙන් පසුව ගංගොඩවිල මහේස්ත්‍රාත් අජිත් එන් මාසිංහ වෙත ඉදිරිපත් කිරීමෙන් පසුවයි මෙලෙස මුදාහැර ඇත්තේ. මහරගම ප්‍රාදේශීය සංවර්ධන කමිටු රැස්වීමේදී කිසියම් ව්‍යාපෘතියක් සම්බන්ධයෙන් ඇතිවු උණුසුම් තත්ත්වයක් මත අදාළ නාගරික මන්ත්‍රීවරයා, සැලසුම් අධ්‍යක්ෂවරයාට පහරදී ඇත්තේ ඊයේ (02) දිනයේයී. මේ වනවිට පහරකෑමට ලක්වු සැලසුම් අධ්‍යක්ෂවරයා හෝමාගම රෝහලේ ප්‍රතිකාර ලබනවා. කෙසේ වෙතත්, මෙම පහරදීමට විරෝධය පළ කරමින් ප්‍රාදේශීය ලේකම් කාර්යාලයේ සේවකයන් මේ වනවිට මහරගම නගරයේ විරෝධතාවයක ද නිරත වනවා."}