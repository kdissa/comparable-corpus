{"Header": "පොලිස් වෙස් ගෙන කප්පම් ගත් පුද්ගලයාට වැඩවරදී", "Time": "Wednesday, 02 December 2015 - 8:50", "Url": "http://www.hirunews.lk/sinhala/121192/%E0%B6%B4%E0%B7%9C%E0%B6%BD%E0%B7%92%E0%B7%83%E0%B7%8A-%E0%B7%80%E0%B7%99%E0%B7%83%E0%B7%8A-%E0%B6%9C%E0%B7%99%E0%B6%B1-%E0%B6%9A%E0%B6%B4%E0%B7%8A%E0%B6%B4%E0%B6%B8%E0%B7%8A-%E0%B6%9C%E0%B6%AD%E0%B7%8A-%E0%B6%B4%E0%B7%94%E0%B6%AF%E0%B7%8A%E0%B6%9C%E0%B6%BD%E0%B6%BA%E0%B7%8F%E0%B6%A7-%E0%B7%80%E0%B7%90%E0%B6%A9%E0%B7%80%E0%B6%BB%E0%B6%AF%E0%B7%93", "Content": "පිළියන්දල - කහතුඩුව - දිසන්ගොඩ දී පොලිස් නිලධාරියෙකු ලෙස පෙනී සිටිමින් ව්‍යාපාරිකයෙකුගෙන් කප්පම් ඉල්ලූ පුද්ගලයෙකු පොලීසිය අත්අඩංගුවට ගෙන තිබෙනවා. ඊයේ අත්අඩංගුවට ගත් 48 හැවිරිදි මෙම සැකකරු පොල්ගස් ඕවිට ප්‍රදේශයේ පදිංචිකරුවෙක්. මොහු ප්‍රදේශයේ ව්‍යාපාරිකයෙකුට දුරකථන ඇමතුමක් ලබාදී කහතුඩුව පොලිස් ස්ථානය මගින් සංවිධාන කරනු ලබන සාදයක් සඳහා රුපියල් 7000ක මුදලක් අවශ්‍ය බවට දන්වා තිබෙනවා. ව්‍යාපාරිකයා මේ පිළිබදව පොලීසියෙන් විමසා ඇති අතර ඔවුන් ප්‍රකාශ කර ඇත්තේ එවැනි ඉල්ලීමක් සිදුකර නොමැති බවයි. පසුව මෙම ව්‍යාපාරිකයාට අදාළ මුදල සැකකරුට ලබාදෙන ලෙස කහතුඩුව පොලීසියේ නිලධාරීන් උපදෙස් ලබාදී ඇති අතර ඔහු එම මුදල ලබා ගන්නා අවස්ථාවේදී අත්අඩංගුවට පත්වුණා."}