{"Header": "තියුණු ආයුධවලින් පහර දී ව්‍යාපාරිකයෙකු ඝාතනය කෙරේ", "Time": "Tuesday, 02 July 2019 - 14:26", "Url": "http://www.hirunews.lk/sinhala/219514/%E0%B6%AD%E0%B7%92%E0%B6%BA%E0%B7%94%E0%B6%AB%E0%B7%94-%E0%B6%86%E0%B6%BA%E0%B7%94%E0%B6%B0%E0%B7%80%E0%B6%BD%E0%B7%92%E0%B6%B1%E0%B7%8A-%E0%B6%B4%E0%B7%84%E0%B6%BB-%E0%B6%AF%E0%B7%93-%E0%B7%80%E0%B7%8A%E2%80%8D%E0%B6%BA%E0%B7%8F%E0%B6%B4%E0%B7%8F%E0%B6%BB%E0%B7%92%E0%B6%9A%E0%B6%BA%E0%B7%99%E0%B6%9A%E0%B7%94-%E0%B6%9D%E0%B7%8F%E0%B6%AD%E0%B6%B1%E0%B6%BA-%E0%B6%9A%E0%B7%99%E0%B6%BB%E0%B7%9A", "Content": "ගාල්ල - බටපොළ - කොබෙයිතුඩුව නගරයේ වෙළඳසැලකට පැමිණි ව්‍යාපාරිකයෙකු තියුණු ආයුධවලින් පහර දී ඝාතනය කර තිබෙනවා. මොහු අම්බලන්ගොඩ - තිලකපුර ප්‍රදේශයේ පදිංචි 34 හැවිරිදි පුද්ගලයෙකු බවයි පොලීසිය සඳහන් කළේ. භාණ්ඩ මිලදී ගැනීම සඳහා අද (02) උදෑසන මොහු වෙළදසැලට පැමිණ ඇති අතර, එම අවස්ථාවේ යතුරුපැදියකින් පැමිණි තිදෙනෙකු ඔහුට පහරදීමට උත්සාහ කර තිබෙනවා. එහිදී ඝාතනයට ලක්වූ පුද්ගලයා වෙළදසැලෙන් පිටතට දිව ගොස් ඇති අතර, සැකකරුවන් ඔහුව ලුහුබැද ගොස් මෙම ඝාතනය සිදුකර ඇති බවයි පොලීසිය පැවසුවේ. මිය ගිය පුද්ගලයා අධිකරණයේ විභාග වන මනුෂ්‍ය ඝාතන සිද්ධියක් සම්බන්ධයෙන් වන නඩුවක සැකකරුවෙකු බව ද සඳහන්."}