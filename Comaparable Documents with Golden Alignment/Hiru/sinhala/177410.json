{"Header": "ආපදා නිවාස හානිවූවන්ට වන්දියෙන් කොටසක් අද", "Time": "Saturday, 02 December 2017 - 8:15", "Url": "http://www.hirunews.lk/sinhala/177410/%E0%B6%86%E0%B6%B4%E0%B6%AF%E0%B7%8F-%E0%B6%B1%E0%B7%92%E0%B7%80%E0%B7%8F%E0%B7%83-%E0%B7%84%E0%B7%8F%E0%B6%B1%E0%B7%92%E0%B7%80%E0%B7%96%E0%B7%80%E0%B6%B1%E0%B7%8A%E0%B6%A7-%E0%B7%80%E0%B6%B1%E0%B7%8A%E0%B6%AF%E0%B7%92%E0%B6%BA%E0%B7%99%E0%B6%B1%E0%B7%8A-%E0%B6%9A%E0%B7%9C%E0%B6%A7%E0%B7%83%E0%B6%9A%E0%B7%8A-%E0%B6%85%E0%B6%AF", "Content": "අයහපත් කාලගුණය හේතුවෙන් විපතට පත්වූ පුද්ගලයින්ට පිරිනමන වන්දි මුදලින් කොටසක් ලබාදීම අද දිනයේ සිටම ආරම්භ කරන බව ස්වදේශ කටයුතු අමාත්‍යාංශය පවසනවා. ඒ වෙනුවෙන් අදාළ දිස්ත්‍රික්කවල දිස්ත්‍රික් ලේකම් කාර්යාල සහ ප්‍රාදේශීය ලේකම් කාර්යාල සියල්ල අද සහ හෙට විවෘතව තැබෙන බවයි ස්වදේශ කටයුතු අමාත්‍ය වජිර අබේවර්ධන සඳහන් කළේ. ඒ අනුව මෙතෙක් වාර්තා වී ඇති නිවාස හානි සඳහා වන්දි මුදල්වලින් අත්තිකාරම් මුදලක් ප්‍රාදේශීය ලේකම් කාර්යාල මගින් ලබා ගැනීමේ අවස්ථාව පීඩාවට පත් ජනතාවට හිමි වනු ඇති. ඉතිරි වන්දි මුදල් ද කඩිනමින් ලබාදීමට පියවර ගන්නා බවයි ස්වදේශ කටයුතු අමාත්‍ය වජිර අබේවර්ධන සඳහන් කළේ. මේ අතර, ක්ෂේත්‍ර නිලධාරීන් මගින් ප්‍රාදේශීය ලේකම්වරයාට හෝ ස්වදේශ කටයුතු අමාත්‍යාංශයට 1902 අමතා අවශ්‍ය ආපදාවන් දැනුම් දිය හැකි බව ද අමාත්‍යවරයා වැඩිදුරටත් සඳහන් කළා."}