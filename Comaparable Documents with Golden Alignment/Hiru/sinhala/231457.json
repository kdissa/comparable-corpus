{"Header": "ගම්මන්පිලගේ අපේක්ෂාව", "Time": "Thursday, 02 January 2020 - 18:48", "Url": "http://www.hirunews.lk/sinhala/231457/%E0%B6%9C%E0%B6%B8%E0%B7%8A%E0%B6%B8%E0%B6%B1%E0%B7%8A%E0%B6%B4%E0%B7%92%E0%B6%BD%E0%B6%9C%E0%B7%9A-%E0%B6%85%E0%B6%B4%E0%B7%9A%E0%B6%9A%E0%B7%8A%E0%B7%82%E0%B7%8F%E0%B7%80", "Content": "පාස්කු ප්‍රහාරයට අදාළව පාර්ලිමේන්තු මන්ත්‍රී රිෂාඩ් බදියුදීන්ට එරෙහිව නීතිය ක්‍රියාත්මක වන තෙක් තමන් බලා සිටින බව, පාර්ලිමේන්තු මන්ත්‍රී උදය ගම්මන්පිල පවසනවා. පාස්කු ඉරුදින ත්‍රස්ත ප්‍රහාරය සම්බන්ධයෙන් විමර්ශනය කරන ජනාධිපති පරීක්ෂණ කොමිෂන් සභාවේ විමර්ශන ඒකකය වෙත ප්‍රකාශයක් ලබාදීම සඳහා පැමිණි අවස්ථාවේදීයි මන්ත්‍රීවරයා මේ බව කියා සිටියේ. මේ අතර පාස්කු ප්‍රහාරය සම්බන්ධයෙන් විමර්ශනය කිරීමට පත්කළ ජනාධිපති පරීක්ෂණ කොමිෂන් සභාවෙන් සාධාරණයක් ඉටුවනු ඇතැයි තමන් විශ්වාස කරන බව අගරදගුරු මැල්කම් කාදිනල් රංජිත් හිමිපාණන් පවසනවා. අද මහරගම අපේක්ෂා රෝහලේ ප්‍රතිකාර ලබන ළමුන් උදෙසා පැවති වැඩසටහනකට සහභාගි වූ අගරදගුරු මැල්කම් කාදිනල් රංජිත් හිමිපාණන්ගෙන් මාධ්‍ය වේදීන් පාස්කු ප්‍රහාරය සම්න්ධයෙන් විමර්ශන සිදුකරණ ජනාධිපති කොමිෂන් සභාව පිළිබඳව විමසුවා."}