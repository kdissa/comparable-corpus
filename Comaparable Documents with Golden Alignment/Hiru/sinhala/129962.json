{"Header": "ජනතාවට වස කැවීමේ ජාවාරමක්", "Time": "Saturday, 02 April 2016 - 17:55", "Url": "http://www.hirunews.lk/sinhala/129962/%E0%B6%A2%E0%B6%B1%E0%B6%AD%E0%B7%8F%E0%B7%80%E0%B6%A7-%E0%B7%80%E0%B7%83-%E0%B6%9A%E0%B7%90%E0%B7%80%E0%B7%93%E0%B6%B8%E0%B7%99%E0%B7%8A-%E0%B6%A2%E0%B7%8F%E0%B7%80%E0%B7%8F%E0%B6%BB%E0%B6%B8%E0%B6%9A%E0%B7%8A", "Content": "මිනිස් පරිභෝජනයට නුසුදුසු විෂ සහිත ආහාර ටොන් ලක්ෂ ගණනක් පසුගිය වසර තුලදී සොයාගෙන ඇතැයි ලොව පුරා රටවල් රැසකින් වාර්තා වනවා. කෘෂි රසායනික අඩංගු සීනි තොග සුඩානයෙන් හමුවී ඇති අතර කල් තබා ගැනීම සඳහා ෆෝමලින් මිශ්‍ර කල කුකුල් මස් ඉන්දුනීසියාවෙන් හමුවී ඇති බවයි විදෙස් පුවත් සේවා සඳහන් කලේ. කොපර් සල්පේට් යොදා වර්ණ ගැන්වු ඔලිව් ගෙඩි තොගයක් ඉතාලි බලධාරීන් විසින් සොයාගෙන තිබෙනවා. බටහිර අප්‍රිකාවේ ළමුන් ඉලක්ක කර අපනයනයට සුදානම් කර තිබු ව්‍යාජ චොක්ලට් තොග හංගේරියාව / රුමේනියාව / ලිතුවේනියාව යන රටවලින් සොයාගෙන ඇති බව සඳහන්."}