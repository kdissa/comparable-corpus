{"Header": "ඉරානයේ පස්වන දිනටත් විරෝධතා", "Time": "Tuesday, 02 January 2018 - 10:13", "Url": "http://www.hirunews.lk/sinhala/179915/%E0%B6%89%E0%B6%BB%E0%B7%8F%E0%B6%B1%E0%B6%BA%E0%B7%9A-%E0%B6%B4%E0%B7%83%E0%B7%8A%E0%B7%80%E0%B6%B1-%E0%B6%AF%E0%B7%92%E0%B6%B1%E0%B6%A7%E0%B6%AD%E0%B7%8A-%E0%B7%80%E0%B7%92%E0%B6%BB%E0%B7%9D%E0%B6%B0%E0%B6%AD%E0%B7%8F", "Content": "ඉරාන රජයට සහ එහි ආගමික අධිකාරියට එරෙහිව පැන නැගී ඇති මහජන විරෝධතා ඊයේ (01) පස්වන දිනටත් ක්‍රියාත්මක වුණා. උද්ඝෝෂකයන් ටෙහෙරාන් අගනුවර රථ වාහනවලට වෙඩි තබමින් මෙලෙස විරෝධතාවල නිරත වූ අතර, නගර මධ්‍යයේදී පොලිස් භටයෙකු ජීවිතක්ෂයට පත්වූ බවත්, පොලීසිය සදහන් කළා. භාණ්ඩ මිල ඉහළ යාම විරැකියාව ඇතුළු කරුණු මත ආරම්භ වූ ඉරානයේ ආණ්ඩු විරෝධී උද්ඝෝෂණ මේ වනවිට දේශපාලන මුහුණුවරක් ගන්නවා. කෙසේ නමුත්, ජනාධිපති හසාන් රව්හානි කියා සිටියේ මෙය තර්ජනයක් නොව අවස්ථාවක් ලෙස සලකන බවයි. විරෝධතා හේතුවෙන් මේ වනවිට පුද්ගලයන් 13 දෙනෙකු ජීවිතක්ෂයට පත්වී ඇති අතර සිය ගණනක් අත්අඩංගුවට ගෙන තිබෙනවා."}