{"Header": "ගල්කිස්සේ සුපිරි ගණිකා නිවස වටලයි", "Time": "Friday, 02 June 2017 - 15:58", "Url": "http://www.hirunews.lk/sinhala/162688/%E0%B6%9C%E0%B6%BD%E0%B7%8A%E0%B6%9A%E0%B7%92%E0%B7%83%E0%B7%8A%E0%B7%83%E0%B7%9A-%E0%B7%83%E0%B7%94%E0%B6%B4%E0%B7%92%E0%B6%BB%E0%B7%92-%E0%B6%9C%E0%B6%AB%E0%B7%92%E0%B6%9A%E0%B7%8F-%E0%B6%B1%E0%B7%92%E0%B7%80%E0%B7%83-%E0%B7%80%E0%B6%A7%E0%B6%BD%E0%B6%BA%E0%B7%92", "Content": "දිගු කලක්‌ තිස්‌සේ ඉතා රහසිගතව පවත්වාගෙන ගොස්‌ තිබූ පාසල් ළමයින්, ව්‍යාපාරිකයන්, ප්‍රභූන් මෙන්ම දේශපාලනඥයන්ද පැමිණ ඇති ගල්කිස්‌ස විද්‍යාල මාවතේ දෙමහල් ගොඩනැඟිල්ලක පවත්වාගෙන ගිය සුපිරි ගණිකා නිවසක් වැටලීමට පොලිසිය සමත් වුනා. ආයුර්වේද සම්බාහන මධ්‍යස්‌ථානයක්‌ මුවාවෙන් පවත්වාගෙන ගිය මෙම ගණිකා නිවස වටලා එහි කළමනාකාරිණිය, සේවකයෙකු හා සුරූපී ළඳුන් 12දෙනෙක් අත්අඩංගුවට ගෙන තිබෙනවා. වයස 23, 39 අතර පසුවන මෙම රූමතියන් අනුරාධපුර, පොළොන්නරුව, කිතුල්ගල, තංගල්ල, මොරටුව, කඳාන ආදී ප්‍රදේශවල පදිංචි අය සඳහන්. මෙහිදී සම්බාහනය සඳහා රුපියල් 1300 ක්‌ ගෙවා ඇතුළු වී රුපියල් 6000 දක්‌වා මිල ගණන්වලට කාන්තාවන් ලබා ගැනීමේ පහසුකම් සලසා තිබූණා. පොලිසිය වෙත ලද බුද්ධි තොරතුරකට අනුව රුපියල් 1300 ක්‌ සමග උපාය දූතයෙකු යොදවා මෙම ගණිකා නිවාසය වටලා තිබෙනවා."}