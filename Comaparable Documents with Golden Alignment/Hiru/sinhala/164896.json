{"Header": "උමා ඔය ගැටළුවට ජවිපෙ, ආණ්ඩුවෙන් ඍජු පිළිතුරක් ඉල්ලයි", "Time": "Sunday, 02 July 2017 - 12:44", "Url": "http://www.hirunews.lk/sinhala/164896/%E0%B6%8B%E0%B6%B8%E0%B7%8F-%E0%B6%94%E0%B6%BA-%E0%B6%9C%E0%B7%90%E0%B6%A7%E0%B7%85%E0%B7%94%E0%B7%80%E0%B6%A7-%E0%B6%A2%E0%B7%80%E0%B7%92%E0%B6%B4%E0%B7%99-%E0%B6%86%E0%B6%AB%E0%B7%8A%E0%B6%A9%E0%B7%94%E0%B7%80%E0%B7%99%E0%B6%B1%E0%B7%8A-%E0%B6%8D%E0%B6%A2%E0%B7%94-%E0%B6%B4%E0%B7%92%E0%B7%85%E0%B7%92%E0%B6%AD%E0%B7%94%E0%B6%BB%E0%B6%9A%E0%B7%8A-%E0%B6%89%E0%B6%BD%E0%B7%8A%E0%B6%BD%E0%B6%BA%E0%B7%92", "Content": "උමා ඔය ගැටළුවට ආණ්ඩුවෙන් ඍජු පිළිතුරු බලාපොරොත්තු වන බව උමා ඔය බහුවිනාශකාරී ව්‍යාපෘතියට එරෙහි ජනතා පෙරමුණ පවසනවා. එහි කැඳවුම්කරු ජනතා විමුක්ති පෙරමුණු ඌව පළාත් සභා මන්ත්‍රී සමන්ත විද්‍යාරත්න මේ බව ප්‍රකාශ කළේ උමා ඔය ව්‍යාපෘතිය සම්බන්ධයෙන් බදුල්ලේදී අද කැඳවා තිබූ මාධ්‍ය හමුවකට එක්වෙමින්. උමා ඔය ව්‍යාපෘතියේ සංවර්ධන කටයුතු නතර කර ඉන් පීඩාවට පත්ව සිටින ජනතාවට සහන සැළසීමට කඩිනම් පියවර ගන්නා ලෙස රජයට බල කරමින් බණ්ඩාරවෙල ගම්මාන රැසක ජනතාව පසුගිය මස 28 වනදා විරෝධතාවක නිරතවුණා. මෙම  විරෝධතාවයෙන් අනතුරුව රජය විසින් අමාත්‍යවරුන් තුන්දෙනෙකුගෙන් සැදුම්ලත් අමාත්‍ය මණ්ඩල අනුකමිටුවක් පත් කළ අතර එම අනු කමිටුව හෙට දිනයේ උමා ඔය ව්‍යාපෘතිය නිරික්ෂණය කිරීමට නියමිතයි."}