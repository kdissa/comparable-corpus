{"Header": "මන්මෝහන් සිංගෙන් ජනපතිට පණිවුඩයක්.", "Time": "Tuesday, 02 July 2013 - 7:54", "Url": "http://www.hirunews.lk/sinhala/62168/%E0%B6%B8%E0%B6%B1%E0%B7%8A%E0%B6%B8%E0%B7%9D%E0%B7%84%E0%B6%B1%E0%B7%8A-%E0%B7%83%E0%B7%92%E0%B6%82%E0%B6%9C%E0%B7%99%E0%B6%B1%E0%B7%8A-%E0%B6%A2%E0%B6%B1%E0%B6%B4%E0%B6%AD%E0%B7%92%E0%B6%A7-%E0%B6%B4%E0%B6%AB%E0%B7%92%E0%B7%80%E0%B7%94%E0%B6%A9%E0%B6%BA%E0%B6%9A%E0%B7%8A", "Content": "මෙම සති අන්තයේ දිවයිනට ලැමිණෙන ඉන්දීය ජාතික ආරක්ෂක උපදේශක ශිවෂංකර් මෙනන් ජුලි 9 වන දා ජනාධිපති මහින්ද රාජපක්ෂ මහතා හමුවූ සාකච්ඡා කිරීමට නියමිත බව ඉන්දීය මාධ්‍ය වාර්තා සඳහන් කළා. විශේෂයෙන් ඉන්දු - ලංකා ගිවිසුම අනුව බිහි වූ 13 වන ව්‍යවස්ථා සංශෝධනයේ සිදුකිරීමට යෝජිත වෙනස්කම් පිළිබදව ඔහු මෙහිදී විශේෂ අවධානය යොමු කරනු ඇතැයි සඳහන්. ශ්‍රී ලංකාවේ ඉන්දීය මහකොමසාරිස්වරයා ලෙස ද කටයුතු කර ඇති ශිවෂංකර් මෙනන් ඉන්දීය විදේශ ලේකම් තනතුර ද හෙබවූ රාජතාන්ත්‍රිකයෙක්. ඔහු ශ්‍රී ලංකාවට පැමිණෙන්නේ ඉන්දීය අග්‍රාමාත්‍ය මන්මෝහන් සිංගේ විශේෂ පණිවුඩයක් රැගෙන බවත්, අන්තර් ජාල වාර්තා හෙළිදරව් කරනවා. ඉන්දු - ලංකා ද්විපාර්ශවික සබඳතා පිළිබද ද ඉන්දීය ජාතික ආරක්ෂක ලේකම්වරයා ජනාධිපතිවරයා ඇතුළු රජයේ නියෝජිතයන් සමග සාකච්ඡා කරනු ඇති. 13 වන සංශෝධනය සම්බන්ධයෙන් පැවැත්වෙන සාකච්ඡා සඳහා ජනාධිපති ලේකම් ලලිත් වීරතුංග සහ මෙරට ඉන්දීය මහකොමසාරිස් යශ්වර්ධන් කුමාර් සිංහා ද සහභාගි වනු ඇති. ජනාධිපතිවරයා හමුවීමෙන් අනතුරුව ඉන්දීය ජාතික ආරක්ෂක ලේකම් ශිවශංකර් මෙනන් විපක්ෂ නායකවරයා, දෙමළ ජාතික සන්ධානය සහ මුස්ලිම් කොංග්‍රසයේ නියෝජිතයන් ද ලබන 9 වන දා හමුවීමට නියමිතයි. rn"}