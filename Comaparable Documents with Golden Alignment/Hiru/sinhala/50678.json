{"Header": "අල්ලස් ගත් පොලිස් කොස්තාපල්වරුන් තිදෙනෙකු රක්ෂිත බන්ධනාගාරයට.", "Time": "Wednesday, 02 January 2013 - 17:03", "Url": "http://www.hirunews.lk/sinhala/50678/%E0%B6%85%E0%B6%BD%E0%B7%8A%E0%B6%BD%E0%B7%83%E0%B7%8A-%E0%B6%9C%E0%B6%AD%E0%B7%8A-%E0%B6%B4%E0%B7%9C%E0%B6%BD%E0%B7%92%E0%B7%83%E0%B7%8A-%E0%B6%9A%E0%B7%9C%E0%B7%83%E0%B7%8A%E0%B6%AD%E0%B7%8F%E0%B6%B4%E0%B6%BD%E0%B7%8A%E0%B7%80%E0%B6%BB%E0%B7%94%E0%B6%B1%E0%B7%8A-%E0%B6%AD%E0%B7%92%E0%B6%AF%E0%B7%99%E0%B6%B1%E0%B7%99%E0%B6%9A%E0%B7%94-%E0%B6%BB%E0%B6%9A%E0%B7%8A%E0%B7%82%E0%B7%92%E0%B6%AD-%E0%B6%B6%E0%B6%B1%E0%B7%8A%E0%B6%B0%E0%B6%B1%E0%B7%8F%E0%B6%9C%E0%B7%8F%E0%B6%BB%E0%B6%BA%E0%B6%A7", "Content": "පුද්ගලයෙකු අත්අඩංගුවට නොගෙන සිටීම සඳහා රුපියල් 25,000 ක කප්පම් මුදලක් ලබාගත් බවට අත්අඩංගුවට ගත් පොලිස් කොස්තාපල්වරුන් තිදෙනෙකු මේ මස 11 වැනිදා දක්වා රක්ෂිත බන්ධනාගාර ගත කෙරුණා. සැකකරුවන් අද කැබිතිගොල්ලෑව මහේස්ත්‍රාත් ගයාන් මීගහගේ හමුවට ඉදිරිපත් කෙරුණු අවස්ථාවේදී මහේස්ත්‍රාත්වරයා බන්ධනාගාර අධිකාරිවරයාට නියෝග කළේ එදිනට මොවුන් හඳුනාගැනීමේ පෙරට්ටුවක් සඳහා ඉදිරිපත් කරන ලෙසයි. වැලිඔය - කිරිඉබ්බන්ආර ප්‍රදේශයේ පදිංචි පුද්ගලයෙකු අත්අඩංගුවට නොගෙන සිටීම සඳහා අදාළ අල්ලස් මුදල ලබාගැනීමට තැත් කරන අවස්ථාවේදී මොවුන් අත්අඩංගුවට පත්වුණේ පෙරේදා දිනයේදීයි. වැලිඔය සහ කැබිතිගොල්ලෑව යන පොලිස් ස්ථානවල සේවය කරන මෙම පොලිස් කොස්තාපල්වරුන්ගේ සේවය මේ වනවිට තාවකාලිකව තහනම් කර තිබෙනවා."}