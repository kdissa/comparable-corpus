{"Header": "මාලි රාජ්‍යයේ ජ්‍යෙෂ්ඨ අල්කයිඩා නායකයෙකු ඝාතනය කරයි.", "Time": "Saturday, 02 March 2013 - 16:22", "Url": "http://www.hirunews.lk/sinhala/54423/%E0%B6%B8%E0%B7%8F%E0%B6%BD%E0%B7%92-%E0%B6%BB%E0%B7%8F%E0%B6%A2%E0%B7%8A%E2%80%8D%E0%B6%BA%E0%B6%BA%E0%B7%9A-%E0%B6%A2%E0%B7%8A%E2%80%8D%E0%B6%BA%E0%B7%99%E0%B7%82%E0%B7%8A%E0%B6%A8-%E0%B6%85%E0%B6%BD%E0%B7%8A%E0%B6%9A%E0%B6%BA%E0%B7%92%E0%B6%A9%E0%B7%8F-%E0%B6%B1%E0%B7%8F%E0%B6%BA%E0%B6%9A%E0%B6%BA%E0%B7%99%E0%B6%9A%E0%B7%94-%E0%B6%9D%E0%B7%8F%E0%B6%AD%E0%B6%B1%E0%B6%BA-%E0%B6%9A%E0%B6%BB%E0%B6%BA%E0%B7%92", "Content": "මාලි රාජ්‍යයේ ක්‍රියාත්මක වන අල්කයිඩා සංවිධානයේ ජ්‍යෙෂ්ඨ නායකයෙකු සිය හමුදා විසින් ඝාතනය කර තිබෙන බව චැඩ් රාජ්‍යයේ ජනාධිපති ඉඩ්රිස් ඩෙබී පවසනවා. උතුරු මාලි රාජ්‍යයේදී ඇතිවු ගැටුමකදී මෙම අල්කයිඩා නායකයා මරුමුවට පත්ව ඇති බවයි චැඞ් ජනාධිපතිවරයා විදෙස් මාධ්‍ය හමුවේ ප්‍රකාශ කර ඇත්තේ. මරුමුවට පත් අල්කයිඩා නායකයා මාලි රාජ්‍යයේ සිටි විදේශීය ජාතිකයන්ට එරෙහිව සිදුකළ ප්‍රහාර කිහිපයක මහ මොලකරු ලෙස සැලකෙනවා. මීට පෙර ඔහු යටතේ සිටි කැරළිකරුවන් විසින් ප්‍රංශ ජාතිකයන් දෙදෙනෙකු ඇතුළු බටහිර ජාතිකයින් සිව් දෙනෙකු මරුමුවට පත්කර තිබෙනවා."}