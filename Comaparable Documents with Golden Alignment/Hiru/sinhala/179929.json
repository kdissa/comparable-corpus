{"Header": "මාර්ග අනතුරුවලින් 4 ක් ජීවිතක්ෂයට", "Time": "Tuesday, 02 January 2018 - 12:47", "Url": "http://www.hirunews.lk/sinhala/179929/%E0%B6%B8%E0%B7%8F%E0%B6%BB%E0%B7%8A%E0%B6%9C-%E0%B6%85%E0%B6%B1%E0%B6%AD%E0%B7%94%E0%B6%BB%E0%B7%94%E0%B7%80%E0%B6%BD%E0%B7%92%E0%B6%B1%E0%B7%8A-4-%E0%B6%9A%E0%B7%8A-%E0%B6%A2%E0%B7%93%E0%B7%80%E0%B7%92%E0%B6%AD%E0%B6%9A%E0%B7%8A%E0%B7%82%E0%B6%BA%E0%B6%A7", "Content": "පසුගිය පැය 24 තුළ සිදුවූ රිය අනතුරුවලින් පුද්ගලයින් 4 දෙනෙකු ජීවිතක්ෂයට පත්ව තිබෙනවා. පල්ලෙවෙල - මීරිගම - දිවුලපිටිය මාර්ගයේ දී ටිපර් රථයක් සහ පාපැදියක් ගැටීමෙන් පාපැදිකරු ජීවිතක්ෂයට පත්වුණා. නුගේගොඩ හා පැපිලියාන අතර මාර්ගයේදී යතුරුපැදියක් මාර්ගයෙන් ඉවතට පැන සිදුවූ අනතුරකින් යතුරුපැදිකරු ජීවිතක්ෂයට පත්ව තිබුණා. එමෙන්ම, වෙන්නප්පුව - දුම්මලදෙණිය - ගිනිගල්පොල මාර්ගයේදී යතුරුපැදි අනතුරකින් පුද්ගලයෙකු ජීවිතක්ෂයට පත්වූ අතර, කොටදෙණියාව - ගිරිඋල්ල ප්‍රදේශයේ සිදුවූ තවත් යතුරුපැදි අනතුරකින් පුද්ගලයෙකු මියගොස් තිබෙනවා."}