{"Header": "කැළණිගඟ ධනය උපදවන ප්‍රධානම මධ්‍යස්ථානය බවට පත්කරනවා - ඇමති පාඨලී", "Time": "Thursday, 02 March 2017 - 18:52", "Url": "http://www.hirunews.lk/sinhala/155884/%E0%B6%9A%E0%B7%90%E0%B7%85%E0%B6%AB%E0%B7%92%E0%B6%9C%E0%B6%9F-%E0%B6%B0%E0%B6%B1%E0%B6%BA-%E0%B6%8B%E0%B6%B4%E0%B6%AF%E0%B7%80%E0%B6%B1-%E0%B6%B4%E0%B7%8A%E2%80%8D%E0%B6%BB%E0%B6%B0%E0%B7%8F%E0%B6%B1%E0%B6%B8-%E0%B6%B8%E0%B6%B0%E0%B7%8A%E2%80%8D%E0%B6%BA%E0%B7%83%E0%B7%8A%E0%B6%AE%E0%B7%8F%E0%B6%B1%E0%B6%BA-%E0%B6%B6%E0%B7%80%E0%B6%A7-%E0%B6%B4%E0%B6%AD%E0%B7%8A%E0%B6%9A%E0%B6%BB%E0%B6%B1%E0%B7%80%E0%B7%8F-%E0%B6%87%E0%B6%B8%E0%B6%AD%E0%B7%92-%E0%B6%B4%E0%B7%8F%E0%B6%A8%E0%B6%BD%E0%B7%93", "Content": "කැළණිගඟ තවදුරටත් කුණු හා අප ජලය හෙලන තැනක් බවට තවදුරටත් පත් නොකර මෙරට ධනය උපදවන ප්‍රධානම මධ්‍යස්ථානය බවට පත්කිරීමට කටයුතු කරන බව මහානගර සහ බස්නාහිර සංවර්ධන අමාත්‍ය පාඨලී චම්පික රණවක පවසනවා. ඔහු මේ බව සඳහන් කළේ රුපියල් මිලියන 1188 ක වියදමින් ඉදිකරන ලද කොළොන්නාව සාලමුල්ල ප්‍රදේශයේ ලක්සඳ සෙවණ නිවාස ව්‍යාපෘතිය ජනතා අයිතියට පත් කිරීමේ අවස්ථාවට එක් වෙමින්. එහිදී අමාත්‍යවරයා සඳහන් කළේ කැළණි පාලම ආශ්‍රිතව ජනතාවගේ සුබ සාධනය පිණිස කැළණි ගග, අත්තනගලූ ඔය සහ කළුගග සම්බන්ධයෙන් විධිමත් බහුකාර්ය යෝජනාවලියක් පිලිබඳ අවධානය යොමු කරන බවයි. මෙම උත්සවයට එක්වෙමින් ජනාධිපති මෛත්‍රීපාල සිරිසේන කියාසිටියේ දේශපාලනඥයින් පෞද්ගලික න්‍යාය පත්‍ර මත පමණක් කටයුතු කිරිම හේතුවෙන් අඩු අදායම්ලාභී ජනතාව ජීවන ගැටළු රැසකට මුහුණ දී ඇති බවයි."}