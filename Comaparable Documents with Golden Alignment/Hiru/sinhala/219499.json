{"Header": "හිටපු ආරක්ෂක ලේකම්ට CIDය හමුවේ පෙනී සිටින ලෙස දැනුම් දීමක්", "Time": "Tuesday, 02 July 2019 - 9:00", "Url": "http://www.hirunews.lk/sinhala/219499/%E0%B7%84%E0%B7%92%E0%B6%A7%E0%B6%B4%E0%B7%94-%E0%B6%86%E0%B6%BB%E0%B6%9A%E0%B7%8A%E0%B7%82%E0%B6%9A-%E0%B6%BD%E0%B7%9A%E0%B6%9A%E0%B6%B8%E0%B7%8A%E0%B6%A7-cid%E0%B6%BA-%E0%B7%84%E0%B6%B8%E0%B7%94%E0%B7%80%E0%B7%9A-%E0%B6%B4%E0%B7%99%E0%B6%B1%E0%B7%93-%E0%B7%83%E0%B7%92%E0%B6%A7%E0%B7%92%E0%B6%B1-%E0%B6%BD%E0%B7%99%E0%B7%83-%E0%B6%AF%E0%B7%90%E0%B6%B1%E0%B7%94%E0%B6%B8%E0%B7%8A-%E0%B6%AF%E0%B7%93%E0%B6%B8%E0%B6%9A%E0%B7%8A", "Content": "අපරාධ පරීක්ෂණ දෙපාර්තමේන්තුව හමුවේ අද (02) දිනයේ පෙනී සිටින ලෙස දැනුම් දී ඇතත්, අසනීප තත්ත්වයක් මත රෝහල් ගතව සිටින බැවින් එළඹෙන 08 වනදා එම දෙපාර්තමේන්තුව හමුවේ පෙනී සිටින බව හිටපු ආරක්ෂක ලේකම් හේමසිරි ප්‍රනාන්දු පවසනවා. හිරු ප්‍රවෘත්ති අංශයට අදහස් දක්වමින් හිටපු ආරක්ෂක ලේකම් හේමසිරි ප්‍රනාන්දු කියා සිටියේ තමාට අපරාධ පරීක්ෂණ දෙපාර්තමේන්තුව හමුවේ අද (02) දින පෙනී සිටින ලෙස ඊයේ (01) දැනුම් දීමක් සිදුකර තිබූ බවයි. කෙසේ වෙතත්, තමන් මීට දින කිහිපයකට පමණ පෙර අසනීප තත්ත්වයක් හේතුවෙන් කොළඹ ජාතික රෝහලට ඇතුළත් වූ බැවින් වෙනත් දිනයක් ඉල්ලා සිටින බව ද ඔහු සදහන් කළා. මේ අතර, අනිවාර්ය නිවාඩු යවා සිටින පොලිස්පති පූජිත් ජයසුන්දරට ද අද (02) දිනයේදී අපරාධ පරීක්ෂණ දෙපාර්තමේන්තුව හමුවේ පෙනී සිටින ලෙස දැනුම් දී ඇති බවටයි වාර්තා වන්නේ."}