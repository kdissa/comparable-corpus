{"Header": "ජනපතිට ජීවිත තර්ජන පවතින බව බුද්ධි අංශ වාර්තා කරයි", "Time": "Tuesday, 02 July 2019 - 16:57", "Url": "http://www.hirunews.lk/sinhala/219523/%E0%B6%A2%E0%B6%B1%E0%B6%B4%E0%B6%AD%E0%B7%92%E0%B6%A7-%E0%B6%A2%E0%B7%93%E0%B7%80%E0%B7%92%E0%B6%AD-%E0%B6%AD%E0%B6%BB%E0%B7%8A%E0%B6%A2%E0%B6%B1-%E0%B6%B4%E0%B7%80%E0%B6%AD%E0%B7%92%E0%B6%B1-%E0%B6%B6%E0%B7%80-%E0%B6%B6%E0%B7%94%E0%B6%AF%E0%B7%8A%E0%B6%B0%E0%B7%92-%E0%B6%85%E0%B6%82%E0%B7%81-%E0%B7%80%E0%B7%8F%E0%B6%BB%E0%B7%8A%E0%B6%AD%E0%B7%8F-%E0%B6%9A%E0%B6%BB%E0%B6%BA%E0%B7%92", "Content": "මත්ද්‍රව්‍ය විරෝධී වැඩපිළිවෙල හේතුවෙන් තමන්ට ජීවිත තර්ජන පවතින බව බුද්ධි අංශ වාර්තා කර ඇතැයි ජනාධිපති මෛත්‍රීපාල සිරිසේන ප්‍රකාශ කළා. ජනාධිපතිවරයා මේ බව කියා සිටියේ මහවැලි ඉඩම් ඔප්පු ප්‍රදානය කිරීමේ ජාතික වැඩසටහනට අද පොළොන්නරුව සිරිපුර මධ්‍යමහා විද්‍යාලයේදී එක්වෙමින්. එහිදී ජනාධිපතිවරයා කියා සිටියේ ශ්‍රී ලංකන් ගුවන් සේවයේ සහ මිහින් ලංකා ගුවන් සේවයේ සිදුව ඇති අක්‍රමිකතා සොයා බැලීමට පත් කළ ජනාධීපති පරීක්ෂණ කොමිෂන් සභාවේ වාර්තාව අද දිනයේ තමා වෙත ලැබුණු බවයි. එමඟින් අනාවරණ කර ඇති සියලු කරුණු තමා ඉදිරියේදී පාර්ලිමේන්තුවටත් ජනතාවටත් හෙළි කරන බවයි ජනාධිපතිවරයා කියා සිටියේ."}