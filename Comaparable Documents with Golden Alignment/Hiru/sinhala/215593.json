{"Header": "ගලෙන්බිඳුණුවැවෙන් ඇල්ලූ යතුරුපැදියේ සැඟවූ මත් කුඩු", "Time": "Thursday, 02 May 2019 - 12:40", "Url": "http://www.hirunews.lk/sinhala/215593/%E0%B6%9C%E0%B6%BD%E0%B7%99%E0%B6%B1%E0%B7%8A%E0%B6%B6%E0%B7%92%E0%B6%B3%E0%B7%94%E0%B6%AB%E0%B7%94%E0%B7%80%E0%B7%90%E0%B7%80%E0%B7%99%E0%B6%B1%E0%B7%8A-%E0%B6%87%E0%B6%BD%E0%B7%8A%E0%B6%BD%E0%B7%96-%E0%B6%BA%E0%B6%AD%E0%B7%94%E0%B6%BB%E0%B7%94%E0%B6%B4%E0%B7%90%E0%B6%AF%E0%B7%92%E0%B6%BA%E0%B7%9A-%E0%B7%83%E0%B7%90%E0%B6%9F%E0%B7%80%E0%B7%96-%E0%B6%B8%E0%B6%AD%E0%B7%8A-%E0%B6%9A%E0%B7%94%E0%B6%A9%E0%B7%94", "Content": "ගලෙන්බිඳුණුවැව, ගෝමරන්කල්ල  ප්‍රදේශයේ සිදුකළ සෝදිසි මෙහෙයුමකදී මත් කුඩු ග්‍රෑම් 28යි මිලිග්‍රෑම් 150 ක් සොයා ගැනීමට හැකිව තිබෙනවා. මේ සමඟ එක් සැකකරුවෙකු අත්අඩංගුවට ගෙන ඇති අතර ඔහුගෙන් කළ ප්‍රශ්න කිරීම් වලදී තවත් සැකකරුවන් තිදෙනෙක් අත්අඩංගුවට ගත් බවයි අප වාර්තාකරු සඳහන් කළේ. මෙලෙස අත්අඩංගුවට ගත් පුද්ගලයින් මිහින්තලේ සහ ගලෙන්බිඳුණු වැව පදිංචිකරුවන්. සැකකටයුතු යතුරුපැදියක් පරික්ෂා කිරීමේදී එහි සඟවා තිබියදී මෙම මත් කුඩු සොයාගැනීමට හැකිව ඇති අතර අත්අඩංගුවට ගැනුණු පුද්ගලයින් සිව්දෙනා අද (02) කහටගස්දිගිලිය මහේස්ත්‍රාත් අධිකරණය හමුවට ඉදිරිපත් කිරීමට නියමිතව තිබුණා."}