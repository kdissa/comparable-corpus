{"Header": "නීති ශිෂ්‍යයා යළිත් රිමාන්ඞ්.", "Time": "Tuesday, 02 July 2013 - 13:15", "Url": "http://www.hirunews.lk/sinhala/62204/%E0%B6%B1%E0%B7%93%E0%B6%AD%E0%B7%92-%E0%B7%81%E0%B7%92%E0%B7%82%E0%B7%8A%E2%80%8D%E0%B6%BA%E0%B6%BA%E0%B7%8F-%E0%B6%BA%E0%B7%85%E0%B7%92%E0%B6%AD%E0%B7%8A-%E0%B6%BB%E0%B7%92%E0%B6%B8%E0%B7%8F%E0%B6%B1%E0%B7%8A%E0%B6%9E%E0%B7%8A", "Content": "කොළඹ - නාවල විවෘත විශ්වවිද්‍යාලයේ නීති අංශාධිපතිනිය වූ යශෝධරා කදිරගාමර්තම්බිට පිහියෙන් ඇන බරපතල තුවාල සිදුකිරීමේ චෝදනාව මත අත්අඩංගුවට ගැනුණු නීති ශිෂ්‍යයා යළිත් මේ මස 16 වන දා දක්වා රක්ෂිත බන්ධනාගාර ගත කර තිබෙනවා. සැකකාර නීති ශිෂ්‍යයා මේ වන විට මුල්ලේරියාව මානසික රෝහලේ ප්‍රතිකාර ලබන බවයි මිරිහාන පොලීසිය අද (02) නුගේගොඩ මහේස්ත්‍රාත් අධිකරණයට දැනුම් දුන්නේ. එමෙන්ම ප්‍රහාරයට ලක්වූ නීති අංශාධිපතිනිය මේ වන විට කොළඹ ජාතික රෝහලේ ප්‍රතිකාර ලබන බව ද පොලීසිය අධිකරණයට ප්‍රකාශ කළා. කෙසේ වෙතත්, නුගේගොඩ මහේස්ත්‍රාත් අජිත් එම්. මාසිංහ බන්ධනාගාර අධිකාරීවරයාට නියෝග කළේ මේ සම්බන්ධයෙන් වාර්තාවක් මේ මස 16 වන දා අධිකරණයට ඉදිරිපත් කරන ලෙසයි."}