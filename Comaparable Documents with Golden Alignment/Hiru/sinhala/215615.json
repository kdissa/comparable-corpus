{"Header": "සියලූම කතෝලික පාසල් ලබන සතියේත් වසා දමන්නැයි කාදිනල් හිමිපාණන් ඉල්ලයි", "Time": "Thursday, 02 May 2019 - 16:25", "Url": "http://www.hirunews.lk/sinhala/215615/%E0%B7%83%E0%B7%92%E0%B6%BA%E0%B6%BD%E0%B7%96%E0%B6%B8-%E0%B6%9A%E0%B6%AD%E0%B7%9D%E0%B6%BD%E0%B7%92%E0%B6%9A-%E0%B6%B4%E0%B7%8F%E0%B7%83%E0%B6%BD%E0%B7%8A-%E0%B6%BD%E0%B6%B6%E0%B6%B1-%E0%B7%83%E0%B6%AD%E0%B7%92%E0%B6%BA%E0%B7%9A%E0%B6%AD%E0%B7%8A-%E0%B7%80%E0%B7%83%E0%B7%8F-%E0%B6%AF%E0%B6%B8%E0%B6%B1%E0%B7%8A%E0%B6%B1%E0%B7%90%E0%B6%BA%E0%B7%92-%E0%B6%9A%E0%B7%8F%E0%B6%AF%E0%B7%92%E0%B6%B1%E0%B6%BD%E0%B7%8A-%E0%B7%84%E0%B7%92%E0%B6%B8%E0%B7%92%E0%B6%B4%E0%B7%8F%E0%B6%AB%E0%B6%B1%E0%B7%8A-%E0%B6%89%E0%B6%BD%E0%B7%8A%E0%B6%BD%E0%B6%BA%E0%B7%92", "Content": "නැවත දැනුම් දෙනතුරු සියලූ කතෝලික පෞද්ගලික පාසල් ලබන සතිය තුලත් වසා දමන ලෙස  අගරදගුරු මැල්කම් කාදිනල් රංජිත් හිමිපාණන් ඉල්ලීමක් කර තිබෙනවා. එමෙන්ම, ලබන ඉරුදිනත් කතෝලික දේවස්ථානවල දේව මෙහෙයන් නොපවත්වන ලෙසයි උන්වහන්සේ දන්වා ඇත්තේ. මේ අතර, අධ්‍යාපන අමාත්‍ය අකිල විරාජ් කාරියවසම් සදහන් කළේ එළඹෙන 6 වන සදුදා පාසල් ආරම්භ කිරීම සදහා විශේෂ ආරක්ෂක වැඩපිළිවෙලක් ක්‍රියාත්මක කර ඇති බවයි. සෑම පාසලකම ආරක්ෂාව තහවුරු වී තිබෙන බවට සියලූම ආරක්ෂක අංශ විසින් එකගතාවය පළ කර ඇති අතර ඒ අනුවයි යළි පාසල් ආරම්භ කිරීමට තීරණය කර ඇත්තේ. මේ අතර, ශ්‍රී ලංකා යුද හමුදාව විසින් ද සැකකටයුතු පාර්සල් පිළිබදව දිවයිනේ සියලූම පාසල් සිසුන් දැනුවත් කරමින් අත්පත්‍රිකා බොදා හැරීමේ වැඩසටහනක් ආරම්භ කර තිබෙනවා."}