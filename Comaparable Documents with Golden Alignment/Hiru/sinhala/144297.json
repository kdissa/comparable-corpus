{"Header": "පාකිස්තාන අත්අඩංගුවේ සිටින ඉන්දීය සෙබලා මුදා ගැනීමේ මෙහෙයුම ක්‍රියාත්මකයි", "Time": "Sunday, 02 October 2016 - 14:41", "Url": "http://www.hirunews.lk/sinhala/144297/%E0%B6%B4%E0%B7%8F%E0%B6%9A%E0%B7%92%E0%B7%83%E0%B7%8A%E0%B6%AD%E0%B7%8F%E0%B6%B1-%E0%B6%85%E0%B6%AD%E0%B7%8A%E0%B6%85%E0%B6%A9%E0%B6%82%E0%B6%9C%E0%B7%94%E0%B7%80%E0%B7%9A-%E0%B7%83%E0%B7%92%E0%B6%A7%E0%B7%92%E0%B6%B1-%E0%B6%89%E0%B6%B1%E0%B7%8A%E0%B6%AF%E0%B7%93%E0%B6%BA-%E0%B7%83%E0%B7%99%E0%B6%B6%E0%B6%BD%E0%B7%8F-%E0%B6%B8%E0%B7%94%E0%B6%AF%E0%B7%8F-%E0%B6%9C%E0%B7%90%E0%B6%B1%E0%B7%93%E0%B6%B8%E0%B7%9A-%E0%B6%B8%E0%B7%99%E0%B7%84%E0%B7%99%E0%B6%BA%E0%B7%94%E0%B6%B8-%E0%B6%9A%E0%B7%8A%E2%80%8D%E0%B6%BB%E0%B7%92%E0%B6%BA%E0%B7%8F%E0%B6%AD%E0%B7%8A%E0%B6%B8%E0%B6%9A%E0%B6%BA%E0%B7%92", "Content": "ඉන්දියාව පාකිස්තාන භූමියට එල්ල කළ හමුදා ප්‍රහාරයට සමගාමීව පාකිස්තාන භූමියේදී එරට හමුදා මගින් අත්අඩංගුවට ගත් ඉන්දීය සෙබලා මුදා ගැනීමේ යාන්ත්‍රණය ක්‍රියාත්මක කර ඇති බව ඉන්දීය ආරක්ෂක අමාත්‍ය මනෝහර් පරික්කාර් ප්‍රකාශ කළා. 22 හැවිරිදි ඉන්දීය දේශසීමා සෙබලෙකු වූ චන්දු බාබුලාල් චවාන් පාකිස්තාන දේශසීමාව තරණය කර ඇත්තේ අත්වැරදීමකින් බවයි ඔහු කියා සිටියේ. දෙරටේ සිවිල් වැසියන් සහ හමුදා සෙබළුන් එලෙස දේශසීමාව උල්ලංඝනය කිරීමේදී ඔවුන් හුවමාරු කර ගැනීමේ යාන්ත්‍රණයක් ක්‍රියාත්මක බව ඉන්දීය ආරක්ෂක අමාත්‍යවරයා කියා සිටියා. එහෙත් ඉන්දියාවේ ආක්‍රමණශීලි ප්‍රහාරය හේතුවෙන් පාකිස්තානය මෙවර එම සෙබලා කඩිනමින් මුදාහැරීම සැක සහිතයි. ඉන්දීය සෙබලා පාකිස්තානයේදී අත්අඩංගුවට ගැනුණු පුවත අසා හෘදයාබාධයකට ගොදුරු වූ ඔහුගේ මිත්තණියද මියගොස් ඇති බව ඉන්දීය මාධ්‍ය වාර්තා කළා."}