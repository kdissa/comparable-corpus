{"Header": "වව්නියාවේ පාසල් සිසුන්ට අධිකරණ නියෝගයක්", "Time": "Thursday, 02 November 2017 - 19:06", "Url": "http://www.hirunews.lk/sinhala/175124/%E0%B7%80%E0%B7%80%E0%B7%8A%E0%B6%B1%E0%B7%92%E0%B6%BA%E0%B7%8F%E0%B7%80%E0%B7%9A-%E0%B6%B4%E0%B7%8F%E0%B7%83%E0%B6%BD%E0%B7%8A-%E0%B7%83%E0%B7%92%E0%B7%83%E0%B7%94%E0%B6%B1%E0%B7%8A%E0%B6%A7-%E0%B6%85%E0%B6%B0%E0%B7%92%E0%B6%9A%E0%B6%BB%E0%B6%AB-%E0%B6%B1%E0%B7%92%E0%B6%BA%E0%B7%9D%E0%B6%9C%E0%B6%BA%E0%B6%9A%E0%B7%8A", "Content": "නිල ඇඳුමින් සැරසී යතුරුපැදිවල ගමන් ගන්නා පාසල් සිසුන්ට ආරක්ෂිත හිස් වැසුම් පැළඳීම අනිවාර්ය කරමින් වවුනියාව දිසා අධිකරණය නියෝගයක් නිකුත් කර තිබෙනවා. වවුනියාව දිසා විනිසුරු ලෙනින් කුමාර් මෙම නියෝගය නිකුත් කර ඇත්තේ ඊයේ සිට ක්‍රියාත්මක වන ලෙසයි. දීර්ඝ කාලයක සිට වවුනියාවේ පාසල් සිසුන් යතුරුපැදිවල ගමන් කිරීමේදී හිස් වැසුම් භාවිත නොකරන තත්ත්වයක් පැවති අතර, අනතුරු බහුල වීම නිසා ඒ පිළිබඳව අධිකරණයට කරුණු වාර්තා කර තිබුණේ පොලීසියයි."}