{"Header": "ලොකු ගාණකට ගත්ත දේට වඩා ලොකු දෙයක් අරන් යයි", "Time": "Thursday, 02 April 2015 - 16:51", "Url": "http://www.hirunews.lk/sinhala/106765/%E0%B6%BD%E0%B7%9C%E0%B6%9A%E0%B7%94-%E0%B6%9C%E0%B7%8F%E0%B6%AB%E0%B6%9A%E0%B6%A7-%E0%B6%9C%E0%B6%AD%E0%B7%8A%E0%B6%AD-%E0%B6%AF%E0%B7%9A%E0%B6%A7-%E0%B7%80%E0%B6%A9%E0%B7%8F-%E0%B6%AF%E0%B7%99%E0%B6%BA%E0%B6%9A%E0%B7%8A-%E0%B6%85%E0%B6%BB%E0%B6%B1%E0%B7%8A-%E0%B6%BA%E0%B6%BA%E0%B7%92", "Content": "මහනුවර අලිමුඩුක්කුව ප්‍රදේශයේ ජංගම දුරකථන අලෙවි මධ්‍යස්ථානයකට ඉකුත් 21 වෙනි දින රාත්‍රි 7 ට පමණ තරුණයෙක් පැමිණ තමන්ට ස්තරම් වර්ගයේ ජංගම දුරකථනයක් මිලදී ගැනීමට අවශ්‍ය බව පවසා ඇත. ඒ අනුව වෙළෙඳසැල් හිමියා විසින් තම වෙළෙඳසැලේ වටිනාකමින් වැඩි දුරකථන කිහිපයක් ඔහුට පෙන්වීම සඳහා කණ්නාඩි මේසය මත තබා ඇත. ඉන් රු.විසිනවදහසක (29000) වටිනාකමින් යුත් දුරකථනයක් මිලදීගෙන මේසය මත තිබූ රු.තිස්දහසක් (30000) වටිනා ජංගම දුරකථනය ඔහු විසින් සූක්ෂම ලෙස හොරාගෙන ඇත. රාත්‍රි වෙළෙඳසැලේ අලෙවි කිරීමට තිබූ දුරකථන නැවත පරීක්ෂාකර බැලීමේදී ඉන් එක් දුරකථනයක් අඩුබව වටහාගත් වෙළෙඳසැල් හිමියා වෙළෙඳසැලේ සී.සී.ටී.වී. දර්ශන පරීක්ෂාකර බැලීමේදී එම දුරකථනය සොරාගත් ආකාරය එහි සටහන්ව තිබීණ. පසුව ඒ බව මහනුවර පොලීසියට පැමිණිලිකර ඇති අතර එම සැකකාර තරුණයා සොයාගැනීම සඳහා වෙළෙඳසැල් හිමියා විසින් එම දර්ශන අප වෙත ලබාදී් ඇත. ඡායාරූප අනුග්‍රහය - හැටන් රංජිත් රාජපක්ෂ"}