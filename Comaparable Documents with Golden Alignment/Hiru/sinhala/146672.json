{"Header": "කාන්තාවක පැදවූ මෝටර් රථයක ගැටී කාන්තාවක මියයයි", "Time": "Wednesday, 02 November 2016 - 17:29", "Url": "http://www.hirunews.lk/sinhala/146672/%E0%B6%9A%E0%B7%8F%E0%B6%B1%E0%B7%8A%E0%B6%AD%E0%B7%8F%E0%B7%80%E0%B6%9A-%E0%B6%B4%E0%B7%90%E0%B6%AF%E0%B7%80%E0%B7%96-%E0%B6%B8%E0%B7%9D%E0%B6%A7%E0%B6%BB%E0%B7%8A-%E0%B6%BB%E0%B6%AE%E0%B6%BA%E0%B6%9A-%E0%B6%9C%E0%B7%90%E0%B6%A7%E0%B7%93-%E0%B6%B8%E0%B7%92%E0%B6%BA%E0%B6%BA%E0%B6%BA%E0%B7%92", "Content": "කාන්තාවක විසින් පැදවූ මෝටර් රථයක ගැටී තවත් කාන්තාවක මියයෑමේ පුවතක් අනුරාධපුරයෙන් වාර්තාවනවා. අනුරාධපුර දහයියාගම මංසන්ධියේදී සිදුවූ මෙම අනතුරෙන් මියගොස් ඇත්තේ ආයුර්වේද දෙපාර්තමේන්තුවේ සේවය කරන 49 හැවිරිදි කාන්තාවක්. ඇය වෙළඳසැලකට ගොස් මාර්ගයේ අනෙක් පස නවතා තිබූ තම මෝටර් රථයට ගොඩවීමට යන අවස්ථාවේ අධික වේගයෙන් පැමිණි තවත් කාන්තාවක පැදවූ මෝටර් රථයක ගැටී මෙලෙස අනතුරට ලක්ව තිබෙනවා. සිද්ධිය සම්බන්ධයෙන් මෝටර් රථය පැදවූ කාන්තාව අත්අඩංගුවට ගත් බවයි අනුරාධපුර පොලීසිය සඳහන් කළේ."}