{"Header": "කෙටි කාලීන වැඩසටහන් ගැන අගමැතිගේ අවධානය", "Time": "Saturday, 02 February 2019 - 18:39", "Url": "http://www.hirunews.lk/sinhala/209593/%E0%B6%9A%E0%B7%99%E0%B6%A7%E0%B7%92-%E0%B6%9A%E0%B7%8F%E0%B6%BD%E0%B7%93%E0%B6%B1-%E0%B7%80%E0%B7%90%E0%B6%A9%E0%B7%83%E0%B6%A7%E0%B7%84%E0%B6%B1%E0%B7%8A-%E0%B6%9C%E0%B7%90%E0%B6%B1-%E0%B6%85%E0%B6%9C%E0%B6%B8%E0%B7%90%E0%B6%AD%E0%B7%92%E0%B6%9C%E0%B7%9A-%E0%B6%85%E0%B7%80%E0%B6%B0%E0%B7%8F%E0%B6%B1%E0%B6%BA", "Content": "කෙටි කාලීන ප්‍රතිලාභ ලැබිය හැකි වැඩසටහන් ක්‍රියාත්මක කිරීමට ඉදිරියේදී අවධානය යොමුකළ යුතු බව අග්‍රාමාත්‍ය රනිල් වික්‍රමසිංහ පවසනවා. ඔහු මේ බව කියා සිටියේ කොළඹ අද පැවති උත්සවයකට එක්වෙමින්. එහිදී අග්‍රාමාත්‍යවරයා කියා සිටියේ ඉදිරියේ පැවැත්වෙන මැතිවරණ වලදී එක්සත් ජාතික පෙරමුණ ප්‍රමුඛ සන්ධානය ජය ගන්නා බවයි. මෙම අවස්ථාවට එක්වෙමින්  මුදල් අමාත්‍ය මංගල සමරවීර කියාසිටියේ මෙරට මාර්ග තදබදයට පිළියමක් ලෙස ප්‍රධාන නගර කේන්ද්‍ර කරගනිමින් සුඛෝපභෝගී බස් රථ සේවාවක් ඉදිරියේදී ආරම්භ කරන බවයි."}