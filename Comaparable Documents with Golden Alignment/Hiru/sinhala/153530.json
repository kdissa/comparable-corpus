{"Header": "මට්ටක්කුලිය පංච පුද්ගල ඝාතනයේ සැකකරුවන් 2 ක් නිදහස්", "Time": "Thursday, 02 February 2017 - 18:34", "Url": "http://www.hirunews.lk/sinhala/153530/%E0%B6%B8%E0%B6%A7%E0%B7%8A%E0%B6%A7%E0%B6%9A%E0%B7%8A%E0%B6%9A%E0%B7%94%E0%B6%BD%E0%B7%92%E0%B6%BA-%E0%B6%B4%E0%B6%82%E0%B6%A0-%E0%B6%B4%E0%B7%94%E0%B6%AF%E0%B7%8A%E0%B6%9C%E0%B6%BD-%E0%B6%9D%E0%B7%8F%E0%B6%AD%E0%B6%B1%E0%B6%BA%E0%B7%9A-%E0%B7%83%E0%B7%90%E0%B6%9A%E0%B6%9A%E0%B6%BB%E0%B7%94%E0%B7%80%E0%B6%B1%E0%B7%8A-2-%E0%B6%9A%E0%B7%8A-%E0%B6%B1%E0%B7%92%E0%B6%AF%E0%B7%84%E0%B7%83%E0%B7%8A", "Content": "මට්ටක්කුලිය පංච පුද්ගල ඝාතන සිද්ධියේ සැකකරුවන් දෙදෙනෙකු නඩුවෙන් නිදහස් කර තිබෙනවා. සිද්ධිය සම්බන්ධයෙන් රක්ෂිත බන්ධනාගාර ගතව පසුවන අනෙක් සැකකරුවන් 11 දෙනා යළිත් ලබන 16 වනදා දක්වා බන්ධනාගාර ගතකල බවයි අප වාර්තාකරු සඳහන් කලේ. කොළඹ අතිරේක මහේස්ත්‍රාත් අරුණි ආටිගල මෙම නියෝගය ලබාදී තිබෙනවා. මෙම ඝාතන සිද්ධිය සම්බන්ධයෙන් බන්ධනාගාර ගතකර සිටි දෙදෙනෙකු නිදහස් කර ඇත්තේ පසුගියදා පැවති හඳුනා ගැනීමේ පෙරෙට්ටුවේදී පැමිණිල්ලේ සාක්ෂිකරුවන් විසින් ඔවුන් හඳුනා නොගැනීම හේතුවෙනුයි. ඒ සම්බන්ධයෙන් ලැබුනු නීතිපති උපදෙස් මත සැකකරුවන් දෙදෙනා නිදහස් කර ඇති බව අප වාර්තාකරු කියාසිටියා."}