{"Header": "විජේදාස රාජපක්ෂගෙන් ප්‍රකාශ ලබාගනී", "Time": "Thursday, 02 May 2019 - 13:46", "Url": "http://www.hirunews.lk/sinhala/215602/%E0%B7%80%E0%B7%92%E0%B6%A2%E0%B7%9A%E0%B6%AF%E0%B7%8F%E0%B7%83-%E0%B6%BB%E0%B7%8F%E0%B6%A2%E0%B6%B4%E0%B6%9A%E0%B7%8A%E0%B7%82%E0%B6%9C%E0%B7%99%E0%B6%B1%E0%B7%8A-%E0%B6%B4%E0%B7%8A%E2%80%8D%E0%B6%BB%E0%B6%9A%E0%B7%8F%E0%B7%81-%E0%B6%BD%E0%B6%B6%E0%B7%8F%E0%B6%9C%E0%B6%B1%E0%B7%93", "Content": "පාර්ලිමේන්තු මන්ත්‍රී ආචාර්ය විජේදාස රාජපක්ෂ, 2015 / 2018 වර්ෂවල රාජ්‍ය ආයතනවල සිදුවූ දූෂණ අක්‍රමිකතා සම්බන්ධයෙන් සොයා බලන ජනාධිපති පරීක්ෂණ කොමිෂන් සභාව හමුවේ අද (02) පළමුවරට පෙනී සිටියා. ඒ මහපොළ භාරකාර අරමුදලේ රුපියල් කෝටි 2300ක් මුදලක් අවභාවිතා කර ඇති බවට ඔහු විසින් කොමිසමට ගොනුකල පැමිණිල්ලකට අදාලව සාක්ෂි ලබා දිම සදහායි. පෙරවරු 9.30ට සාක්ෂි ලබාදීම සඳහා එහි පැමිණි මන්ත්‍රිවරයා මේ වනවිටත් සාක්ෂි ලබාදෙමින් සිටින බවයි එම කොමිසමේ ප්‍රකාශකයෙකු කියා සිටියේ. මීට පෙර කොමිසම හමුවේ පෙනී සිටින ලෙසට ආචාර්ය විජේදාස රාජපක්ෂට පැමිණෙන ලෙස දන්වා තිබූ නමුත් ඔහු නොපැමිණියේ අසනිප තත්ත්වයකින් පසුවන බව පවසමින්. පසුව පොලීසිය මන්ත්‍රිවරයාගේ නිවසට ගොස් ප්‍රකාශයක්ද සටහන් කරගත්තා."}