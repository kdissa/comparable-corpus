{"Header": "නයිජීරියාවේදී පැහැරගත් ලාංකික ඉංජිනේරුවා අනිද්දා දිවයිනට", "Time": "Tuesday, 02 June 2015 - 12:46", "Url": "http://www.hirunews.lk/sinhala/110623/%E0%B6%B1%E0%B6%BA%E0%B7%92%E0%B6%A2%E0%B7%93%E0%B6%BB%E0%B7%92%E0%B6%BA%E0%B7%8F%E0%B7%80%E0%B7%9A%E0%B6%AF%E0%B7%93-%E0%B6%B4%E0%B7%90%E0%B7%84%E0%B7%90%E0%B6%BB%E0%B6%9C%E0%B6%AD%E0%B7%8A-%E0%B6%BD%E0%B7%8F%E0%B6%82%E0%B6%9A%E0%B7%92%E0%B6%9A-%E0%B6%89%E0%B6%82%E0%B6%A2%E0%B7%92%E0%B6%B1%E0%B7%9A%E0%B6%BB%E0%B7%94%E0%B7%80%E0%B7%8F-%E0%B6%85%E0%B6%B1%E0%B7%92%E0%B6%AF%E0%B7%8A%E0%B6%AF%E0%B7%8F-%E0%B6%AF%E0%B7%92%E0%B7%80%E0%B6%BA%E0%B7%92%E0%B6%B1%E0%B6%A7", "Content": "නයිජිරියාවේදී සන්නද්ධ කණ්ඩායමක් පැහැරගෙන ගොස් පසුව නිදහස් කළ ශ්‍රී ලාංකික ඉංජිනේරු ඞී.ඒ. කරුණාදාස අනිද්දා දිවයිනට පැමිණීමට නියමිතයි. නයිජීරියාවේ ඔන්ඩෝ සහ කෝගී ප්‍රාන්ත මායිමේදී සන්නද්ධ කණ්ඩායමක් මොහු පැහැර ගත්තේ මැයි මස 19 වැනිදායි. එහිදී ඔහුගේ ආරක්ෂාවට සිටි පොලිස් නිලධාරීයාද ජීවිතක්ෂයට පත්වුුණේ එම සන්නද්ධ කණ්ඩායම සිදුකළ වෙඩි තැබීමෙන්. පසුව ඔහුව මුදා ගැනීම සඳහා මෙරට විදේශ කටයුතු අමාත්‍යාංශය සහ මෙම ඉංජිනේරුවරයා රැකියාව කළ අදාළ ආයතනය එක්ව කටයුතු යොදා තිබුණා. මෙම සන්නද්ධ කණ්ඩායම අදාළ ඉංජිනේරුවරයා මුදා හැරීමට කප්පම් මුදලක් ඉල්ලා සිටි බවයි වාර්තා වුණේ. 68 හැවිරිදි මොහු වේයන්ගොඩ - මොට්ටුන්න ප්‍රදේශයේ පදිංචිකරුවෙක්."}