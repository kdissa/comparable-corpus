{"Header": "වැස්සේ කෑම කන්නේ බලාගෙනයි.", "Time": "Sunday, 02 June 2013 - 8:17", "Url": "http://www.hirunews.lk/sinhala/60120/%E0%B7%80%E0%B7%90%E0%B7%83%E0%B7%8A%E0%B7%83%E0%B7%9A-%E0%B6%9A%E0%B7%91%E0%B6%B8-%E0%B6%9A%E0%B6%B1%E0%B7%8A%E0%B6%B1%E0%B7%9A-%E0%B6%B6%E0%B6%BD%E0%B7%8F%E0%B6%9C%E0%B7%99%E0%B6%B1%E0%B6%BA%E0%B7%92", "Content": "පවතින අධික වැසි සහිත කාලගුණික තත්ත්වයත් සමග දිවයින පුරා බෝවන රෝග පැතිරයාමේ අවදානමක් පවතින බව වසංගත රෝග විද්‍යා ඒකකය පවසනවා. විශේෂයෙන් අපිරිසිදු ජලය සහ ආහාර මගින් මෙම බෝවන රෝග ව්‍යාප්ත විය හැකි බවයි එම ඒකකය පෙන්වා දෙන්නේ. උණ සන්නිපාතය, පාචනය සහ උදරාබාධ වැළඳීමේ වැඩි අවදානමක් පවතින බවද සෞඛ්‍ය අමාත්‍යාංශය ප්‍රකාශ කරන අතර, බෝ නොවන රෝග පැතිරයාමේ අවදානමක්ද පවතිනවා. මේ අතර, වැසි තත්ත්වයත් සමග බෝවන රෝග පැතිරයාම වැළැක්වීම සඳහා දීප ව්‍යාප්තව ආහාර අලෙවිසැල් සහ ආපනශාලා පරීක්ෂා කිරීමේ වැඩපිළිවෙලක් ආරම්භ කරන බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය පවසනවා. එහි සභාපති උපුල් රෝහණ කියා සිටියේ ඉදිරි දින දෙක තුළ මෙම වැඩපිළිවෙල ආරම්භ කරන බවයි."}