{"Header": "කුණු අර්තාපල් ගෙන ආ සැකකරුවන්ට ශරීර ඇප.", "Time": "Wednesday, 02 January 2013 - 7:41", "Url": "http://www.hirunews.lk/sinhala/50638/%E0%B6%9A%E0%B7%94%E0%B6%AB%E0%B7%94-%E0%B6%85%E0%B6%BB%E0%B7%8A%E0%B6%AD%E0%B7%8F%E0%B6%B4%E0%B6%BD%E0%B7%8A-%E0%B6%9C%E0%B7%99%E0%B6%B1-%E0%B6%86-%E0%B7%83%E0%B7%90%E0%B6%9A%E0%B6%9A%E0%B6%BB%E0%B7%94%E0%B7%80%E0%B6%B1%E0%B7%8A%E0%B6%A7-%E0%B7%81%E0%B6%BB%E0%B7%93%E0%B6%BB-%E0%B6%87%E0%B6%B4", "Content": "දඹුල්ල ආර්ථික මධ්‍යස්ථානයේ දී මිනිස් පරිභෝජනයට නුසුදුසු අර්තාපල් කන්ටේනරයක් ගෙන්වීම සම්බන්ධයෙන් අත්අඩංගුවට ගනු ලැබූ සැකකරුවන් දෙදෙනා අධිකරණයට ඉදිරිපත් කිරීමෙන් පසුව ශරීර ඇප මත මුදා හැර තිබෙනවා. මොවුන් ඊයේ  (01) දඹුල්ල මහේස්ත්‍රාත් අධිකරණයට ඉදිරිපත් කිරිමෙන් අනතුරුව එක් අයෙකුට රුපියල් ලක්ෂ 10 බැගින් ශරීර ඇප මත මුදා හැරීමටයි නියෝග කර ඇත්තේ. මිනිස් පරිභෝජනයට නුසුදුසු අර්තාපල් කිලෝ 28,000ක් සමග කන්ටේනර් රථයක් අත්අඩංගුවට ගනු ලැබුවේ දඹුල්ල ආර්ථික මධ්‍යස්ථානයට ඊයේ ගෙනවිත් තිබියදියි. එම අර්තාපල්වල වටිනාකම රුපියල් ලක්ෂ 20ක් වනවා."}