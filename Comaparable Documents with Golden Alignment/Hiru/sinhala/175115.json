{"Header": "අත්‍යවශ්‍ය භාණ්ඩ සතොසෙන් අඩු මිලට", "Time": "Thursday, 02 November 2017 - 17:17", "Url": "http://www.hirunews.lk/sinhala/175115/%E0%B6%85%E0%B6%AD%E0%B7%8A%E2%80%8D%E0%B6%BA%E0%B7%80%E0%B7%81%E0%B7%8A%E2%80%8D%E0%B6%BA-%E0%B6%B7%E0%B7%8F%E0%B6%AB%E0%B7%8A%E0%B6%A9-%E0%B7%83%E0%B6%AD%E0%B7%9C%E0%B7%83%E0%B7%99%E0%B6%B1%E0%B7%8A-%E0%B6%85%E0%B6%A9%E0%B7%94-%E0%B6%B8%E0%B7%92%E0%B6%BD%E0%B6%A7", "Content": "අත්‍යවශ්‍ය ද්‍රව්‍ය සඳහා අඩු මිලක් නියම කර අලෙවි කරන බව සතොස පවසනවා. රජයේ ප්‍රවෘත්ති දෙපාර්තමේන්තුව නිවේදනයක් නිකුත් කරමින් කියා සිටින්නේ සතොස වෙළෙඳ සැල්වලින් සම්බා සහල් කිලෝ ග්‍රෑම් එකක් රුපියල් 78කට ලබා ගත හැකි බවයි. එමෙන්ම නාඩු සහල් කිලෝවක් රුපියල් 74කටත්, සුදු කැකුළු සහල් කිලෝවක් රුපියල් 65කටත් සතොසෙන් ලබා ගත හැකි බව එහි සඳහන්. රතු පරිප්පු කිලෝව රුපියල් 148කටත්, ටින් මාළු ග්‍රෑම් 425 රුපියල් 129කටත්, වියලි මිරිස් කිලෝ ග්‍රෑම් එකක් රුපියල් 215කටත්, ඉස්සන් කිලෝවක් රුපියල් 525කටත්, ලොකු ලූනු කිලෝව රුපියල් 167කටත්, සුදු සිනි කිලෝව රුපියල් 106.50කටත්, අර්තාපල් කිලෝව රුපියල් 125කටත් සතොස වෙළෙඳ සැල්වලින් පාරිභෝගිකයාට මිලට ගත හැකි බව එහි සඳහන්. එම නිවේදනය පහතින්."}