{"Header": "මීරිගම - කොස්හේනේ ගැටුමකින් ජීවිත හානියක්.", "Time": "Friday, 02 January 2015 - 9:51", "Url": "http://www.hirunews.lk/sinhala/100460/%E0%B6%B8%E0%B7%93%E0%B6%BB%E0%B7%92%E0%B6%9C%E0%B6%B8-%E0%B6%9A%E0%B7%9C%E0%B7%83%E0%B7%8A%E0%B7%84%E0%B7%9A%E0%B6%B1%E0%B7%9A-%E0%B6%9C%E0%B7%90%E0%B6%A7%E0%B7%94%E0%B6%B8%E0%B6%9A%E0%B7%92%E0%B6%B1%E0%B7%8A-%E0%B6%A2%E0%B7%93%E0%B7%80%E0%B7%92%E0%B6%AD-%E0%B7%84%E0%B7%8F%E0%B6%B1%E0%B7%92%E0%B6%BA%E0%B6%9A%E0%B7%8A", "Content": "මීරිගම - කොස්හේන ප්‍රදේශයේදී දෙපිරිසක් අතර බහින්බස්වීමක් දුරදිග යාමෙන් ඇතිවූ ගැටුමකින් තුවාල ලැබූ පුද්ගලයෙකු ඊයේ (01) රාත්‍රියේ රෝහල් ගත කිරීමෙන් පසු මියගොස් තිබෙනවා. මෙම ගැටුමේදී පිහිඇනුමක් සිදුවී ඇති අතර ඉන් තුවාල ලැබූ පුද්ගලයෙකු මීරිගම රෝහලට ඇතුළත් කිරීමෙන් අනතුරුවයි මෙලෙස ජීවිතක්ෂයට පත්වී ඇත්තේ. මියගිය පුද්ගලයා කොස්හේන ප්‍රදේශයේ පදිංචි අවුරුදු 26 ක තරුණයෙකු වන බව සඳහන්. ඝාතනය සම්බන්ධයෙන් සැකපිට වයස අවුරුදු 36 ක සහ වයස අවුරුදු 24 ක පුද්ගලයන් දෙදෙනෙකු මීරිගම පොලිසිය අත්අඩංගුවට ගෙන තිබෙනවා."}