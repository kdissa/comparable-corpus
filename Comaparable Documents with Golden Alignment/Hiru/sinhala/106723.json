{"Header": "රත්නපුර අනතුර: 6 කට බරපතලයි", "Time": "Thursday, 02 April 2015 - 8:50", "Url": "http://www.hirunews.lk/sinhala/106723/%E0%B6%BB%E0%B6%AD%E0%B7%8A%E0%B6%B1%E0%B6%B4%E0%B7%94%E0%B6%BB-%E0%B6%85%E0%B6%B1%E0%B6%AD%E0%B7%94%E0%B6%BB-6-%E0%B6%9A%E0%B6%A7-%E0%B6%B6%E0%B6%BB%E0%B6%B4%E0%B6%AD%E0%B6%BD%E0%B6%BA%E0%B7%92", "Content": "රත්නපුර නව නගරයේ ඊයේ (01) පස්වරුවේ සිදුවූ අනතුරෙන් බරපතල තුවාල ලැබූ පුද්ගලයන් 6 දෙනෙකු කොළඹ ජාතික රෝහලට ඇතුළත් කෙරුණා. කොළඹ සිට මොණරාගල බලා ධාවනය වූ මගී ප්‍රවාහන පුද්ගලික බස් රථයක් සහ අනෙක් පසට ධාවනය වූ යුද හමුදා ට්‍රක් රථයක් ගැටීමෙනුයි අනතුර සිදුවුණේ. මෙහිදී හමුදා සෙබලෙකු මියගොස් තවත් තිස් දෙදෙනෙකු තුවාල ලැබුවා. රත්නපුර ප්‍රදේශයේ ඩෙංගු මර්දන වැඩසටහනකට සහභාගි වී නැවත පැමිණෙමින් සිටි මෙම ට්‍රක් රථයේ සිට ඇත්තේ කුරුවිට යුද හමුදා කඳවුරේ හමුදා සෙබළුන් පිරිසක්."}