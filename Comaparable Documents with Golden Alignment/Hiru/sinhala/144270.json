{"Header": "ඉන්දියාව අද සිට පැරිස් කාලගුණ සම්මුතිය ක්‍රියාවට නංවයි", "Time": "Sunday, 02 October 2016 - 8:07", "Url": "http://www.hirunews.lk/sinhala/144270/%E0%B6%89%E0%B6%B1%E0%B7%8A%E0%B6%AF%E0%B7%92%E0%B6%BA%E0%B7%8F%E0%B7%80-%E0%B6%85%E0%B6%AF-%E0%B7%83%E0%B7%92%E0%B6%A7-%E0%B6%B4%E0%B7%90%E0%B6%BB%E0%B7%92%E0%B7%83%E0%B7%8A-%E0%B6%9A%E0%B7%8F%E0%B6%BD%E0%B6%9C%E0%B7%94%E0%B6%AB-%E0%B7%83%E0%B6%B8%E0%B7%8A%E0%B6%B8%E0%B7%94%E0%B6%AD%E0%B7%92%E0%B6%BA-%E0%B6%9A%E0%B7%8A%E2%80%8D%E0%B6%BB%E0%B7%92%E0%B6%BA%E0%B7%8F%E0%B7%80%E0%B6%A7-%E0%B6%B1%E0%B6%82%E0%B7%80%E0%B6%BA%E0%B7%92", "Content": "මිහිතලය උණුසුම්වීමට හේතුවන හරිතාගාර වායු නික්මීම සීමා කිරීම සඳහා ඇතිකරගත් පැරිස් කාලගුණ සම්මුතිය ඉන්දියාව අද සිට ක්‍රියාවට නංවනවා. නරේන්ද්‍ර මෝදි රජයේ අනුමැතිය ලද ගිවිසුමට ඉන්දීය ජනාධිපති ප්‍රනාබ් මුකර්ජී ඊයේ අනුමැතිය ලබාදුන්නා. පැරිස් කාලගුණ සම්මුතිය අද සිට ක්‍රියාත්මක කරන බව අග්‍රාමාත්‍ය නරේන්ද්‍ර මෝදි පසුගිය සැප්තැම්බර් 25 වනදා ප්‍රකාශ කළා. ඒ, අදට යෙදී ඇති මහත්මා ගාන්ධි තුමන්ගේ ජන්ම දින සැමරුමට සමගාමීවයි. පසුගිය වසරේ දෙසැම්බරයේදී ලොව රටවල් 185 ක් විසින් පැරිස් කාලගුණ සම්මුතිය ඇති කරගත් අතර,  දැනට ඊට එක්වී සිටින රටවල් සංඛ්‍යාව 191ක්. ගෝලීය වශයෙන් වායුගෝලයට එක්වන හරිතාගාර වායු අතුරෙන් සියයට 4.1 ක් නික්මෙන්නේ ඉන්දියාවෙන්."}