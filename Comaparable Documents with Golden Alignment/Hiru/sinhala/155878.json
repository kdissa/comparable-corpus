{"Header": "බැරක් ඔබාමා යළිත් දේශපාලනයට ?", "Time": "Thursday, 02 March 2017 - 17:49", "Url": "http://www.hirunews.lk/sinhala/155878/%E0%B6%B6%E0%B7%90%E0%B6%BB%E0%B6%9A%E0%B7%8A-%E0%B6%94%E0%B6%B6%E0%B7%8F%E0%B6%B8%E0%B7%8F-%E0%B6%BA%E0%B7%85%E0%B7%92%E0%B6%AD%E0%B7%8A-%E0%B6%AF%E0%B7%9A%E0%B7%81%E0%B6%B4%E0%B7%8F%E0%B6%BD%E0%B6%B1%E0%B6%BA%E0%B6%A7", "Content": "බැරක් ඔබාමා යලිත් දේශපාලන කරළියට එන බවට ඔහුගේ රාජ්‍ය සමයේ හිටපු නීතිපති Eric Holder විසින් ප්‍රකාශ කර තිබෙනවා. ඔහු ප්‍රකාශ කළේ Democratic පක්ෂය ට්‍රම්ප්ගේ ජයග්‍රහණය හා හිලරිගේ පරාජය හේතුවෙන් තවමත් අරගලයක නිරතවී සිටින බවයි. ඇමරිකාවට යම් නොගැළපෙන දේශපාලන තත්වයක් පවතින්නේ නම් පළමු පෙලේ දේශපාලනය හරහා නැවත කරළියට ඒමට සූදානම් බවයි බැරක් ඔබාමා ප්‍රකාශ කර ඇත්තේ. මේ දිනවලදී ඇමෙරිකානු පුවත්පත් හා සඟරා තුළද මෙම ඔබාමාගේ පුනරාගමනය \" It's coming. He's coming \", \" And he's ready to roll \" ලෙසින් දක්වා තිබූ බවයි විදෙස් මාධ්‍ය සඳහන් කළේ. මේ වනවිට ඔබාමා 55 වන විය සපුරා ඇති අතර ඔහු තම නිළ කාර්යාලයෙන් පිටවීමෙන් පසු විවේකය සඳහා විදේශ සංචාරයන් හා පොත් රචනා කිරීම ආදියට පෙළඹ ඇති බවයි වාර්තා වන්නේ. විදෙස් මාධ්‍ය පෙන්වා දෙන්නේ එම නිළ සංචාරයන්හි දී පදනම් සංවිධානද එම රටවල පිහිටුවීමට කටයතු කර බවයි."}