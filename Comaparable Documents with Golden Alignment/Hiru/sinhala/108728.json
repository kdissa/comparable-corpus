{"Header": "Update: දන්සැල් 2661ක් පරීක්ෂාවට 1800ක්", "Time": "Saturday, 02 May 2015 - 20:44", "Url": "http://www.hirunews.lk/sinhala/108728/%E0%B6%AF%E0%B6%B1%E0%B7%8A%E0%B7%83%E0%B7%90%E0%B6%BD%E0%B7%8A-%E0%B6%B4%E0%B6%BB%E0%B7%93%E0%B6%9A%E0%B7%8A%E0%B7%82%E0%B7%8F%E0%B7%80%E0%B6%A7-1800-%E0%B6%9A%E0%B7%8A", "Content": "වෙසක් පොහොය නිමිත්තෙන් පවත්වනු ලබන දන්සැල් විශේෂ පරීක්ෂාවකට ලක් කිරීමට මහජන සෞඛ්‍ය පරීක්ෂකවරුන් පියවර ගෙන තිබෙනවා.  මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ හිරු ප්‍රවෘත්ති අංශයට සඳහන් කළේ දන්සැල් 2661ක් තම සංගමයේ ලියාපදිංචි වී ඇති බවයි. දන්සැල් පරීක්ෂාව සඳහා මහජන සෞඛ්‍ය පරීක්ෂකවරුන් 1800 කට ආසන්න සංඛ්‍යාවක් අද සිට යොදවා ඇති බව ඔහු කියා සිටියා. Update : Sunday, 03 May 2015 - 12:38 ------------------------------------------------ දන්සැල් පරීක්ෂාවට 1800 ක් වෙසක් පොහොය නිමිති කරගෙන දිවයින පුරා දන්සැල් 6361 ක් ලියාපදිංචි වී ඇති බව ශ්‍රී  ලංකා මහජන සෞඛ්‍ය පරීක්ෂකවරුන්ගේ සංගමය පවසනවා. එහි ලේකම් සෙනරත් බණ්ඩාර හිරු ප්‍රවෘත්ති අංශයට සඳහන් කළේ හෙට සහ අනිද්දා පැවැත්වෙන දන්සැල් පරීක්ෂා කිරීම සඳහා මහජන සෞඛ්‍ය පරීක්ෂකවරුන් 1800 ක් යොදවා ඇති බවයි."}