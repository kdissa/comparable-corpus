{"Header": "වීඩියෝ:උසස් පෙළ ඇගයීම් අනතුරේ.", "Time": "Wednesday, 02 October 2013 - 12:38", "Url": "http://www.hirunews.lk/sinhala/68451/%E0%B7%80%E0%B7%93%E0%B6%A9%E0%B7%92%E0%B6%BA%E0%B7%9D%E0%B6%8B%E0%B7%83%E0%B7%83%E0%B7%8A-%E0%B6%B4%E0%B7%99%E0%B7%85-%E0%B6%87%E0%B6%9C%E0%B6%BA%E0%B7%93%E0%B6%B8%E0%B7%8A-%E0%B6%85%E0%B6%B1%E0%B6%AD%E0%B7%94%E0%B6%BB%E0%B7%9A", "Content": "ඉදිරි පැය කිහිපය තුළ අත්තිකාරම් දීමනා ලබා නොදුනහොත් උසස් පෙළ පිළිතුරු පත්‍ර ඇගයීම් කටයුතුවලින් ඉවත් වන බව ලංකා ගුරු සංගමය පවසනවා. මේ වනවිටත් උසස් පෙළ විභාගයේ පිළිතුරු පත්‍ර ඇගයීම් කටයුතුවල නිරතව සිටින සියලූ ගුරුවරුන් අදාළ තීරණය සම්බන්ධයෙන් දැනුවත් කර ඇති බවයි එම සංගමයේ ප්‍රධාන ලේකම් ජෝශප් ස්ටාලින් කියා සිටියේ. උසස් පෙළ පිළිතුරු පත්‍ර ඇගයීම් කටයුතුවල නිරත ගුරුවරුන්ට හිමි අත්තිකාරම් මුදල් මේ දක්වා නොගෙවීම හේතුවෙන් ගැටළුකාරී තත්ත්වයක් උද්ගතව තිබෙනවා. පසුගිය 25 වැනිදා උසස් පෙළ විභාගයේ 03 වන අදියරේ ඇගයීම් කටයුතු ආරම්භ කෙරුණා. සාමාන්‍ය සම්ප්‍රදාය අනුව ඇගයීම් කටයුතු ආරම්භ කර දින 05 කට පෙර අදාළ අත්තිකාරම් මුදල් ගෙවිය යුතු වූවත්, මේ දක්වා එම මුදල් ලබාදී නොමැති බවයි ලංකා ගුරු සංගමයේ ප්‍රධාන ලේකම් ජෝශප් ස්ටාලින් චෝදනා කළේ. මේ පිළිබඳව හිරු ප්‍රවෘත්ති අංශය අධ්‍යාපන අමාත්‍යාංශ ලේකම් අනුර දිසානායකගෙන් විමසීමක් කළා. එහිදී ලේකම්වරයා සඳහන් කළේ අත්තිකාරම් මුදල් ගෙවීමට අදාළ මූල්‍ය ප්‍රතිපාදන මේ වනවිට විභාග දෙපාර්තමේන්තුව වෙත ලබාදී ඇති බවයි. ඒ අනුව අදාළ ගැටළුව කඩිනමින් විසඳීමට කටයුතු කරන බවයි ඔහු සඳහන් කළේ. මේ අතර, හෝමාගම ප්‍රදේශයේ පැවැති උත්සවයකට එක්වෙමින් අදහස් දැක්වූ අධ්‍යාපන අමාත්‍ය බන්දුල ගුණවර්ධන සදහන් කළේ පාසල් සිසුන්ගේ ජීවිත බිලි ගන්නා පිරිස් තවමත් සමාජය තුළ සිටින බවයි. rn rn rn rn rn rn rn rn"}