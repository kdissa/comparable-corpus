{"Header": "අනිද්දා සිට වැසි වැඩිවෙයි", "Time": "Wednesday, 02 May 2018 - 17:52", "Url": "http://www.hirunews.lk/sinhala/189799/%E0%B6%85%E0%B6%B1%E0%B7%92%E0%B6%AF%E0%B7%8A%E0%B6%AF%E0%B7%8F-%E0%B7%83%E0%B7%92%E0%B6%A7-%E0%B7%80%E0%B7%90%E0%B7%83%E0%B7%92-%E0%B7%80%E0%B7%90%E0%B6%A9%E0%B7%92%E0%B7%80%E0%B7%99%E0%B6%BA%E0%B7%92", "Content": "ලබන 4 වනදා සිට දිවයිනේ වැසි සහිත කාලගුණ තත්වයේ වැඩිවීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා. බස්නාහිර, සබරගමුව, දකුණ, මධ්‍යම, වයඹ සහ ඌව පළාත්වලත් අනුරාධපුර සහ වව්නියාව දිස්ත්‍රික්වලත් ස්ථාන ස්වල්පයක සවස 2 න් පසු වැසි හෝ ගිගුරුම් සහිත වැසි ඇතිවිය හැකියි. බස්නාහිර සහ දකුණු වෙරළබඩ ප්‍රදේශවල උදෑසන කාලයේදීත් වැසි ඇතිවන බවයි දෙපාර්තමේන්තුව කියාසිටියේ. දකුණ සහ ඌව පළාත්වලත් රත්නපුර සහ කලුතර දිස්ත්‍රික්කවලත් මිලිමීටර් 50 ක පමණ සාමාන්‍යයෙන් තද වැසි ඇතිවිය හැකියි. ගිගුරුම් සහිත වැසි ඇතිවන විට එම ප්‍රදේශවල තාවකාලිකව තද සුළං ඇතිවිය හැකි අතර අකුණු මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙසට ද කාලගුණ විද්‍යා දෙපාර්තමේන්තුව ජනතාවට දැනුම් දෙනවා."}