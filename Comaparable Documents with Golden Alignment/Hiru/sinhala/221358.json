{"Header": "උතුරු කොරියාවෙන් තවත් මිසයිල පෙළක්", "Time": "Friday, 02 August 2019 - 9:11", "Url": "http://www.hirunews.lk/sinhala/221358/%E0%B6%8B%E0%B6%AD%E0%B7%94%E0%B6%BB%E0%B7%94-%E0%B6%9A%E0%B7%9C%E0%B6%BB%E0%B7%92%E0%B6%BA%E0%B7%8F%E0%B7%80%E0%B7%99%E0%B6%B1%E0%B7%8A-%E0%B6%AD%E0%B7%80%E0%B6%AD%E0%B7%8A-%E0%B6%B8%E0%B7%92%E0%B7%83%E0%B6%BA%E0%B7%92%E0%B6%BD-%E0%B6%B4%E0%B7%99%E0%B7%85%E0%B6%9A%E0%B7%8A", "Content": "උතුරු කොරියාව විසින් අද උදෑසන තවත් හදුනා නොගත් මිසයිල දෙකක් ගුවනට යොමුකළ බව දකුණු කොරියාව ප්‍රකාශ කළා. කොරියානු වේලාවෙන් අද අලූයම 2.59 ට සහ 3.23 ට උතුරු කොරියාවේ යොන්හං ප්‍රදේශයෙන් එම මිසයිල ජපාන මුහුදට යොමුකළ බවයි දකුණු කොරියානු ඒකාබද්ධ හමුදා ප්‍රධානියා සදහන් කළේ. මෙම මිසයිල අත්හදා බැලීම දකුණු කොරියාව සහ ඇමරිකා එක්සත් ජනපදය අතර මේ මාසයේ පැවැත්වීමට නියමිත ඒකාබද්ධ හමුදා අභ්‍යාසයට ප්‍රතිචාර දැක්වීමක් ලෙසයි සැලකෙන්නේ. මේ අතර, එක්සත් රාජධානිය, ප්‍රංශය සහ ජර්මනිය, උතුරු කොරියාවෙන් ඉල්ලා සිටියේ ඇමරිකා එක්සත් ජනපදය සමඟ අර්ථවත් සාකච්ඡාවල නිරත වන ලෙසයි."}