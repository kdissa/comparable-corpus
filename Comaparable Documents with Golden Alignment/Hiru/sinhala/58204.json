{"Header": "ශ්‍රී ලාංකිකයෙකු නත්තල් දූපතේදී මියයයි.", "Time": "Thursday, 02 May 2013 - 12:59", "Url": "http://www.hirunews.lk/sinhala/58204/%E0%B7%81%E0%B7%8A%E2%80%8D%E0%B6%BB%E0%B7%93-%E0%B6%BD%E0%B7%8F%E0%B6%82%E0%B6%9A%E0%B7%92%E0%B6%9A%E0%B6%BA%E0%B7%99%E0%B6%9A%E0%B7%94-%E0%B6%B1%E0%B6%AD%E0%B7%8A%E0%B6%AD%E0%B6%BD%E0%B7%8A-%E0%B6%AF%E0%B7%96%E0%B6%B4%E0%B6%AD%E0%B7%9A%E0%B6%AF%E0%B7%93-%E0%B6%B8%E0%B7%92%E0%B6%BA%E0%B6%BA%E0%B6%BA%E0%B7%92", "Content": "අනවසරයෙන්  ඕස්ට්‍රේලියාව බලා ගොස් නත්තල් දූපත වෙත ඊයේ රැගෙන ආ ශ්‍රී ලාංකිකයෙකු හදිසියේම  ජීවිතක්ෂයට පත්ව තිබෙනවා. මරණයට හේතුව මෙතෙක් අනාවරණය වී නොමැති අතර සිද්ධිය සම්බන්ධයෙන්  ඕස්ට්‍රේලියානු බලධාරින් විමර්ශනයක් ආරම්භ කර ඇති බවයි විදෙස් වාර්තා කියා සිටියේ. මොහු නත්තල් දූපතට රැගෙන එන අවස්තාවේදී කිසියම් රෝගී තත්ත්වයකින් පීඩා විඳිමින් සිටි බවද සඳහන්. මෙලෙස  ඕස්ට්‍රේලියාවට නීතිවිරෝධීව ගොස් නත්තල් දූපතේ රඳවා සිට පිටුවහල් කළ ශ්‍රී ලාංකිකයන් 40 දෙනෙකු ඊයේ දිවයිනට පැමිණියා. මොවුන් නැගෙනහිර පළාතේ පදිංචිකරුවන් වන අතර ඒ අතර කුඩා ළමයෙකුද සිටිනවා. මොවුන්ගෙන් රහස් පොලීසිය සහ රාජ්‍ය බුද්ධි අංශය තවදුරටත් ප්‍රශ්න කිරීම් සිදුකරන අතර ප්‍රශ්නකිරීම්වලින් අනතුරුව මෙම පිරිස මීගමුව මහේස්ත්‍රාත් අධිකරණය වෙත ඉදිරිපත් කිරීමට නියමිතයි."}