{"Header": "විද්‍යාපීඨවල නවකවදය බැහැ.- අධ්‍යාපන ඇමති.", "Time": "Monday, 02 September 2013 - 14:41", "Url": "http://www.hirunews.lk/sinhala/66353/%E0%B7%80%E0%B7%92%E0%B6%AF%E0%B7%8A%E2%80%8D%E0%B6%BA%E0%B7%8F%E0%B6%B4%E0%B7%93%E0%B6%A8%E0%B7%80%E0%B6%BD-%E0%B6%B1%E0%B7%80%E0%B6%9A%E0%B7%80%E0%B6%AF%E0%B6%BA-%E0%B6%B6%E0%B7%90%E0%B7%84%E0%B7%90-%E0%B6%85%E0%B6%B0%E0%B7%8A%E2%80%8D%E0%B6%BA%E0%B7%8F%E0%B6%B4%E0%B6%B1-%E0%B6%87%E0%B6%B8%E0%B6%AD%E0%B7%92", "Content": "විද්‍යාපීඨවල නවකවදයට  ඉඩක් නොමැති බව අධ්‍යාපන අමාත්‍ය බන්දුල ගුණවර්ධන පවසනවා. ඔහු කියා සිටියේ  විද්‍යාපීඨවලට බඳවා ගන්නා සිසුන්ට කුමන ආකාරයකින් හෝ නවකවදයක් ලබාදෙන අයට  කෙටි පරීක්ෂණයක් පවත්වා එම පීඨයෙන් ඉවත් කරන බවයි. අධ්‍යාපන අමාත්‍යාංශයේ  පසුගියදා පැවති සාකච්ඡාවකට එක්වෙමින් විෂය භාර අමාත්‍යවරයා කියා සිටියේ  විද්‍යා පීඨ යනු ගුරුවරුන් හදන තැනක් මිස එහි විකෘත මානසික තත්ත්වයක් ඇති  පිරිස් සඳහා ඉඩ නොමැති බවයි. මේ වසරේදී ජාතික සහ පළාත් පාසල් සඳහා  විද්‍යාපීඨ ගුරුපත්වීම් 2697 ක් ලබාදී ඇති බව ද ඔහු ප්‍රකාශ කළා."}