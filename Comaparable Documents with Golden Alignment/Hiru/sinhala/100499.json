{"Header": "බෙදුණු කලාකරුවන්ගේ විවිධ අදහස්.", "Time": "Friday, 02 January 2015 - 19:31", "Url": "http://www.hirunews.lk/sinhala/100499/%E0%B6%B6%E0%B7%99%E0%B6%AF%E0%B7%94%E0%B6%AB%E0%B7%94-%E0%B6%9A%E0%B6%BD%E0%B7%8F%E0%B6%9A%E0%B6%BB%E0%B7%94%E0%B7%80%E0%B6%B1%E0%B7%8A%E0%B6%9C%E0%B7%9A-%E0%B7%80%E0%B7%92%E0%B7%80%E0%B7%92%E0%B6%B0-%E0%B6%85%E0%B6%AF%E0%B7%84%E0%B7%83%E0%B7%8A", "Content": "ජනාධිපති මහින්ද රාජපක්ෂ මහතාට සහ පොදු අපේක්ෂක මෛත්‍රීපාල සිරිසේනට සහාය පළ කරන කලාකරුවන් අද (02) වෙන් වෙන්ව මාධ්‍ය හමු කැදවා තිබුණා. ජනාධිපති මහින්ද රාජපක්ෂ මහතාට සහාය පළ කරමින් පැවැති මාධ්‍ය හමුවට ජැක්සන් ඇන්තනි, රවීන්ද්‍ර රන්දෙනිය ඇතුළු කලාකරුවන් පිරිසක් එක්වූ අතර, පොදු අපේක්ෂක මෛත්‍රීපාල සිරිසේනට සහාය පළ කිරීම සඳහා පැවති මාධ්‍ය හමුවට ප්‍රසන්න විතානගේ සහ සේමිණී ඉද්දමල්ගොඩ ඇතුළු පිරිසක් එක්වුණා. මෙහිදී සිනමාවේදී ප්‍රසන්න විතානගේ සඳහන් කළේ කලාකරුවාගේ නිර්මාණ සඳහා නිදහස් අවකාශයක් ගොඩනගා ගැනීම පොදු අපේක්ෂකයාට සහය පළ කිරීමේ අරමුණ බවයි. ජනාධිපතිවරණයේදී ක්‍රියාත්මක වන බෙදුම්වාදය වසා ගැනීමට කලාකරුවා ඉදිරියට දමා ඇති බවයි සිනමාවේදී ජැක්සන් ඇන්තනි මෙහිදී අවධාරණය කළේ."}