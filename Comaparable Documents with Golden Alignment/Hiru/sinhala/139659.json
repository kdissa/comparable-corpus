{"Header": "අලි නඩුවක් කල් යයි", "Time": "Tuesday, 02 August 2016 - 17:20", "Url": "http://www.hirunews.lk/sinhala/139659/%E0%B6%85%E0%B6%BD%E0%B7%92-%E0%B6%B1%E0%B6%A9%E0%B7%94%E0%B7%80%E0%B6%9A%E0%B7%8A-%E0%B6%9A%E0%B6%BD%E0%B7%8A-%E0%B6%BA%E0%B6%BA%E0%B7%92", "Content": "බලපත්‍ර නොමැතිව අලි පැටවෙකු ළඟ තබාගැනීමේ සිද්ධියකට අදාළව පූජ්‍ය උඩුවේ ධම්මාලෝක හිමියන්ට එරෙහිව ගොනු කර ඇති නඩුව සැප්තැම්බර් 20 වනදා යළි කැඳවීමට කොළඹ මහාධිකරණය අද තීරණය කළා. ඒ, මහාධිකරණ විනිසුරු නිශ්ශංක කරුණාරත්න හමුවේ අද එය විභාගයට ගත් අවස්ථාවේදියි. අධි චෝදනා ගොනුකර විත්ති පාර්ශවයට ලබාදිය යුතු ලේඛන කිහිපයක් ලැබී නොමැති බව මෙහිදී ප්‍රකාශ වුණු අතර, ඒ අනුව සති තුනක කාලයක් තුළ මේවා ලබාදෙන ලෙසද විනිසුරුවරයා පොලීසියට නියෝග කර තිබෙනවා."}