{"Header": "දිල්ලිය උණුසුම් වෙයි", "Time": "Sunday, 02 April 2017 - 9:08", "Url": "http://www.hirunews.lk/sinhala/158304/%E0%B6%AF%E0%B7%92%E0%B6%BD%E0%B7%8A%E0%B6%BD%E0%B7%92%E0%B6%BA-%E0%B6%8B%E0%B6%AB%E0%B7%94%E0%B7%83%E0%B7%94%E0%B6%B8%E0%B7%8A-%E0%B7%80%E0%B7%99%E0%B6%BA%E0%B7%92", "Content": "ඉන්දියාවේ නවදිල්ලි අගනුවර මේ දිනවල උණුසුම් වා දහරක් පැතිර පවතින අතර, එහි උෂ්ණත්වය සෙන්ටිගේ‍්‍රඞ් අංශක 40 ඉක්මවා තිබෙනවා. ඉන්දීය කාලගුණ අංශ පෙන්වා දෙන්නේ 2011 වසරෙන් පසු උණුසුම්ම කාලගුණය ඉන්දීය අගනුවර මේ දිනවල පවතින බවයි. එමෙන්ම පසුගිය පස් වසර උණුසුම් කාලගුණයක් පැවති කාලවකවානුවක් ලෙස එමඟින් හඳුන්වා තිබෙනවා. නවදිල්ලියේ පමණක් නොව රාජස්ථාන්, මධ්‍ය ප්‍රදේශ්, උත්තර් ප්‍රදේශය ඇතුලූ උතුරු ඉන්දියාවේ ප්‍රදේශවල මෙන්ම දකුණු ඉන්දියාවේ කර්ණාටක, ආන්ද්‍ර ප්‍රදේශ් සහ තෙලංගනාහිද දැඩි උණුසුම් කාලගුණයක් පවතින බව සඳහන්. මධ්‍ය ප්‍රදේශ් ප්‍රාන්තයේ බෝපාල් හි සෙන්ටිගේ‍්‍රඞ් අංශක 40.8 ක උෂ්ණත්වයක් වාර්තාවී ඇති අතර එය වසර 21 කින් එහි ඇතිවූ උණුසුම්ම කාලගුණයයි. උතුරු ඉන්දියාවේ උණුසුම්ම කාලගුණයක් වාර්තාවන්නේ උත්තර් ප්‍රදේශ් ප්‍රාන්තයේ බන්දා ප්‍රදේශයෙන් වන අතර එහි උෂ්ණත්වය සෙන්ටිගේ‍්‍රඞ් අංශක 43.6 ක්. කෙසේ නමුත් මෙම දැඩි උණුසුම හෙට දිනයෙන් පසු ක්‍රමයෙන් අඩුවනු ඇතැයි ඉන්දීය කාලගුණ අංශ විශ්වාසය පළ කළා."}