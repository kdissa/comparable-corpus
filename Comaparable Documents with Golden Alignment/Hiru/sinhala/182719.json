{"Header": "මැතිවරණ පැමිණිලි 1200ක්", "Time": "Friday, 02 February 2018 - 16:28", "Url": "http://www.hirunews.lk/sinhala/182719/%E0%B6%B8%E0%B7%90%E0%B6%AD%E0%B7%92%E0%B7%80%E0%B6%BB%E0%B6%AB-%E0%B6%B4%E0%B7%90%E0%B6%B8%E0%B7%92%E0%B6%AB%E0%B7%92%E0%B6%BD%E0%B7%92-1200%E0%B6%9A%E0%B7%8A", "Content": "මැතිවරණ නීති උල්ලංගණය කිරීම් සහ ප්‍රචණ්ඩ ක්‍රියා සම්බන්ධයෙන් පැමිණිලි 1200ක් මේ දක්වා මැතිවරණ මහලේකම් කාර්යාලය වෙත ලැබී තිබෙනවා. ඉන් පැමිණිලි 1126ක් මැතිවරණ නීති උල්ලංගණය කිරීම් වන අතර, ඉතිරි පැමිණිලි 74, මැතිවරණ ප්‍රචණ්ඩ ක්‍රියා සම්බන්ධයෙන් ලැබී ඇති බවයි එම කාර්යාලය ප්‍රකාශ කළේ. පැමිණිලි 282ක් නීතිවිරෝධී පෝස්ටර් සහ කටවුට් සම්බන්ධයෙන් ලැබී තිබෙනවා. වැඩිම පැමිණිලි සංඛ්‍යාවක් කොළඹ දිස්ත්‍රික්කයෙන් ලැබී ඇති අතර, එම සංඛ්‍යාව 248ක්. අඩුම පැමිණිලි සංඛ්‍යාවක් ලැබී ඇත්තේ උතුරු පළාතෙන් බවයි මැතිවරණ මහලේකම් කාර්යාලය ප්‍රකාශ කළේ. මැතිවරණ පැමිණිලිවලට අදාළව පසුගිය මස 9 වන දා සිට මේ දක්වා කාලය තුළ පුද්ගලයින් 91 දෙනෙකු පොලීසිය විසින් අත්අඩංගුවට ගෙන තිබෙනවා. ඉන් 17 දෙනෙකු අපේක්ෂකයින් බවයි පොලිස් මූලස්ථානය නිවේදනය කළේ."}