{"Header": "වරාය අධිකාරියෙන් ඒකාබද්ධයට යළිත් චෝදනාවක්", "Time": "Tuesday, 02 May 2017 - 12:54", "Url": "http://www.hirunews.lk/sinhala/160424/%E0%B7%80%E0%B6%BB%E0%B7%8F%E0%B6%BA-%E0%B6%85%E0%B6%B0%E0%B7%92%E0%B6%9A%E0%B7%8F%E0%B6%BB%E0%B7%92%E0%B6%BA%E0%B7%99%E0%B6%B1%E0%B7%8A-%E0%B6%92%E0%B6%9A%E0%B7%8F%E0%B6%B6%E0%B6%AF%E0%B7%8A%E0%B6%B0%E0%B6%BA%E0%B6%A7-%E0%B6%BA%E0%B7%85%E0%B7%92%E0%B6%AD%E0%B7%8A-%E0%B6%A0%E0%B7%9D%E0%B6%AF%E0%B6%B1%E0%B7%8F%E0%B7%80%E0%B6%9A%E0%B7%8A", "Content": "ගාලුමුවදොර පිටියේ පැවති ඒකාබද්ධ විපක්ෂයේ මැයි දින රැළියට එක්වූ පිරිස් බැහැර කරන ලද කැලි කසල මෙතෙක් ඉවත් කිරීමක් සිදුකර නොමැති බවට ශ්‍රී ලංකා වරාය කළමනාකරණ හා උපදේශන සේවා පෞද්ගලික සමාගම චෝදනා කරනවා. රැළිය නිමාවීමෙන් පසු පිටිය පිරිසිදු කර භාරදිය යුතු බවට සංවිධායකවරුන් වෙත ලබාදී තිබූ ලිඛිත කොන්දේසියද මෙමඟින් කඩ කර ඇති බවයි එහි ප්‍රධාන විධායක නිලධාරි මංගල පී. ගුණසේකර ප්‍රකාශ කළේ. මෙම චෝදනාව පිළිබඳව හිරු ප්‍රවෘත්ති අංශය ඒකාබද්ධ විපක්ෂයේ කැදවුම්කරු පාර්ලිමේන්තු මන්ත්‍රී ප්‍රසන්න රණතුංගගෙන් විමසීමක් කළා. ඔහු කියා සිටියේ උදෑසන කාලයේ සිට අදාළ කසල ඉවත් කිරීමේ කටයුතු සිදුකළ බවයි."}