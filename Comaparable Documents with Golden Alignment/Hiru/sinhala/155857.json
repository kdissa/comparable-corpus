{"Header": "ගිනි අවියක් ළඟ තබාගත් දෙදෙනෙකු අත්අඩංගුවට", "Time": "Thursday, 02 March 2017 - 14:01", "Url": "http://www.hirunews.lk/sinhala/155857/%E0%B6%9C%E0%B7%92%E0%B6%B1%E0%B7%92-%E0%B6%85%E0%B7%80%E0%B7%92%E0%B6%BA%E0%B6%9A%E0%B7%8A-%E0%B7%85%E0%B6%9F-%E0%B6%AD%E0%B6%B6%E0%B7%8F%E0%B6%9C%E0%B6%AD%E0%B7%8A-%E0%B6%AF%E0%B7%99%E0%B6%AF%E0%B7%99%E0%B6%B1%E0%B7%99%E0%B6%9A%E0%B7%94-%E0%B6%85%E0%B6%AD%E0%B7%8A%E0%B6%85%E0%B6%A9%E0%B6%82%E0%B6%9C%E0%B7%94%E0%B7%80%E0%B6%A7", "Content": "හම්බන්තොට - කටුවන ප්‍රදේශයේදී ටී 56 වර්ගයේ ගිණි අවියක් සහ පතොරම් කිහිපයක් සමඟ පුද්ගලයින් දෙදෙනෙකු තංගල්ල කොට්ඨාශ අපරාධ විමර්ශන අංශය මගින් අත්අඩංගුවට ගෙන තිබෙනවා. බිංගිරිය සහ සූරියවැව ප්‍රදේශයේ පදිංචි 38 සහ 40 වන වියේ පසුවන සැකකරුවන් දෙදෙනාගෙන් එක් අයෙකු හම්බන්තොට - බඳගිරිය ප්‍රදේශයේදී අවි පෙන්වා කොල්ලකෑමේ සිද්ධියකට සම්බන්ධ පුද්ගලයෙකු බවයි පොලීසිය කියා සිටියේ. සැකකරුවන් දෙදෙනාගෙන් එක් අයෙකුගේ ගමන් මල්ලක් පරීක්ෂා කිරීමේදී මෙම ගිනි අවිය සහ උණ්ඩ 15 ක් සොයා ගැනුනා. ඊයේ අත්අඩංගුවට ගත් සැකකරුවන් මීට පෙර සැළසුම් කරන ලද අපරාධයක් සිදුකිරීමේ අරමුණින් පැමිණියේද යන්න පිළිබඳව විමර්ශන සිදුකරන බවයි හම්බන්තොට පොලීසිය සඳහන් කළේ."}