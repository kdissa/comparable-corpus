{"Header": "හොර හරක් ජාවාරම්කරුවන් පස් දෙනෙකු අල්ලයි", "Time": "Sunday, 02 April 2017 - 12:03", "Url": "http://www.hirunews.lk/sinhala/158313/%E0%B7%84%E0%B7%9C%E0%B6%BB-%E0%B7%84%E0%B6%BB%E0%B6%9A%E0%B7%8A-%E0%B6%A2%E0%B7%8F%E0%B7%80%E0%B7%8F%E0%B6%BB%E0%B6%B8%E0%B7%8A%E0%B6%9A%E0%B6%BB%E0%B7%94%E0%B7%80%E0%B6%B1%E0%B7%8A-%E0%B6%B4%E0%B7%83%E0%B7%8A-%E0%B6%AF%E0%B7%99%E0%B6%B1%E0%B7%99%E0%B6%9A%E0%B7%94-%E0%B6%85%E0%B6%BD%E0%B7%8A%E0%B6%BD%E0%B6%BA%E0%B7%92", "Content": "අකුරැස්ස බංගම බෝලියද්ද ප්‍රදේශයේ හොර හරක් ජාවාරම්කරුවන් පස් දෙනෙකු අල්ලා ගැනීමට පොලීස් විශේෂ කාර්ය බලකාය හා මලිදුව ගම්වසීන්ට හැකි වී තිබෙනවා. ලද තොරතුරක් මත ගාල්ල හියාර පොලිස් විශේෂ කාර්ය බලකාය සහ මලිදුව ගම්වසීන් එක්ව ඊයේ (01) දින රාත්‍රී 11 ට පමණ ඇරඹි මෙහෙයුමකින් අනතුරුව සොරකම් කොට රැගෙන යමින් සිටි එළ ගවයින් පස් දෙනෙකු සමග සැකකරුවන් පස් දෙනෙකු අල්ලා ගැනීමට හැකි වූ බවයි අප වාර්තාකරු පවසන්නේ. සැකකරුවන් සමග එළ ගවයින් අකුරැස්ස පොලිස්ථානය වෙත ඉදිරි නීතිමය කටයුතු සඳහා රැගෙන එන ලද්දේ ජනතාවට සැකකරුවන් පැහැදිලිව පෙනෙන ලෙසයි. අත්අඩංගුවට ගත් අවස්ථාවේ ගම්වාසීන් සහ සැකකරුවන් අතර උණුසුම් තත්ත්වයක් ඇති වූ බවයි අප වාර්තාකරු වැඩිදුරටත් සඳහන් කරේ."}