{"Header": "ඕස්ට්‍රේලියානු පුරවැසිභාවය පිළිබඳ ඇමති දිවයිනට.", "Time": "Thursday, 02 May 2013 - 12:59", "Url": "http://www.hirunews.lk/sinhala/58205/%E0%B6%95%E0%B7%83%E0%B7%8A%E0%B6%A7%E0%B7%8A%E2%80%8D%E0%B6%BB%E0%B7%9A%E0%B6%BD%E0%B7%92%E0%B6%BA%E0%B7%8F%E0%B6%B1%E0%B7%94-%E0%B6%B4%E0%B7%94%E0%B6%BB%E0%B7%80%E0%B7%90%E0%B7%83%E0%B7%92%E0%B6%B7%E0%B7%8F%E0%B7%80%E0%B6%BA-%E0%B6%B4%E0%B7%92%E0%B7%85%E0%B7%92%E0%B6%B6%E0%B6%B3-%E0%B6%87%E0%B6%B8%E0%B6%AD%E0%B7%92-%E0%B6%AF%E0%B7%92%E0%B7%80%E0%B6%BA%E0%B7%92%E0%B6%B1%E0%B6%A7", "Content": "ඕස්ට්‍රේලියානු ආගමන හා පුරවැසි භාවය පිළිබඳ අමාත්‍ය බ්‍රෙන්ඩන්  ඕ කොනර් අද අලූයම තුන්දින නිල සංචාරයක් සඳහා දිවයිනට පැමිණියා. ඔහු සමග අමාත්‍යාංශ නිලධාරීන් දෙදෙනෙකු ද මෙරටට පැමිණි බවයි හිරු ගුවන් තොටුපල වාර්තාකරු සඳහන් කළේ. මෙම සංචාරය අතරතුරදී ඔවුන් විදේශ අමාත්‍යවරයා සහ දේශපාලන පක්ෂ නායකයින් කිහිපදෙනෙකු සමග සාකච්ඡා කිරීමට නියමිත බව නිවේදනයක් නිකුත් කරමින් ශ්‍රී ලංකාවේ  ඕස්ට්‍රේලියානු මහ කොමසාරිස් කාර්යාලය කියා සිටියා. මෙම සංචාරය තුළදී සංක්‍රමණික ගැටළුව මෙන්ම මිනිස් ජාවාරම  පිළිබඳව  ඕස්ට්‍රේලියානු ආගමන හා පුරවැසිභාවය පිළිබඳව අමාත්‍යවරයා වැඩි අවධානයක් යොමු කරනු ඇති."}