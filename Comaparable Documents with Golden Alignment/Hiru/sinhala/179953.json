{"Header": "සිව් දරු පියෙකු ඝාතනය කරයි", "Time": "Tuesday, 02 January 2018 - 15:22", "Url": "http://www.hirunews.lk/sinhala/179953/%E0%B7%83%E0%B7%92%E0%B7%80%E0%B7%8A-%E0%B6%AF%E0%B6%BB%E0%B7%94-%E0%B6%B4%E0%B7%92%E0%B6%BA%E0%B7%99%E0%B6%9A%E0%B7%94-%E0%B6%9D%E0%B7%8F%E0%B6%AD%E0%B6%B1%E0%B6%BA-%E0%B6%9A%E0%B6%BB%E0%B6%BA%E0%B7%92", "Content": "පොල්ලකින් පහර දී සිව් දරු පියෙකු ඝාතනය කිරීමේ සිද්ධියක් සම්බන්ධයෙන් 22 හැවිරිදි තරුණයෙකුව අත්අඩංගුවට ගෙන ඇති බව මාරවිල පොලීසිය පවසනවා. ඝාතනයට ලක්ව ඇත්තේ මහවැව - ගල්අමුණ පදිංචිව සිටි මරුදෙස් සුගන්දරාමන් නමැති 56 හැවිරිදි පුද්ගලයෙකු බවයි පොලිසිය පවසන්නේ. ඊයේ (01)  සවස 5.30 ට පමණ මිය ගොස් සිටින පුද්ගලයා පදිංචි පොල් වත්ත ඉදිරිපිට මාර්ගයේදී මෙම පහර දීම සිදුවී ඇති බව මූලික විමර්ශණවලදී හෙලිවී තිබෙනවා. පහර කෑමට ලක්වූ අය සවස නිවසට පැමිණ නින්දට ගොස් ඇති අතර රාත්‍රී ආහාරය පවා ගෙන නොමැති බවයි සඳහන් වන්නේ. අද (02) අළුයම තේ පානය කිරීම සදහා නිවසේ සිටි අය කථා කර ඇති නමුත් ප්‍රතිචාරයක් නොමැති නිසා ඒ සම්බන්ධයෙන් සොයා බලන විට ඔහු නිදි පැදුරේම මිය ගොස් සිට ඇති බවයි පොලිසිය පවසන්නේ."}