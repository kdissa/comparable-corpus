{"Header": "අකුරැස්සේ කොල්ලය, මුදල් අයකැමිගේ වැඩක්", "Time": "Tuesday, 02 July 2019 - 8:12", "Url": "http://www.hirunews.lk/sinhala/219496/%E0%B6%85%E0%B6%9A%E0%B7%94%E0%B6%BB%E0%B7%90%E0%B7%83%E0%B7%8A%E0%B7%83%E0%B7%9A-%E0%B6%9A%E0%B7%9C%E0%B6%BD%E0%B7%8A%E0%B6%BD%E0%B6%BA-%E0%B6%B8%E0%B7%94%E0%B6%AF%E0%B6%BD%E0%B7%8A-%E0%B6%85%E0%B6%BA%E0%B6%9A%E0%B7%90%E0%B6%B8%E0%B7%92%E0%B6%9C%E0%B7%9A-%E0%B7%80%E0%B7%90%E0%B6%A9%E0%B6%9A%E0%B7%8A", "Content": "අකුරැස්ස නගරයේ මූල්‍ය ආයතනයකින් රුපියල් ලක්ෂ 30කට ආසන්න මුදලක් කොල්ල කෑම සැලසුම් කර ඇත්තේ එම ආයතනයේ මුදල් අයකැමි විසින් බවට අනාවරණ වී තිබෙනවා. සිද්ධිය සම්බන්ධයෙන් සැකපිට මුදල් අයකැමි ද ඊයේ අත්අඩංගුවට ගෙන ඇති බවයි පොලීසිය සඳහන් කළේ. බස් රථයකින් පැමිණි පුද්ගලයන් දෙදෙනෙකු විසින් ගිනි අවියක් පෙන්වා බැංකුවක තැන්පත් කිරීමට රැගෙන යමින් සිටි මෙම මුදල් අකුරැස්ස නගරයේදී ඊයේ කොල්ල කා තිබුණා. පසුගිය ඔවුන් එම මුදල් සමග යතුරුපැදියකින් පළා යමින් සිටියදී පොලීසිය අත්අඩංගුවට ගනු ලැබුවා. අත්අඩංගුවට ගත් සැකකරුවන් හක්මන සහ දික්වැල්ල ප්‍රදේශයේ පදිංචිකරුවන්."}