{"Header": "බිරිඳ ඉල්ලා සැමියා උපවාසයක", "Time": "Wednesday, 02 March 2016 - 14:42", "Url": "http://www.hirunews.lk/sinhala/127608/%E0%B6%B6%E0%B7%92%E0%B6%BB%E0%B7%92%E0%B6%B3-%E0%B6%89%E0%B6%BD%E0%B7%8A%E0%B6%BD%E0%B7%8F-%E0%B7%83%E0%B7%90%E0%B6%B8%E0%B7%92%E0%B6%BA%E0%B7%8F-%E0%B6%8B%E0%B6%B4%E0%B7%80%E0%B7%8F%E0%B7%83%E0%B6%BA%E0%B6%9A", "Content": "සෞදි අරාබියේ රැකියාවකට ගිය තම බිරිඳ ගෙන්වා දෙන්නැයි ඉල්ලා පුද්ගලයකු මැදිරිගිරිය  කලගෙඩි පාලම මත උපවාසයක් ආරම්භ කර තිබෙනවා. මැදිරිගිරිය දියසෙන්පුර පදිංචිකරුවකු වන මෙම පුද්ගලයා දරුවන් දෙදෙනා ද සමග උපවාසයේ නිරතවන බවයි අප වාර්තාකරු සඳහන් කලේ. විදේශ රැකියා ආයතනය මගින් ව්‍යාජ ලිපි ලේඛණ සකස් කර තම බිරිඳ විදේශ රැකියාවකට යොමුකර ඇති බවටයි ඔහු චෝදනා කරන්නේ. ඇය මේවන විට දැඩි හිංසාවට ලක්ව සෞදි අරාබියේ කාමරයක සිරකරගෙන සිටින බවට දුරකථන මාර්ගයෙන් දැන ගැනීමට ලැබුනු බව ද ඔහු ප්‍රකාශකර තිබෙනවා. මේ සම්බන්ධයෙන් අදාළ අංශ දැනුවත් කල ද ඇය යළි ගෙන්වා ගැනීමට අදාළව කිසිදු තොරතුරක් ලැබී නැතැයි ද ඔහු පෙන්වා දෙනවා."}