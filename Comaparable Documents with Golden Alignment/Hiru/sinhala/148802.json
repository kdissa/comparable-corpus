{"Header": "ඩීසල් වාහන තහනම් කිරීමට ලොව ප්‍රධාන නගර 4 ක් සැරසේ", "Time": "Friday, 02 December 2016 - 13:59", "Url": "http://www.hirunews.lk/sinhala/148802/%E0%B6%A9%E0%B7%93%E0%B7%83%E0%B6%BD%E0%B7%8A-%E0%B7%80%E0%B7%8F%E0%B7%84%E0%B6%B1-%E0%B6%AD%E0%B7%84%E0%B6%B1%E0%B6%B8%E0%B7%8A-%E0%B6%9A%E0%B7%92%E0%B6%BB%E0%B7%93%E0%B6%B8%E0%B6%A7-%E0%B6%BD%E0%B7%9C%E0%B7%80-%E0%B6%B4%E0%B7%8A%E2%80%8D%E0%B6%BB%E0%B6%B0%E0%B7%8F%E0%B6%B1-%E0%B6%B1%E0%B6%9C%E0%B6%BB-4-%E0%B6%9A%E0%B7%8A-%E0%B7%83%E0%B7%90%E0%B6%BB%E0%B7%83%E0%B7%9A", "Content": "මීළ දශකයේ දෙවැනි භාගය වනවිට, එනම් වසර 2025 දී ඩීසල් මෝටර් රථ සහ ට්‍රක් රථ භාවිතය මුළුමනින්ම තහනම් කිරීමට ප්‍රධාන නගර 4 ක නගරාධිපතිවරුන් එක‍ඟ වී තිබෙනවා. ප්‍රංශයේ - පැරිස්, මෙක්සිකෝවේ - මෙක්සිකෝ සිටි, ස්පාඤ්ඤයේ - මැඩ්රීඩ් සහ ග්‍රීසියේ - ඇතෑන්ස් නගරවල නගරාධිපතිවරුන් එම එකඟතාවයට පැමිණ ඇත්තේ වායු දූෂණය අවම කරලීමේ පියවරක් වශයෙන්. එමෙන්ම විකල්ප වාහන භාවිතයට සහ පාගමන් සහ පාපැදි භාවිතය ප්‍රචලිත කිරීම සඳහා දිරිගැන්වීම් ලබාදීමට ද එම නගරාධිපතිවරුන් සූදානම්. ලෝක සෞඛ්‍ය සංවිධාන පවසන පරිදි බාහිර පරිසරයේ වායු දූෂණය හේතුවෙන් වසරකදී මියයන ලෝක වැසියන්ගේ සංඛ්‍යාව මිලියන 3 කට ආසන්නයි."}