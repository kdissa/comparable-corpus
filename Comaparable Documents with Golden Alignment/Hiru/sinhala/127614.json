{"Header": "ශාරුක් ඛාන් කම්පනයට පත් කල අවමංගල්‍යය", "Time": "Wednesday, 02 March 2016 - 15:13", "Url": "http://www.hirunews.lk/sinhala/127614/%E0%B7%81%E0%B7%8F%E0%B6%BB%E0%B7%94%E0%B6%9A%E0%B7%8A-%E0%B6%9B%E0%B7%8F%E0%B6%B1%E0%B7%8A-%E0%B6%9A%E0%B6%B8%E0%B7%8A%E0%B6%B4%E0%B6%B1%E0%B6%BA%E0%B6%A7-%E0%B6%B4%E0%B6%AD%E0%B7%8A-%E0%B6%9A%E0%B6%BD-%E0%B6%85%E0%B7%80%E0%B6%B8%E0%B6%82%E0%B6%9C%E0%B6%BD%E0%B7%8A%E2%80%8D%E0%B6%BA%E0%B6%BA", "Content": "ඉන්දීය සුපිරි නලු ශාරුක් ඛාන්ගේ බිරිඳ වන ගෞරි ඛාන්ගේ පියා අභාවප්‍රාප්ත වී තිබෙනවා. රමේශ් චන්ද‍්‍රා අභාවප්‍රාප්ත වීම ශාරුක් ඛාන් පවුලට දැඩි පාඩුවක් බවයි ඉන්දීය පුවත් සේවා පෙන්වා දෙන්නේ. රමේශ් චන්ද්‍රාගේ දරුවන් අතරින් ඔහුට වඩාත් සමීපව සිටි දියණියක් ලෙසටයි ශාරුක් ඛාන්ගේ බිරිඳ සැලකෙන්නේ. මේවන විට පවුලේ සාමාජිකයන් එක්ව අවමංගල්‍ය කටයුතු පිළිබඳ සැලසුම් කරමින් පවතින බව ඉන්දීය පුවත් සේවා සඳහන් කලා. සිය පියාගේ අභාවය පිළිබඳ ශාරුක් ඛාන් මෙන්ම ගෞරි ඛාන් දැඩි කම්පනයට පත්ව ඇතැයි ද සඳහන්. රූගත කිරීම් සහ යොදාගෙන තිබු අනෙක් සියලු වැඩ කටයුතු ශාරුක් ඛාන් විසින් අවලංගු කර තිබෙනවා. ඒ සිය මාමණ්ඩියගේ අවමංගල්‍යයේ කටයුතු සඳහායි. ශාරුක් ඛාන් සිය මාමණ්ඩියට දැඩිව සමීපව සිට ඇති අතර ඔවුන් දෙදෙනා ඉතා සුහද ආකාරයෙන් ගතකර ඇති බවයි ඉන්දීය පුවත් සේවා සඳහන් කලේ."}