{"Header": "බෙදුනොත් ඉවරයි", "Time": "Tuesday, 02 February 2016 - 19:09", "Url": "http://www.hirunews.lk/sinhala/125325/%E0%B6%B6%E0%B7%99%E0%B6%AF%E0%B7%94%E0%B6%B1%E0%B7%9C%E0%B6%AD%E0%B7%8A-%E0%B6%89%E0%B7%80%E0%B6%BB%E0%B6%BA%E0%B7%92", "Content": "තම පක්ෂයෙන් බෙදී යන කණ්ඩායමට අවසානයේ සිදුවන්නේ තවත් කුඩා කොටස්වලට බෙදී වෙන්වීමට බව ශ්‍රී ලංකා නිදහස් පක්ෂය පවසනවා. කොළඹ අද පැවති මාධ්‍ය හමුවකට එක්වෙමින් එම පක්ෂයේ හිටපු අමාත්‍ය රෙජිනෝල්ඞ් කුරේ මේ බව කියා සිටියා. මාධ්‍ය හමුවට එක්වූ ප්‍රවාහන අමාත්‍ය නිමල් සිරිපාල ද සිල්වා සඳහන් කළේ ශ්‍රී ලංකා නිදහස් පක්ෂයේ ඡුන්දවලින් බලයට පැමිණි ඇතැම් පිරිස් පක්ෂය විනාශ කිරීමට කටයුතු කරමින් සිටින බවයි. සංහිඳියාව ඇති කිරීම වෙනුවෙන් පවතින අවශ්‍යතාව මත විදෙස් රටවල් සමඟ සහයෝගයෙන් කටයුතු කිරීමට රජය සූදානම් බව මාධ්‍ය හමුවට එක්වූ අමාත්‍ය මහින්ද සමරසිංහ ප්‍රකාශ කළා."}