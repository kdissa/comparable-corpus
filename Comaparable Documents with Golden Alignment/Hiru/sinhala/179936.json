{"Header": "විදේශිකයෙකුගේ අභිරහස් මරණයක්", "Time": "Tuesday, 02 January 2018 - 13:10", "Url": "http://www.hirunews.lk/sinhala/179936/%E0%B7%80%E0%B7%92%E0%B6%AF%E0%B7%9A%E0%B7%81%E0%B7%92%E0%B6%9A%E0%B6%BA%E0%B7%99%E0%B6%9A%E0%B7%94%E0%B6%9C%E0%B7%9A-%E0%B6%85%E0%B6%B7%E0%B7%92%E0%B6%BB%E0%B7%84%E0%B7%83%E0%B7%8A-%E0%B6%B8%E0%B6%BB%E0%B6%AB%E0%B6%BA%E0%B6%9A%E0%B7%8A", "Content": "මාලිගාවත්ත - අරලිය උයන ප්‍රදේශයේදී අභිරහස් ලෙස මියගිය බ්‍රිතාන්‍ය ජාතිකයෙකුගේ සිරුරක් පොලීසිය සොයා ගෙන තිබෙනවා. මාලිගාවත්ත පොලීසිය සඳහන් කළේ ප්‍රදේශවාසීන්ගෙන් ලද තොරතුරක් මත අද දහවල් මෙම මළ සිරුර සොයා ගත් බවයි. කෙසේ වෙතත්, මෙම බ්‍රිතාන්‍ය ජාතිකයා මියයාමට හේතුව පිළිබද තොරතුරු මෙතෙක් වාර්තා වී නැහැ. ඔහුගේ නාසයෙන් සහ කන ප්‍රදේශයෙන් රුධිරය වහනය වී තිබෙනු දක්නට ලැබෙන බව පොලීසිය සදහන් කළා. මෙම බ්‍රිතාන්‍ය ජාතිකයාගේ සිරුර පශ්චාත් මරණ පරීක්ෂණය සඳහා කොළඹ ජාතික රෝහල වෙත යොමුකර තිබෙනවා. ප්‍රදේශවාසීන්ගෙන් ලද තොරතුරක් මත පොලීසිය අද දහවල් 37 හැවිරිදි මෙම පුද්ගලයා මියගොස් සිටියදී සොයාගත් අතර, ඔහුගේ මුහුණේ කැපුම් තුවාල කිහිපයක් දක්නට ලැබුණු බවයි මාළිගාවත්ත පොලීසිය සඳහන් කළේ. ඒ ආසන්නයේ තිබී ඔහුගේ විදේශ ගමන් බලපත්‍රය ද පොලිසිය සොයාගත්තා."}