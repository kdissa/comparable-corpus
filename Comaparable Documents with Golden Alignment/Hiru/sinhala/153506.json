{"Header": "අංගොඩ බෝවන රෝග විද්‍යායතනයේ වාට්ටු සංකීර්ණයක් ජනපති විවෘත කරයි", "Time": "Thursday, 02 February 2017 - 14:01", "Url": "http://www.hirunews.lk/sinhala/153506/%E0%B6%85%E0%B6%82%E0%B6%9C%E0%B7%9C%E0%B6%A9-%E0%B6%B6%E0%B7%9D%E0%B7%80%E0%B6%B1-%E0%B6%BB%E0%B7%9D%E0%B6%9C-%E0%B7%80%E0%B7%92%E0%B6%AF%E0%B7%8A%E2%80%8D%E0%B6%BA%E0%B7%8F%E0%B6%BA%E0%B6%AD%E0%B6%B1%E0%B6%BA%E0%B7%9A-%E0%B7%80%E0%B7%8F%E0%B6%A7%E0%B7%8A%E0%B6%A7%E0%B7%94-%E0%B7%83%E0%B6%82%E0%B6%9A%E0%B7%93%E0%B6%BB%E0%B7%8A%E0%B6%AB%E0%B6%BA%E0%B6%9A%E0%B7%8A-%E0%B6%A2%E0%B6%B1%E0%B6%B4%E0%B6%AD%E0%B7%92-%E0%B7%80%E0%B7%92%E0%B7%80%E0%B7%98%E0%B6%AD-%E0%B6%9A%E0%B6%BB%E0%B6%BA%E0%B7%92", "Content": "අංගොඩ ජාතික බෝවන රෝග විද්‍යායතනයේ ප්‍රතිසංස්කරණය කරන ලද වාට්ටු සංකීර්ණයක් සහ දන්ත ශල්‍යාගාරයක් අද පෙරවරුවේ ජනපති මෛත්‍රීපාල සිරිසේන අතින් විවෘත කෙරුණා. උණ රෝගින් සඳහා විවෘත කෙරුණු  මෙම වාට්ටු සංකීර්ණයට ප්‍රථම රෝගියා ඇතුළත් කරනු ලැබුවේ ජනාධිපතිවරයා විසිනුයි. යුධ හමුදා සෙබළුන්ගේ ශ්‍රම දායකත්වයෙන් මෙහි ප්‍රතිසංස්කරණය කටයුතු සිදු කර ඇති අතර එහිදී ඔවුන්ට ජනාධිපතිවරයා අතින් සිහිවටන තිළිණයක්ද පිරිනැමුණා. පසුව ජනපති මෛත්‍රීපාල සිරිසේන අංගොඩ ජාතික බෝවන රෝග විද්‍යායතනයේ නිරික්ෂණ චාරිකාවකටද එක් ව තිබෙනවා. මේ අතර ජනාධිපති මෛත්‍රිපාල සිරිසේන අද පෙරවරුවේ  ගාල්ල -  ලබුදුව සිරිධම්ම විදුහලේ පැවැති  මව් සෞඛ්‍ය සමාජ සම්මේලනයට එක්වුණා."}