{"Header": "කාර් එකක් තුළ සිටි තරුණ පෙම් යුවලකගෙන් පොලිසියට අල්ලස්", "Time": "Thursday, 02 July 2015 - 10:04", "Url": "http://www.hirunews.lk/sinhala/112483/%E0%B6%9A%E0%B7%8F%E0%B6%BB%E0%B7%8A-%E0%B6%91%E0%B6%9A%E0%B6%9A%E0%B7%8A-%E0%B6%AD%E0%B7%94%E0%B7%85-%E0%B7%83%E0%B7%92%E0%B6%A7%E0%B7%92-%E0%B6%AD%E0%B6%BB%E0%B7%94%E0%B6%AB-%E0%B6%B4%E0%B7%99%E0%B6%B8%E0%B7%8A-%E0%B6%BA%E0%B7%94%E0%B7%80%E0%B6%BD%E0%B6%9A%E0%B6%9C%E0%B7%99%E0%B6%B1%E0%B7%8A-%E0%B6%B4%E0%B7%9C%E0%B6%BD%E0%B7%92%E0%B7%83%E0%B7%92%E0%B6%BA%E0%B6%A7-%E0%B6%85%E0%B6%BD%E0%B7%8A%E0%B6%BD%E0%B7%83%E0%B7%8A", "Content": "තරුණ පෙම් යුවලකගෙන් අල්ලස් වශයෙන් රුපියල් 2000 ක මුදලක් ලබාගත් පොලිස් කොස්තාපල්වරයෙකු සහ සැරයන්වරු දෙදෙනෙකු අත්අඩංගුවට ගෙන තිබෙනවා. පොලිස් මාධ්‍ය ප්‍රකාශක කාර්යාලය සඳහන් කළේ ඊයේ දිනයේදී කොළඹ - කුරුඳුවත්ත ප්‍රදේශයේ පාසලක් ආසන්නයේ මෝටර්  රථයක් තුළ මෙම පෙම් යුවල රැඳී සිට ඇති බවයි. එහිදී හදිසි ඇමතුම් අංශයේ මෝටර් රථයකින් පැමිණි කොස්තාපල්වරයා ඇතුලූ මෙම නිලධාරීන් දෙදෙනා ඔවුන්ගෙන් රුපියල් 6000 ක මුදලක් ඉල්ලා තිබෙනවා. නමුත් අදාළ පෙම් යුවල රුපියල් 2000ක් පමණක් ඔවුන්ට ලබාදී ඇති බවයි පොලීසිය සඳහන් කළේ. පසුව ඔවුන් කුරුඳුවත්ත පොලීසියට කළ පැමිණිල්ලකට අනුව එම නිලධාරීන් අත්අඩංගුවට ගෙන ඇති බවයි පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර කියා සිටියේ."}