{"Header": "අද පස්වරුවේ ප්‍රදේශ රැසකට තද වැසි", "Time": "Friday, 02 February 2018 - 16:55", "Url": "http://www.hirunews.lk/sinhala/182721/%E0%B6%85%E0%B6%AF-%E0%B6%B4%E0%B7%83%E0%B7%8A%E0%B7%80%E0%B6%BB%E0%B7%94%E0%B7%80%E0%B7%9A-%E0%B6%B4%E0%B7%8A%E2%80%8D%E0%B6%BB%E0%B6%AF%E0%B7%9A%E0%B7%81-%E0%B6%BB%E0%B7%90%E0%B7%83%E0%B6%9A%E0%B6%A7-%E0%B6%AD%E0%B6%AF-%E0%B7%80%E0%B7%90%E0%B7%83%E0%B7%92", "Content": "මධ්‍යම, සබරගමුව, දකුණ, ඌව, බස්නාහිර පළාත්වල මෙන්ම ගාල්ල, මාතර දිස්ත්‍රික්කවලට අද පස්වරුවේ තද වැසි ඇති විය හැකි බව කාලගුණ විද්‍යා දෙපාර්තමේන්තුව පවසනවා. එම දෙපාර්තමේන්තුව සඳහන් කළේ ඇතැම් ප්‍රදේශවලට මිලිමීටර් 100 ඉක්ම වූ වැසි ඇති විය හැකි බවයි. වැසි සමඟ අකුණු අනතුරු ද ඇති විය හැකි බැවින් ඒ පිළිබදව අවදානයෙන් පසුවන ලෙසටයි කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටින්නේ. මේ අතර මන්නාරම සිට පුත්තලම හරහා කොළඹ දක්වා සහ ගාල්ල සිට හම්බන්තොට හරහා පොතුවිල් දක්වා වන මුහුදු ප්‍රදේශවල සුළගේ වේගය පැයට කිලෝමීටර් 50 දක්වා වැඩිවිය හැකියි. එවිට එම මුහුදු ප්‍රදේශ තරමක් රලු වනවා. කෙසේවෙතත් ගිගුරුම් සහිත වැසි ඇතිවන විට එම ප්‍රදේශවල පැයට කිලෝමීටර් 70 ත් 80 ත් පමණ දක්වා තාවකාලිකව ඉතා තද සුළං ඇතිවිය හැකි බවයි කාලගුණ විද්‍යා දෙපාර්තමේන්තුව කියාසිටියේ. එවිට එම මුහුදු ප්‍රදේශ තාවකාලිකව ඉතා රලුවන බව ද ඔවුන් නිවේදනය කළා."}