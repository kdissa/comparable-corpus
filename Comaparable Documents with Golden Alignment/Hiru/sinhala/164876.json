{"Header": "update : රාජගිරියේ සුපිරි වෙළඳසැලේ ගින්න නිවා දමයි", "Time": "Sunday, 02 July 2017 - 6:42", "Url": "http://www.hirunews.lk/sinhala/164876/update-%E0%B6%BB%E0%B7%8F%E0%B6%A2%E0%B6%9C%E0%B7%92%E0%B6%BB%E0%B7%92%E0%B6%BA%E0%B7%9A-%E0%B7%83%E0%B7%94%E0%B6%B4%E0%B7%92%E0%B6%BB%E0%B7%92-%E0%B7%80%E0%B7%99%E0%B7%85%E0%B6%B3%E0%B7%83%E0%B7%90%E0%B6%BD%E0%B7%9A-%E0%B6%9C%E0%B7%92%E0%B6%B1%E0%B7%8A%E0%B6%B1-%E0%B6%B1%E0%B7%92%E0%B7%80%E0%B7%8F-%E0%B6%AF%E0%B6%B8%E0%B6%BA%E0%B7%92", "Content": "රාජගිරියේ පිහිටි සුපිරි වෙළඳ සැළක හටගත් ගින්න මේ වනවිට නිවා දමා තිබෙනවා. කෝට්ටේ මහ නගර සභාවේ ගිනි නිවීමේ ඒකකය සඳහන් කළේ ගින්නෙන් වෙළඳසැලට දැඩි අලාභහානි සිදුව ඇති බවයි. අද අලූයම 5 ට පමණ හටගත් මෙම ගින්න පාලනය කිරීම සඳහා කොළඹ සහ දෙහිවල ගිනි නිවීම් ඒකකවල සහයද ලබාගත් බවයි කෝට්ටේ මහ නගර සභාවේ ගිනි නිවීම් ඒකකය කියා සිටියේ. ගින්නට හේතුව විදුලි කාන්දුවක් බවට මූලික පරීක්ෂණවලදී අනාවරණ වී තිබෙනවා. Update : Sunday, 02 July 2017 - 8.10 ---------------------------------------------------------------------------- රාජගිරියේ පිහිටි සුපිරි වෙළඳ සැළක ගින්නක් හටගෙන තිබෙනවා. අද අලූයම 5ට පමණ හටගත් ගින්න නිවා දැමීමට මේ වනවිටත් මෙහෙයුම් ක්‍රියාත්මක බවයි වාර්තාවන්නේ. සුපිරි වෙළඳසැලේ ඇතුළත හටගත් ගින්න වෙළඳසැල පුරා පැතිර ගොස් තිබෙනවා. කෝට්ටේ මහ නගර සභාවේ ගිනි නිවීමේ ඒකකයට අමතරව කොළඹ සහ දෙහිවල ගිනි නිවීම් ඒකකවල රථද මේ වනවිට එම ස්ථානයට පැමිණ ඇති බව සඳහන්. කෝට්ටේ මහ නගර සභාවේ ගිනි නිවීමේ ඒකකයේ ප්‍රකාශකයෙකු සඳහන් කළේ ගින්න සීග්‍රයෙන් පැතිරයාම පාලනය කිරීමට මේ වනවිට පියවර ගෙන ඇති බවයි."}