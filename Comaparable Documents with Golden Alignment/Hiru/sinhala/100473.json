{"Header": "සරසවි ශිෂ්‍යයින්ගෙන් මුදල් අය කරන්නේ නැහැ. -  මෛත්‍රී.", "Time": "Friday, 02 January 2015 - 13:18", "Url": "http://www.hirunews.lk/sinhala/100473/%E0%B7%83%E0%B6%BB%E0%B7%83%E0%B7%80%E0%B7%92-%E0%B7%81%E0%B7%92%E0%B7%82%E0%B7%8A%E2%80%8D%E0%B6%BA%E0%B6%BA%E0%B7%92%E0%B6%B1%E0%B7%8A%E0%B6%9C%E0%B7%99%E0%B6%B1%E0%B7%8A-%E0%B6%B8%E0%B7%94%E0%B6%AF%E0%B6%BD%E0%B7%8A-%E0%B6%85%E0%B6%BA-%E0%B6%9A%E0%B6%BB%E0%B6%B1%E0%B7%8A%E0%B6%B1%E0%B7%9A-%E0%B6%B1%E0%B7%90%E0%B7%84%E0%B7%90-%E0%B6%B8%E0%B7%9B%E0%B6%AD%E0%B7%8A%E2%80%8D%E0%B6%BB%E0%B7%93", "Content": "තම පාලනයක් යටතේ සරසවි සිසුන්ගෙන් මුදල් අය නොකරන බව විපක්ෂයේ පොදු අපේක්ෂක මෛත්‍රීපාල සිරිසේන පවසනවා. ඔහු මේ බව සඳහන් කළේ කටාන ප්‍රදේශයේ ඊයේ (01) පැවති රැස්වීමකට එක්වෙමින්. ‘‘අධ්‍යාපනය ගැන කියනවා අපේ මැතිවරණ ප්‍රකාශයේ තියෙනවා කියලා. අපි විශ්වවිද්‍යාලය ශිෂ්‍යයන්ගෙන් මුදල් අය කරනවා කියලා... මේ පල් බොරු.... දැන් විශ්වවිද්‍යාල ශිෂ්‍යයින්ට ලැප්ටොප් පරිගණක දුන්නා. ශිෂ්‍යයෝ එලියට ආවම ඒකේ ණය ගෙවන්න  ඕනා. හැබැයි අපි කියනවා නිදහස් අධ්‍යාපනය විනාශ කළේ එගොල්ලෝ. අපි හදන අලූත් ආණ්ඩුව තුළ ශිෂ්‍යයින්, පාසල් දරුවන්, විශ්වවිද්‍යාල ශිෂ්‍යයන්ගෙන් ශත 5 ක් අය කරන්නේ නැහැ. ඔය ලැප්ටෝප් පරිගණක ඔක්කොම නොමිලේ අරන් දෙනවා. මගේ දේශපාලන ජීවිතයට දැන් අවුරුදු 49 ක්. මම දැකලා තියෙනවා දිනන ඡන්ද, පරදින ඡන්ද. අද තරම් ආණ්ඩුවකට ජනතාවගේ විරෝධය ආපු මැතිවරණයක් මම දැකලා නැහැ. ආණ්ඩුව පෙරලීම සඳහා ඒක තමයි ඇත්ත තත්ත්වය. මේක මම කියන්නේ මගේ හෘද සාක්ෂියට අනුවයි.’’"}