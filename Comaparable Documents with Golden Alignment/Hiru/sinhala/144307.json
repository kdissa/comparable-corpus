{"Header": "අනුරාධපුරයේදී මී ගවයින් 75ක් සොරා ගනී", "Time": "Sunday, 02 October 2016 - 18:37", "Url": "http://www.hirunews.lk/sinhala/144307/%E0%B6%85%E0%B6%B1%E0%B7%94%E0%B6%BB%E0%B7%8F%E0%B6%B0%E0%B6%B4%E0%B7%94%E0%B6%BB%E0%B6%BA%E0%B7%9A%E0%B6%AF%E0%B7%93-%E0%B6%B8%E0%B7%93-%E0%B6%9C%E0%B7%80%E0%B6%BA%E0%B7%92%E0%B6%B1%E0%B7%8A-75%E0%B6%9A%E0%B7%8A-%E0%B7%83%E0%B7%9C%E0%B6%BB%E0%B7%8F-%E0%B6%9C%E0%B6%B1%E0%B7%93", "Content": "අනුරාධපුර - කපුගොල්ලෑව - වාගොල්ලෑගොඩ ප්‍රදේශයේ ගව පට්ටි හිමිකරුවෙකුට අයත් මී ගවයින් 75 දෙනෙකු සොරා ගැනීමේ සිද්ධියක් සම්බන්ධයෙන් පොලීසිය පරීක්ෂණ ආරම්භ කර තිබෙනවා. මෙම සිද්ධිය සම්බන්ධයෙන් සැකකරුවන් 5 දෙනෙකු හඳුනාගෙන ඇති අතර ඔවුන් අත්අඩංගුවට ගැනීමට මෙහෙයුම් ක්‍රියාත්මකයි. පළුගස්වැව වෙල්යායේ තණකෑම සඳහා මුදා හැර සිටියදී තමන්ට අයත් මී එළදෙනුන් සහ වැස්සියන් 73 දෙනෙකු මෙන්ම මී ගවයින් දෙදෙනෙකු මොරවැව දෙසට හොර රහසේ දක්කාගෙන ගොස් ඇති බවට මෙම ගව පට්ටියේ හිමිකරු පොලීසියට පැමිණිලි කර තිබුණා. මෙම සතුන් අතර කිරි දෙන මී දෙනුන් 21 දෙනෙකු සහ ගැබිණි මී දෙනුන් දස දෙනෙකු ද සිටිනවා. කෙසේ වෙතත්, ගව පට්ටියේ හිමිකරු පවසන්නේ නැති වූ ගවයින්ගේ වටිනාකම රුපියල් ලක්ෂ 50කට වඩා අධික බවයි."}