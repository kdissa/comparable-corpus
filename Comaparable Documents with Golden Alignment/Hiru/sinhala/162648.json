{"Header": "මහියංගනය පුදබිම ගැන ජනපතිගේ විශේෂ අවධානයට", "Time": "Friday, 02 June 2017 - 8:16", "Url": "http://www.hirunews.lk/sinhala/162648/%E0%B6%B8%E0%B7%84%E0%B7%92%E0%B6%BA%E0%B6%82%E0%B6%9C%E0%B6%B1%E0%B6%BA-%E0%B6%B4%E0%B7%94%E0%B6%AF%E0%B6%B6%E0%B7%92%E0%B6%B8-%E0%B6%9C%E0%B7%90%E0%B6%B1-%E0%B6%A2%E0%B6%B1%E0%B6%B4%E0%B6%AD%E0%B7%92%E0%B6%9C%E0%B7%9A-%E0%B7%80%E0%B7%92%E0%B7%81%E0%B7%9A%E0%B7%82-%E0%B6%85%E0%B7%80%E0%B6%B0%E0%B7%8F%E0%B6%B1%E0%B6%BA%E0%B6%A7", "Content": "පූජා භූමියක් ලෙස මහියංගන පුදබිමේ නීත්‍යානුකූල අයිතිය තහවුරු කිරීම පිළිබඳ රජයේ අවධානය යොමු වී තිබෙනවා. ඵෙතිහාසික මහියංගන පුදබිමේ සංවර්ධන කටයුතු පිළිබඳව සාකච්ඡාවක් ජනාධිපති මෛත්‍රීපාල සිරිසේනගේ ප්‍රධානත්වයෙන් ඊයේ (01) පැවැත්වුණා. ඒ, ජනාධිපති කාර්යාලයේදීයි. එහිදී පුදබිමට අයත් සීමාව තුළ වෙනත් පිරිස් සඳහා ඔප්පු හෝ බලපත්‍ර ලබාදීම වහාම නතර කරන ලෙසට ජනාධිපතිවරයා අදාළ නිලධාරීන්ට උපදෙස් ලබාදී තිබෙනවා. මෙම සාකච්ඡාවට මහියංගනය රජමහා විහාරාධිපති හිමියන්, මහා සංඝරත්නය ඇතුළු රාජ්‍ය නිලධාරීන් රැසක් එක්වූ බවයි ජනාධිපති මාධ්‍ය අංශය සඳහන් කළේ."}