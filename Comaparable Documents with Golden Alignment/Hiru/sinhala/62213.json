{"Header": "බොදුබල සේනා සංවිධානය ඉන්දීය මහ කොමසාරිස් කාර්යාලයට", "Time": "Tuesday, 02 July 2013 - 15:15", "Url": "http://www.hirunews.lk/sinhala/62213/%E0%B6%B6%E0%B7%9C%E0%B6%AF%E0%B7%94%E0%B6%B6%E0%B6%BD-%E0%B7%83%E0%B7%9A%E0%B6%B1%E0%B7%8F-%E0%B7%83%E0%B6%82%E0%B7%80%E0%B7%92%E0%B6%B0%E0%B7%8F%E0%B6%B1%E0%B6%BA-%E0%B6%89%E0%B6%B1%E0%B7%8A%E0%B6%AF%E0%B7%93%E0%B6%BA-%E0%B6%B8%E0%B7%84-%E0%B6%9A%E0%B7%9C%E0%B6%B8%E0%B7%83%E0%B7%8F%E0%B6%BB%E0%B7%92%E0%B7%83%E0%B7%8A-%E0%B6%9A%E0%B7%8F%E0%B6%BB%E0%B7%8A%E0%B6%BA%E0%B7%8F%E0%B6%BD%E0%B6%BA%E0%B6%A7", "Content": "13 වන ව්‍යවස්ථා සංශෝධනය පිළිබඳව ඉන්දියානු රජයේ මැදිහත්වීම්වලට විරෝධය පළ කරමින් බොදුබල සේනා සංවිධානය අද ඉන්දියානු මහ කොමසාරිස් කාර්යාලයට සන්දේශයක් භාරදුන්නා. මේ හේතුවෙන් කොල්ලූපිටිය මංසන්ධිය ආසන්නයේ වාහන තදබදයක්ද පැවති අතර මේ වනවිට එම තත්ත්වය පහව ගොස් ඇති බවයි පොලීසිය ප්‍රකාශ කළේ. සන්දේශය භාරදීමෙන් අනතුරුව හිරු ප්‍රවෘත්ති අංශය වෙත අදහස් දැක්වූ බොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥාණසාර හිමියන් ප්‍රකාශ කළේ තමන්ගේ මෙම සන්දේශය මහ කොමසාරිස් කාර්යාලයේ ඉහළ පෙළේ නිලධාරියෙකු විසින් භාරගත් බවයි."}