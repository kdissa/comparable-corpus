{"Header": "ඒකාබද්ධයෙන් අනතුරු ඇඟවීමක්", "Time": "Tuesday, 02 May 2017 - 13:45", "Url": "http://www.hirunews.lk/sinhala/160435/%E0%B6%92%E0%B6%9A%E0%B7%8F%E0%B6%B6%E0%B6%AF%E0%B7%8A%E0%B6%B0%E0%B6%BA%E0%B7%99%E0%B6%B1%E0%B7%8A-%E0%B6%85%E0%B6%B1%E0%B6%AD%E0%B7%94%E0%B6%BB%E0%B7%94-%E0%B6%87%E0%B6%9F%E0%B7%80%E0%B7%93%E0%B6%B8%E0%B6%9A%E0%B7%8A", "Content": "පළාත් පාලන මැතිවරණය තවදුරටත් කල් දැමීමට රජය කටයුතු කළහොත් මැයි දිනයට පැමිණි සංඛ්‍යාව අභිබවා දැවැන්ත ජන ගඟක් අගනුවරට පැමිණෙනු ඇතැයි ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී ඩලස් අලහප්පෙරුම පවසනවා. ඔහු මේ බව කියා සිටියේ ඊයේ ගාලුමුවදොරපිටියේ පැවැති මැයි රැළිය සම්බන්ධයෙන් අදහස් දැක්වීමට කොළඹ අද කැදවා තිබූ මාධ්‍ය හමුවකට එක්වෙමින්. ඒකාබද්ධ විපක්ෂයේ මැයි දිනයට පැමිණි ජනතාව ලබාදෙන පණිවුඩය ආණ්ඩුව වටහා ගත යුතු බවයි මෙම මාධ්‍ය හමුවට එක්වූ ජාතික නිදහස් පෙරමුණේ නායක, පාර්ලිමේන්තු මන්ත්‍රී විමල් වීරවංශ කියා සිටියේ."}