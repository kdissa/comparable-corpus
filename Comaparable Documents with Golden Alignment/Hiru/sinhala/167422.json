{"Header": "අඩු කළ පිටි මිලේ වාසිය පාරිභෝගිකයන්ට ලැබේ ද?", "Time": "Wednesday, 02 August 2017 - 13:15", "Url": "http://www.hirunews.lk/sinhala/167422/%E0%B6%85%E0%B6%A9%E0%B7%94-%E0%B6%9A%E0%B7%85-%E0%B6%B4%E0%B7%92%E0%B6%A7%E0%B7%92-%E0%B6%B8%E0%B7%92%E0%B6%BD%E0%B7%9A-%E0%B7%80%E0%B7%8F%E0%B7%83%E0%B7%92%E0%B6%BA-%E0%B6%B4%E0%B7%8F%E0%B6%BB%E0%B7%92%E0%B6%B7%E0%B7%9D%E0%B6%9C%E0%B7%92%E0%B6%9A%E0%B6%BA%E0%B6%B1%E0%B7%8A%E0%B6%A7-%E0%B6%BD%E0%B7%90%E0%B6%B6%E0%B7%9A-%E0%B6%AF", "Content": "ආනයනික තිරිඟු පිටි කිලෝග්‍රෑමයක සෙස් බද්ද අඩු කළ ද එහි වාසිය පාරිභෝගිකයන්ට ලබාදීමේ ගැටළුවක් පවතින බව සමස්ත ලංකා බේකරි හිමියන්ගේ සංගමය පවසනවා. එහි සභාපති එන්.කේ. ජයවර්ධන කියා සිටියේ තිරිඟු පිටි කිලෝග්‍රෑමයකට නිශ්චිත මිලක් නියම කරන්නේ නම්, මිල අඩු කිරීමක් සම්බන්ධයෙන් සලකා බැලිය හැකි බවයි. මේ අතර, සමස්ත ලංකා ආපනශාලා හිමියන්ගේ සංගමය ප්‍රකාශ කළේ සෙස් බද්ද අඩු කිරීමෙන් ආනයනකරුවන්ට පමණක් ලාභ හිමි වන බවයි. එම ලාභය පාරිභෝගිකයාට ලබාදීමට නම්, රජය නිසි වැඩපිළිවෙලක් සකස් කළ යුතු බව ද එම සංගමයේ ජාතික සංවිධායක අසේල සම්පත් කියා සිටියා. ආනයනික තිරිඟු පිටි කිලෝග්‍රෑමයක සෙස් බද්ද රුපියල් 25 සිට 15 දක්වා ඊයේ සිට අඩු කිරීමට පියවර ගත් අතර, තිරිඟු ඇට කිලෝග්‍රෑමයකට පනවා තිබූ බද්ද රුපියල් 9 සිට 6 දක්වා අඩුකෙරුණා."}