{"Header": "ඉන්දියාව තවත් මිසයිල අත්හදා බැලීමක", "Time": "Monday, 02 January 2017 - 16:15", "Url": "http://www.hirunews.lk/sinhala/151121/%E0%B6%89%E0%B6%B1%E0%B7%8A%E0%B6%AF%E0%B7%92%E0%B6%BA%E0%B7%8F%E0%B7%80-%E0%B6%AD%E0%B7%80%E0%B6%AD%E0%B7%8A-%E0%B6%B8%E0%B7%92%E0%B7%83%E0%B6%BA%E0%B7%92%E0%B6%BD-%E0%B6%85%E0%B6%AD%E0%B7%8A%E0%B7%84%E0%B6%AF%E0%B7%8F-%E0%B6%B6%E0%B7%90%E0%B6%BD%E0%B7%93%E0%B6%B8%E0%B6%9A", "Content": "න්‍යෂ්ටික අවියක් කිලෝමීටර් 4000ක් පමණ දුරකට එල්ල කළ හැකි අග්නි 4 වර්ගයේ අන්තර් මහද්වීපික බැලිස්ටික් මිසයිලයක් ඉන්දියාව අද සාර්ථක ලෙස අත්හදා බලනු ලැබුවා. මීටර් 20ක් උසැති ටොන් 17ක් බර මෙම මිසයිලය ඔඩීෂා ප්‍රාන්තයට ඔබ්බෙන් පිහිටි කලාම් දිවයිනේ සිට ගුවනට යොමු කළ බවයි ඉන්දීය මාධ්‍ය සඳහන් කළේ. මෙය අග්නි 4 මිසයිලයේ 6 වන අත්හදා බැලීමයි. ඉන්දියාව පසුගිය සතියේදී කිලෝමීටර් 5000ක් දුරට න්‍යෂ්ටික අවියක් එල්ල කළ හැකි අග්නි 5 වර්ගයේ මිසයිලයක් ද අත්හදා බලනු ලැබුවා. අග්නි 4 සහ 5 මිසයිල මගින් චීනයේ බොහෝ ප්‍රදේශ ආවරණය කිරීමට ඉන්දියාවට හැකි වන බවයි ඉන්දීය මාධ්‍ය සඳහන් කළේ."}