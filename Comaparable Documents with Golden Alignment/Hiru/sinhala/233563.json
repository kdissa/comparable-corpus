{"Header": "ඉන්දුනීසියාවත් චීනයට ගුවන් ගමන් නවතයි", "Time": "Sunday, 02 February 2020 - 17:04", "Url": "http://www.hirunews.lk/sinhala/233563/%E0%B6%89%E0%B6%B1%E0%B7%8A%E0%B6%AF%E0%B7%94%E0%B6%B1%E0%B7%93%E0%B7%83%E0%B7%92%E0%B6%BA%E0%B7%8F%E0%B7%80%E0%B6%AD%E0%B7%8A-%E0%B6%A0%E0%B7%93%E0%B6%B1%E0%B6%BA%E0%B6%A7-%E0%B6%9C%E0%B7%94%E0%B7%80%E0%B6%B1%E0%B7%8A-%E0%B6%9C%E0%B6%B8%E0%B6%B1%E0%B7%8A-%E0%B6%B1%E0%B7%80%E0%B6%AD%E0%B6%BA%E0%B7%92", "Content": "කොරෝනා වෛරස් ආසාදනය ව්‍යාප්ත වීමත් සමඟ චීනය වෙත සිය ගුවන් ගමන් තාවකාලිකව අත්හිටුවීමට ඉන්දුනීසියාව තීරණය කර තිබෙනවා. එමෙන්ම, පසුගිය දින 14 තුළ චීනයේ සංචාරය කළ කිසිදු විදේශිකයෙකුට තම රටට පැමිණීම තහනම් කෙරෙන බවයි එරට විදේශ අමාත්‍යවරයා සඳහන් කළේ. ඊට අමතරව චීන ජාතිකයන්ට ඉන්දුනීසියාවට පැමිණ වීසා ලබා ගැනීමේ ක්‍රමවේදය ද අත්හිටුවා ඇති අතර ඉන්දුනීසියානු ජාතිකයන්ට චීනයේ සංචාරය කිරීමෙන් වැළකී සිටින ලෙස උපදෙස් ලබාදී තිබෙනවා. ඇමරිකා එක්සත් ජනපදය,  ඕස්ට්‍රේලියාව ඇතුළු රටවල් රැසක්ම මේ වන විට චීනයේ සිට පැමිණෙන විදේශිකයන්ට සිය දේශසීමා වසා දමා අවසන්."}