{"Header": "එම් එච් 370 අතුරුදන්වීම ගැන කිසිවකු නොසිතු හේතුවක්", "Time": "Tuesday, 02 August 2016 - 15:52", "Url": "http://www.hirunews.lk/sinhala/139650/%E0%B6%91%E0%B6%B8%E0%B7%8A-%E0%B6%91%E0%B6%A0%E0%B7%8A-370-%E0%B6%85%E0%B6%AD%E0%B7%94%E0%B6%BB%E0%B7%94%E0%B6%AF%E0%B6%B1%E0%B7%8A%E0%B7%80%E0%B7%93%E0%B6%B8-%E0%B6%9C%E0%B7%90%E0%B6%B1-%E0%B6%9A%E0%B7%92%E0%B7%83%E0%B7%92%E0%B7%80%E0%B6%9A%E0%B7%94-%E0%B6%B1%E0%B7%9C%E0%B7%83%E0%B7%92%E0%B6%AD%E0%B7%94-%E0%B7%84%E0%B7%9A%E0%B6%AD%E0%B7%94%E0%B7%80%E0%B6%9A%E0%B7%8A", "Content": "මැලේසියාවට අයත් එම් එච් 370 යානය අතුරුදන්වීම සම්බන්ධයෙන් ගුවන්යානා අනතුරු පිළිබඳ විමර්ශණය පිළිබඳ විශේෂඥයකු විසින් නව අදහස් පළකර තිබෙනවා. ඒ අදාළ යානය නියමුවා විසින් ඔ්නෑකමින්ම මුහුදට පියාසර කරවා ඇති බවයි. යානයේ මෙතෙක් හමුවු සුන්බුන් කොටස්වලට අනුව මෙම තොරතුරු ප්‍රකාශකල හැකි බවයි අදාළ විශේඥයා සඳහන් කර ඇත්තේ. මේ අතර මෙම විමර්ශණවලට එක්ව සිටින කණ්ඩායම් සඳහන් කර ඇත්තේ යානය අනතුරට ලක්වන අවසන් මොහොතේ එය නියමුවාගේ පාලනය යටතේ පැවතියේ ද යන්න පිළිබඳ මේවනවිට අවධානය යොමුව ඇති බවයි. 2014 වසරේ මාර්තු මාසයේදී මැලේසියාවේ සිට චීනයේ බෙයිජිං නුවර දක්වා මගීන් ඇතුලු කාර්ය මණ්ඩලය 239 දෙනෙකු සමග ගමන් කරමින් සිටියදීයි එම් එච් 370 යානය අතුරුදන්වුනේ."}