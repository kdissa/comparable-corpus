{"Header": "කටුනායක ගුවන් තොටුපළේ ගුවන් ගමන්වල හෙට වෙනසක්", "Time": "Saturday, 02 June 2018 - 11:04", "Url": "http://www.hirunews.lk/sinhala/192142/%E0%B6%9A%E0%B6%A7%E0%B7%94%E0%B6%B1%E0%B7%8F%E0%B6%BA%E0%B6%9A-%E0%B6%9C%E0%B7%94%E0%B7%80%E0%B6%B1%E0%B7%8A-%E0%B6%AD%E0%B7%9C%E0%B6%A7%E0%B7%94%E0%B6%B4%E0%B7%85%E0%B7%9A-%E0%B6%9C%E0%B6%B8%E0%B6%B1%E0%B7%8A%E0%B7%80%E0%B6%BD-%E0%B7%84%E0%B7%99%E0%B6%A7-%E0%B7%80%E0%B7%99%E0%B6%B1%E0%B7%83%E0%B6%9A%E0%B7%8A", "Content": "ඉන්දීය සාගරය ඉහළ අහසේ සිදුකෙරෙන පරීක්ෂණාත්මක ගුවන් ගමනක් හේතුවෙන් හෙට (03) දිනයේ කටුනායක ගුවන් තොටුපළින් නික්මෙන සහ පැමිණෙන ගුවන් ගමන්වල වෙනසක් සිදුවන බව ශ්‍රී ලන්කන් ජාතික ගුවන් සේවය ප්‍රකාශ කළා. මේ පිළිබද වැඩිදුර තොරතුරු දැන ගැනීම සඳහා තම සංචාරක නියෝජිතයා හෝ 1979 ක්ෂණික දුරකථන අංකය ඔස්සේ ශ්‍රී ලන්කන් ගුවන් සේවය ඇමතිය හැකි බවයි එමගින් වැඩිදුරටත් සඳහන් කළේ. විශේෂයෙන් හෙට අලුයම් කාලයේ යෙදී ඇති ක්වාලාලම්පූර්, සිංගප්පූරුව සහ බැංකොක් වෙත මෙන්ම එහි සිට පැමිණෙන ගුවන් ගමන් සඳහා මෙම තත්ත්වය බල පැවැත්වෙනු ඇති."}