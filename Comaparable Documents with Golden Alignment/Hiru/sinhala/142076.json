{"Header": "හර්මයින් චන්ඩ මාරුතය ඇමරිකාවට කඩා වදී", "Time": "Friday, 02 September 2016 - 14:54", "Url": "http://www.hirunews.lk/sinhala/142076/%E0%B7%84%E0%B6%BB%E0%B7%8A%E0%B6%B8%E0%B6%BA%E0%B7%92%E0%B6%B1%E0%B7%8A-%E0%B6%A0%E0%B6%B1%E0%B7%8A%E0%B6%A9-%E0%B6%B8%E0%B7%8F%E0%B6%BB%E0%B7%94%E0%B6%AD%E0%B6%BA-%E0%B6%87%E0%B6%B8%E0%B6%BB%E0%B7%92%E0%B6%9A%E0%B7%8F%E0%B7%80%E0%B6%A7-%E0%B6%9A%E0%B6%A9%E0%B7%8F-%E0%B7%80%E0%B6%AF%E0%B7%93", "Content": "ඇමරිකාවේ - ෆ්ලොරිඩා බොක්කේ උතුරුදිග පෙදෙසට හර්මයින් චන්ඩ මාරුතය අද ළඟා වූයේ දැඩි වර්ෂාපතනයක් ද ඇති කරමින්. වසර 11 කට පසු ෆ්ලොරිඩාවට ඍජුවම ළගා වූ ප්‍රථම චන්ඩ මාරුතය මෙයයි. ඊට පෙර ෆ්ලොරිඩා ප්‍රාන්තයේ ආණ්ඩුකාරවරයා එහි පාලන ප්‍රදේශ 51 ක හදිසි තත්ත්වයක් ද ප්‍රකාශයට පත් කළා. පැයට කිලෝමීටර් 130 ඉක්මවූ වේගයකින් හමා ආ සුළි සුළඟ සමඟ ජල ගැලීම් තත්ත්වයක් ද හට ගෙන ඇති බව සඳහන්. එහි වෙරළාසන්නව අඩි 7 ක් පමණ වන උස් රළ පහර දක්නට ලැබුණු බවත්, විදෙස් වාර්තා සඳහන් කළා. සුළි සුළෙඟේ බලපෑම හේතුවෙන් මේ වනවිට ටලහසී ප්‍රාන්ත අගනුවර නිවාස 70,000 කට පමණ විදුලිය ඇණ හිට තිබෙනවා."}