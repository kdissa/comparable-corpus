{"Header": "ජපාන අග්‍රාමාත්‍ය ෂින්සෝ අබේ ඇමරිකාවේ සංචාරයක", "Time": "Monday, 02 April 2018 - 15:16", "Url": "http://www.hirunews.lk/sinhala/187480/%E0%B6%A2%E0%B6%B4%E0%B7%8F%E0%B6%B1-%E0%B6%85%E0%B6%9C%E0%B7%8A%E2%80%8D%E0%B6%BB%E0%B7%8F%E0%B6%B8%E0%B7%8F%E0%B6%AD%E0%B7%8A%E2%80%8D%E0%B6%BA-%E0%B7%82%E0%B7%92%E0%B6%B1%E0%B7%8A%E0%B7%83%E0%B7%9D-%E0%B6%85%E0%B6%B6%E0%B7%9A-%E0%B6%87%E0%B6%B8%E0%B6%BB%E0%B7%92%E0%B6%9A%E0%B7%8F%E0%B7%80%E0%B7%9A-%E0%B7%83%E0%B6%82%E0%B6%A0%E0%B7%8F%E0%B6%BB%E0%B6%BA%E0%B6%9A", "Content": "ජපාන අග්‍රාමාත්‍ය ෂින්සෝ අබේ මේ මස තුළදී ඇමරිකාවේ සංචාරයක් සැලසුම් කර තිබෙනවා. ඒ අනුව ජපාන අග්‍රාමාත්‍යවරයා අප්‍රේල් 17 සිට 20 දක්වා ඇමරිකානු සංචාරයේ නිරත වන බවයි විදෙස් මාධ්‍ය වැඩිදුරටත් සඳහන් කළේ. එහිදී ඇමරිකානු ජනාධිපති ඩොනල්ඩ් ට්‍රම්ප් මුණ ගැසී උතුරු කොරියානු ගැටලූ සම්බන්ධයෙන් ද සාකච්ඡා කිරීමට නියමිත බවයි ජපාන මාධ්‍ය වාර්තා කළේ. ඇමරිකානු ජනාධිපති ඩොනල්ඩ් ට්‍රම්ප් සහ උතුරු කොරියානු නායක කිම් ජොං අන් අතර පැවැත්වීමට නියමිත සමුළුව සම්බන්ධයෙන් ද එහිදී සාකච්ඡා කිරීමට නියමිතයි. විශේෂයෙන් උතුරු කොරියාවේදී පැහැර ගත් ජපාන ජාතිකයන් මුදා ගැනීම සඳහා එම සාකච්ඡාවලදී බලපෑමක් කරන්නැයි ජපාන අගමැතිවරයා ජනපති ට්‍රම්ප්ගෙන් ඉල්ලා සිටිනු ඇති."}