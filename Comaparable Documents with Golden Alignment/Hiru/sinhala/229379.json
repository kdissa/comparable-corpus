{"Header": "පාකිස්ථාන විදේශ අමාත්‍යවරයා දිවයිනට", "Time": "Monday, 02 December 2019 - 6:32", "Url": "http://www.hirunews.lk/sinhala/229379/%E0%B6%B4%E0%B7%8F%E0%B6%9A%E0%B7%92%E0%B7%83%E0%B7%8A%E0%B6%AE%E0%B7%8F%E0%B6%B1-%E0%B7%80%E0%B7%92%E0%B6%AF%E0%B7%9A%E0%B7%81-%E0%B6%85%E0%B6%B8%E0%B7%8F%E0%B6%AD%E0%B7%8A%E2%80%8D%E0%B6%BA%E0%B7%80%E0%B6%BB%E0%B6%BA%E0%B7%8F-%E0%B6%AF%E0%B7%92%E0%B7%80%E0%B6%BA%E0%B7%92%E0%B6%B1%E0%B6%A7", "Content": "පාකිස්ථාන විදේශ අමාත්‍ය මහමුද් කුරේෂි නිල සංචාරයක් සඳහා ඊයේ රාත්‍රියේ දිවයිනට පැමිණියා. පාකිස්ථානයේ කරච්චි නුවර සිට පැමිණී ශ්‍රී ලංකන් ගුවන්සේවයේ යූ.එල්. 184 දරණ යානයෙන් ඔහු දිවයිනට පැමිණි අතර, විදේශ අමාත්‍යවරයා පිළිගැනීමට මෙරට විදෙස් සබඳතා අමාත්‍යාංශයේ උසස් නිලධාරීන් කිහිපදෙනෙකු පැමිණ සිටියා. පාකිස්ථන විදේශ අමාත්‍යවරයා ශ්‍රී ලංකාවේ සංචාරය කරන කාලය තුළ ජනාධිපති ගෝඨාභය රාජපක්ෂ සහ අග්‍රාමාත්‍ය මහින්ද රාජපක්ෂ ඇතුලූ මෙරට ඉහළ පෙළේ රාජ්‍ය තාන්ත්‍රිකයන් හමුවීමටද නියමිතයි. මොවුන් අද පස්වරුවේ යළි පාකිස්ථානය බලා පිටත්ව යාමට නියමිත අතර, කටුනායක ගුවන් තොටුපල විශේෂ අමුත්තන්ගේ මැදිරිය තුළදී ප්‍රකාශයක් කළ පාකිස්ථාන විදේශ අමාත්‍යවරයා කියා සිටියේ තමා අග්‍රාමාත්‍ය ඉම්රාන් ඛාන්ගේ විශේෂ ලිපියක්, ජනාධිපති ගෝඨාභය රාජපක්ෂ වෙත භාරදීමට පැමිණි බවයි. පාකිස්ථානය සහ ශ්‍රී ලංකාව දිගුකාලයක සිට දැඩි මිත්‍ර රාජ්‍යයන් වන අතර, තමා අග්‍රාමාත්‍යවරයා හමුවීමටද බලාපොරොත්තු වන බව ඔහු සඳහන් කර තිඛෙනවා."}