{"Header": "තුන්වන පාසල් වාරය අද ඇරඹේ", "Time": "Monday, 02 September 2019 - 7:32", "Url": "http://www.hirunews.lk/sinhala/223424/%E0%B6%AD%E0%B7%94%E0%B6%B1%E0%B7%8A%E0%B7%80%E0%B6%B1-%E0%B6%B4%E0%B7%8F%E0%B7%83%E0%B6%BD%E0%B7%8A-%E0%B7%80%E0%B7%8F%E0%B6%BB%E0%B6%BA-%E0%B6%85%E0%B6%AF-%E0%B6%87%E0%B6%BB%E0%B6%B9%E0%B7%9A", "Content": "2019 වර්ෂය සදහා සිංහල සහ දෙමළ මාධ්‍ය පාසල්වල තුන්වන පාසල් වාරය අද ආරම්භ වනවා. කෙසේ වෙතත් උසස් පෙළ සහ 5 ශ්‍රේණිය ශිෂ්‍යත්ව විභාගවල පිළිතුරුපත්‍ර ඇගයීමට සම්පූර්ණයෙන් යොදා ගන්නා පාසල් 12ක් මේ මස 16 වනදා දක්වා වසා තැබෙන බවයි අධ්‍යාපන අමාත්‍යාංශය නිවේදනය කළේ. ඒ අනුව කොළඹ - රාජකීය , කොළඹ නාලන්දා , බම්බලපිටිය හින්දු විද්‍යාලය, කළුතර ඥානෝදය, රත්නපුර මිහිඳු විද්‍යාලය, කුරුණෑගල ශාන්ත ආනා , මහනුවර - කිංග්ස්වුඞ්, මහනුවර විහාරමහා දේවි බාලිකා මහා විද්‍යාලය, මහනුවර සීතාදේවි බාලිකා විද්‍යාලය, ගාල්ල විද්‍යාලෝක , බදුල්ල විහාරමහාදේවි බාලිකා විද්‍යාලය සහ බදුල්ල ඌව මහා විද්‍යාල මේ මස 16 වනදා දක්වා වසා තැබෙනු ඇති."}