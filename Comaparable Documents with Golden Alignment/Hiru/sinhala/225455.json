{"Header": "විපක්ෂ නායක තේරීම් කාරක සභාවක් ඉල්ලයි", "Time": "Wednesday, 02 October 2019 - 18:55", "Url": "http://www.hirunews.lk/sinhala/225455/%E0%B7%80%E0%B7%92%E0%B6%B4%E0%B6%9A%E0%B7%8A%E0%B7%82-%E0%B6%B1%E0%B7%8F%E0%B6%BA%E0%B6%9A-%E0%B6%AD%E0%B7%9A%E0%B6%BB%E0%B7%93%E0%B6%B8%E0%B7%8A-%E0%B6%9A%E0%B7%8F%E0%B6%BB%E0%B6%9A-%E0%B7%83%E0%B6%B7%E0%B7%8F%E0%B7%80%E0%B6%9A%E0%B7%8A-%E0%B6%89%E0%B6%BD%E0%B7%8A%E0%B6%BD%E0%B6%BA%E0%B7%92", "Content": "නීතිපති දෙපාර්තමේන්තුවේ හිටපු නිලධාරීන් දෙදෙනෙකු සිදුකළ ප්‍රකාශ පිළිබඳව පාර්ලිමේන්තු තේරීම් කාරක සභාවක් මගින් පරීක්ෂණයක් සිදුකළ යුතු බව විපක්ෂ නායක මහින්ද රාජපක්ෂ පවසනවා. කුරුණෑගල සත්‍යවාදි පිටියේ පැවති ශ්‍රී ලංකා මහජන පක්ෂයේ විශේෂ මහා සම්මේලනය අද අමතමිනුයි විපක්ෂ නායකවරයා මෙම අදහස් පළ කළේ. මේ අතර එම අවස්ථාවට එක්වූ ශ්‍රී ලංකා පොදුජන පෙරමුණේ ජනාධිපති අපේක්ෂක හිටපු ආරක්ෂක ලේකම්, ගෝඨාභය රාජපක්ෂ කියා සිටියේ විවිධ කුමන්ත්‍රණ සිදුකළත් තම ජයග්‍රහණය ස්ථිර බවයි."}