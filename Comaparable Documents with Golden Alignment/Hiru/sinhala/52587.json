{"Header": "පන්නිපිටියේ නිවසක් ගින්නකින් විනාශ වෙයි.", "Time": "Saturday, 02 February 2013 - 10:17", "Url": "http://www.hirunews.lk/sinhala/52587/%E0%B6%B4%E0%B6%B1%E0%B7%8A%E0%B6%B1%E0%B7%92%E0%B6%B4%E0%B7%92%E0%B6%A7%E0%B7%92%E0%B6%BA%E0%B7%9A-%E0%B6%B1%E0%B7%92%E0%B7%80%E0%B7%83%E0%B6%9A%E0%B7%8A-%E0%B6%9C%E0%B7%92%E0%B6%B1%E0%B7%8A%E0%B6%B1%E0%B6%9A%E0%B7%92%E0%B6%B1%E0%B7%8A-%E0%B7%80%E0%B7%92%E0%B6%B1%E0%B7%8F%E0%B7%81-%E0%B7%80%E0%B7%99%E0%B6%BA%E0%B7%92", "Content": "කොට්ටාව - පන්නිපිටිය - හෝකන්දර පාරේ පිහිටි නිවසක් ඊයේ (01) මධ්‍යම රාත්‍රියේ ඇති වූ ගින්නකින් විනාශ වී තිබෙනවා. කොට්ටාව පොලීසිය අසල්වාසීන්ගේ සහාය ඇතිව ගින්න පැතිර යාම වැළැක්වූ බවයි පොලිස් මූලස්ථානය සඳහන් කළේ. නිවසේ උඩුමහලේ දල්වා තිබූ බුදුපහන පෙරළී ගින්න හට ගත් බවටයි සැක කෙරෙන්නේ. කෙසේ නමුත් මෙම ගින්නෙන් ජීවිත හානි හෝ තුවාල සිදුවීම් වාර්තා වී නැහැ. මේ අතර, හැටන් - ස්ක්‍රැඩනට් තේ කර්මාන්තශාලාව අසළ ලයින් නිවාස 8ක් ඊයේ ඇති වූ හදිසි ගින්නකින් විනාශ වී තිබෙනවා. එක් නිවසක විදුලි කාන්දුවකින් හට ගත් ගින්න අනෙක් නිවාසවලට පැතිරී ගොස් ඇති බවටයි පොලිස් විමර්ශනවලදී අනාවරණය වී ඇත්තේ."}