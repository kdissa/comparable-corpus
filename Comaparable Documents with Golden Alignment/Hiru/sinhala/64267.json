{"Header": "වැලිවේරියේ උණුසුම් කළේ පිටතින් පැමිණි පිරිසක් - හමුදාව කියයි.", "Time": "Friday, 02 August 2013 - 12:54", "Url": "http://www.hirunews.lk/sinhala/64267/%E0%B7%80%E0%B7%90%E0%B6%BD%E0%B7%92%E0%B7%80%E0%B7%9A%E0%B6%BB%E0%B7%92%E0%B6%BA%E0%B7%9A-%E0%B6%8B%E0%B6%AB%E0%B7%94%E0%B7%83%E0%B7%94%E0%B6%B8%E0%B7%8A-%E0%B6%9A%E0%B7%85%E0%B7%9A-%E0%B6%B4%E0%B7%92%E0%B6%A7%E0%B6%AD%E0%B7%92%E0%B6%B1%E0%B7%8A-%E0%B6%B4%E0%B7%90%E0%B6%B8%E0%B7%92%E0%B6%AB%E0%B7%92-%E0%B6%B4%E0%B7%92%E0%B6%BB%E0%B7%92%E0%B7%83%E0%B6%9A%E0%B7%8A-%E0%B7%84%E0%B6%B8%E0%B7%94%E0%B6%AF%E0%B7%8F%E0%B7%80-%E0%B6%9A%E0%B7%92%E0%B6%BA%E0%B6%BA%E0%B7%92", "Content": "වැලිවේරිය නගරයේ ඇතිවු නොසන්සුන්කාරී තත්ත්වය බාහිර පාර්ශවයක් විසින් සිදුකළ එකක් බවට යුද හමුදාව ප්‍රකාශ කළා. හිරු ප්‍රවෘත්ති අංශය සමග අද (02) උදෑසන දුරකතන සංවාදයකට එක්වෙමින් මේ බව කියා සිටියේ හමුදා මාධ්‍ය ප්‍රකාශක බ්‍රිගේඩියර් රුවන් වනිගසූරියයි. මේ, හමුදා මාධ්‍ය ප්‍රකාශකවරයා සහ හිරු ප්‍රවෘත්ති අංශය අතර ඇතිවු එම දුරකතන සංවාදයයි. මේ අතර, හිරු ටී.වී. ඔස්සේ ඊයේ විකාශය වූ බලය දේශපාලන සංවාද වැඩසටහනේදී ද මේ සම්බන්ධයෙන් අදහස් පළ වුණා. ඊට සහභාගී වූ ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හඳුන්නෙත්ති ඒ සම්බන්ධයෙන් දැක්වූයේ මෙවන් අදහසක්. එම සංවාදයට එක්වු නියෝජ්‍ය අමාත්‍ය ලලිත් දිසානායක ඊට දැක්වු ප්‍රතිචාරයයි මේ. එමෙන්ම, සිද්ධිය සම්බන්ධයෙන් ශ්‍රී ලංකා මානව හිමිකම් කොමිෂන් සභාවද පරීක්ෂණයක් ආරම්භ කර තිබෙනවා. ඒ සම්බන්ධයෙන් වැඩිදුරටත් කරුණු දැක්වු එහි කොමසාරිස් අධි නීතිඥ ප්‍රතිභා මහානාමහේවා. මේ අතර, පානීය ජලය ඉල්ලා සිදුකළ උද්ඝෝෂණයේදී මාරාන්තික උපවාසයක නිරත වූ පූජ්‍ය තෙරිපැහැ සිරිධම්ම හිමියන් හිරු ප්‍රවෘත්ති අංශයට කියා සිටියේ පොරොන්දු වූ පරිදි ජල බවුසර් යොදාගෙන ප්‍රදේශයේ ජල සැපයුම යථා තත්ත්වයට පත්කර නොමැති බවයි. කෙසේ වෙතත්, මේ වනවිට වැලිවේරිය ප්‍රදේශයේ පවතින තත්ත්වය සම්බන්ධයෙන් තොරතුරු දැන ගැනීමට අප දැන් සම්බන්ධ කර ගන්නවා එහි සිටින හිරු මාණ්ඩලික වාර්තාකරු භාතිය අර්ථනායක."}