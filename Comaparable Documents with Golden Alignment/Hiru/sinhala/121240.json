{"Header": "ගංවතුර සුංගාවිල සෝමාවතිය පාර වසයි", "Time": "Wednesday, 02 December 2015 - 16:50", "Url": "http://www.hirunews.lk/sinhala/121240/%E0%B6%9C%E0%B6%82%E0%B7%80%E0%B6%AD%E0%B7%94%E0%B6%BB-%E0%B7%83%E0%B7%94%E0%B6%82%E0%B6%9C%E0%B7%8F%E0%B7%80%E0%B7%92%E0%B6%BD-%E0%B7%83%E0%B7%9D%E0%B6%B8%E0%B7%8F%E0%B7%80%E0%B6%AD%E0%B7%92%E0%B6%BA-%E0%B6%B4%E0%B7%8F%E0%B6%BB-%E0%B7%80%E0%B7%83%E0%B6%BA%E0%B7%92", "Content": "පවතින දැඩි වර්ෂාපතනය හේතුවෙන් සුන්ගාවිල සෝමාවතිය මාර්ගය ජලයෙන් යටවී තිබෙනවා. අප වාර්තාකරු සඳහන් කලේ පවතින දැඩි වර්ෂාපතනය හේතුවෙන් මෙම තත්වය උද්ගතවී ඇති බවයි. අදාළ මාර්ගයේ අඩියක් පමණ ජලයෙන් යටවී තිබෙනවා. මේ හේතුවෙන් සුන්ගාවිල පොළොන්නරුව මාර්ගයේ සැහැල්ලු වාහන ගමනාගමනයට බාධා එල්ලවී ඇතැයි සඳහන්. කෙසේවෙතත් බර වාහනවලට මාර්ගයේ ගමන් කිරීමට හැකියාව පවතින බව අප වාර්තාකරු ප්‍රකාශ කලා. මේ අතර පොළොන්නරුව කලාප වාරිමාර්ග අධ්‍යක්ෂ ආර් එම් පී කරුණාරත්න සඳහන් කලේ කවුඩුල්ල සහ පරාක්‍රම සමුද්‍රය යන ජලාශවල වාන් දොරටු තවදුරටත් විවෘතව පවතින බවයි. කවුඩුල්ල ජලාශයේ වාන් දොරටු 4 ක් අඩිය  බැගින් විවෘත කර ඇති අතර පරාක්‍රම සමුද්‍රයේ වාන් දොරටු 6 ක් අඩිය බැගින් විවෘත කර තිබෙනවා."}