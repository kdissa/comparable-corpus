{"Header": "ඉන්දීය සාගරයේ චීන සබ්මැරීන ගැන ඇමරිකාව සහ ඉන්දියාව සාකච්ඡා", "Time": "Monday, 02 May 2016 - 19:20", "Url": "http://www.hirunews.lk/sinhala/132258/%E0%B6%89%E0%B6%B1%E0%B7%8A%E0%B6%AF%E0%B7%93%E0%B6%BA-%E0%B7%83%E0%B7%8F%E0%B6%9C%E0%B6%BB%E0%B6%BA%E0%B7%9A-%E0%B6%A0%E0%B7%93%E0%B6%B1-%E0%B7%83%E0%B6%B6%E0%B7%8A%E0%B6%B8%E0%B7%90%E0%B6%BB%E0%B7%93%E0%B6%B1-%E0%B6%9C%E0%B7%90%E0%B6%B1-%E0%B6%87%E0%B6%B8%E0%B6%BB%E0%B7%92%E0%B6%9A%E0%B7%8F%E0%B7%80-%E0%B7%83%E0%B7%84-%E0%B6%89%E0%B6%B1%E0%B7%8A%E0%B6%AF%E0%B7%92%E0%B6%BA%E0%B7%8F%E0%B7%80-%E0%B7%83%E0%B7%8F%E0%B6%9A%E0%B6%A0%E0%B7%8A%E0%B6%A1%E0%B7%8F", "Content": "ඉන්දීය සාගරයේ චීන නාවික හමුදා ක්‍රියාකාරකම් ඉහළ යාම සම්බන්ධයෙන් ඇමරිකාව සහ ඉන්දියාව සාකච්ඡා ආරම්භ කර ඇති බව විදෙස් වාර්තා සඳහන් කළා. විශේෂයෙන් චීන සබ්මැරීන ඉන්දීය සාගරයේ සැරිසැරීම පිළිබඳව ඉන්දියාව සිය අවධානය යොමු කර ඇති බව සදහන්. දකුණු චීන මුහුදේ බලය පතුරුවා සිටින චීන නාවික හමුදාව ඉන්දීය සාගරයේ ඉන්දීය නාවික හමුදා ආධිපත්‍යයට අභියෝගයක් එල්ල කරන බවයි විචාරකයන් පෙන්වා දුන්නේ. ඇමරිකාව සහ ඉන්දියාව අතර පැවැත්වෙන සාකච්ඡාවලදී සබ්මැරීන නාශක යුදඋපක්‍රම පිළිබඳව විශේෂයෙන් අවධානය යොමු වී ඇති බව වාර්තා වනවා. එම තාක්ෂණය ඇමරිකාව මෙතෙක් හුවමාරු කර ගත්තේ සිය සමීපතම මිතුරු රටවල් සමඟ පමණයි. චීන සබ්මැරීන මලක්කා සමුද්‍ර සන්ධිය ආසන්නයේ පිහිටි ඉන්දියාවට අයත් අන්දමන් සහ නිකොබාර් දිවයින් ආසන්නයේ ද දක්නට ලැබෙන බව ඉන්දීය බලධාරීන් ප්‍රකාශ කළා."}