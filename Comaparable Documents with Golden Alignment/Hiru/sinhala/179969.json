{"Header": "පොහොට්ටුවේ මහජන සම්මුතිය එළි දකී", "Time": "Tuesday, 02 January 2018 - 18:53", "Url": "http://www.hirunews.lk/sinhala/179969/%E0%B6%B4%E0%B7%9C%E0%B7%84%E0%B7%9C%E0%B6%A7%E0%B7%8A%E0%B6%A7%E0%B7%94%E0%B7%80%E0%B7%9A-%E0%B6%B8%E0%B7%84%E0%B6%A2%E0%B6%B1-%E0%B7%83%E0%B6%B8%E0%B7%8A%E0%B6%B8%E0%B7%94%E0%B6%AD%E0%B7%92%E0%B6%BA-%E0%B6%91%E0%B7%85%E0%B7%92-%E0%B6%AF%E0%B6%9A%E0%B7%93", "Content": "පළාත් පාලන මැතිවරණයට තරග වදින ශ්‍රී ලංකා පොදුජන පෙරමුණේ සියලූ අපේක්ෂකයින්ගේ සමුළුවක් කොළඹ සුගතදාස ගෘහස්ත ක්‍රීඩාංගණයේදී අද පැවැත්වුණා. ඒ, හිටපු ජනාධිපති මහින්ද රාජපක්ෂගේ ප්‍රධානත්වයෙන්. ‘‘ගම හදන - රට දිනන - පෙර ගමන’’ යන තේමාව යටතේයි මෙම සමුළුව පැවැත්වුණේ. ඊට ඒකාබද්ධ විපක්ෂය නියෝජනය කරන දේශපාලන පක්ෂ 16 ක නායකයින් සහ ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරුන් විශාල පිරිසක් එක්ව සිටියා. මෙහිදී පළාත්පාලන මැතිවරණය සඳහා වන පොදුජන පෙරමුණේ මහජන සම්මුතියද එළිදැක්වීම හිටපු ජනාධිපතිවරයාගේ ප්‍රධානත්වයෙන් සිදුවුණා. ඊට අමතරව සියලූ අපේක්ෂකයින්ද හිටපු ජනාධිපතිවරයා ඉදිරියේ මෙහිදී ප්‍රතිඥාවක් ලබාදුන්නා. අනතුරුව උත්සව සභාව ඇමතූ හිටපු ජනාධිපති මහින්ද රාජපක්ෂ කියා සිටියේ තමන්ගේ ඡායාරූපය භාවිත කිරීමේ අයිතිය පවතින්නේ පොහොට්ටුව අපේක්ෂකයින්ට පමණක් බවයි. එහෙත් අවශ්‍ය  කෙනෙකුට එය භාවිත කිරීමෙ හැකියාවක් පවතින බවද ඔහු එහිදී සඳහන් කළා."}