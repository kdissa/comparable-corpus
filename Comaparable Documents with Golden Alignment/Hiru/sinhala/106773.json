{"Header": "නව ඡන්ද ක්‍රමයක් සඳහා කොමිසමක්", "Time": "Thursday, 02 April 2015 - 19:01", "Url": "http://www.hirunews.lk/sinhala/106773/%E0%B6%B1%E0%B7%80-%E0%B6%A1%E0%B6%B1%E0%B7%8A%E0%B6%AF-%E0%B6%9A%E0%B7%8A%E2%80%8D%E0%B6%BB%E0%B6%B8%E0%B6%BA%E0%B6%9A%E0%B7%8A-%E0%B7%83%E0%B6%B3%E0%B7%84%E0%B7%8F-%E0%B6%9A%E0%B7%9C%E0%B6%B8%E0%B7%92%E0%B7%83%E0%B6%B8%E0%B6%9A%E0%B7%8A", "Content": "මනාප ඡන්ද ක්‍රමය අහෝසි කර නව ඡන්ද ක්‍රමයක් සඳහා ව්‍යවස්ථාවට සංශෝධනයක් ගෙන ඒමට අදාළව කොමිෂන් සභාවක් ස්ථාපිත කිරීමට අද (02) පැවති ජාතික විධායක සභාවේදී තීරණය කර තිබෙනවා. ජනතා විමුක්ති පෙරමුණ නියෝජනය කරමින් ඊට එක්වුණු එහි නායක පාර්ලිමේන්තු මන්ත්‍රී අනුර කුමාර දිසානායක අද පැවති මාධ්‍ය හමුවකදී කියා සිටියේ එම ව්‍යවස්ථා සංශෝධනය ලබන සඳුඳා පක්ෂ නායකයන්ට ලබාදීමට පියවර ගන්නා බවයි. එහිදී මන්ත්‍රීවරයා වැඩිදුරටත් කියා සිටියේ අද දිනයේ ජාතික විධායක සභාවේදී ගන්නා ලද තීරණයන් අදාළ දිනවලදී ඉටු කිරීමට පියවර නොගන්නේ නම් විධායක සභාවේ රැඳී සිටින්නේද නැද්ද යන්න පිළිබඳව ඉදිරියේදී තීරණයක් ගන්නා බවයි."}