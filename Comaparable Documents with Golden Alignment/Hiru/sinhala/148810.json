{"Header": "ත්‍රිරෝද රථ සහ බස් රථ හිමි විරෝධතාවට අධිකරණය ලබාදුන් නියෝගය මෙන්න", "Time": "Friday, 02 December 2016 - 17:40", "Url": "http://www.hirunews.lk/sinhala/148810/%E0%B6%AD%E0%B7%8A%E2%80%8D%E0%B6%BB%E0%B7%92%E0%B6%BB%E0%B7%9D%E0%B6%AF-%E0%B6%BB%E0%B6%AE-%E0%B7%83%E0%B7%84-%E0%B6%B6%E0%B7%83%E0%B7%8A-%E0%B7%84%E0%B7%92%E0%B6%B8%E0%B7%92-%E0%B7%80%E0%B7%92%E0%B6%BB%E0%B7%9D%E0%B6%B0%E0%B6%AD%E0%B7%8F%E0%B7%80%E0%B6%A7-%E0%B6%85%E0%B6%B0%E0%B7%92%E0%B6%9A%E0%B6%BB%E0%B6%AB%E0%B6%BA-%E0%B6%BD%E0%B6%B6%E0%B7%8F%E0%B6%AF%E0%B7%94%E0%B6%B1%E0%B7%8A-%E0%B6%B1%E0%B7%92%E0%B6%BA%E0%B7%9D%E0%B6%9C%E0%B6%BA-%E0%B6%B8%E0%B7%99%E0%B6%B1%E0%B7%8A%E0%B6%B1", "Content": "කොළඹ - හලාවත ප්‍රධාන මාර්ගය සහ දුම්රිය මාර්ගය හරස් කරමින් ගල්කන්ද ප්‍රදේශයේදී විරෝධතාවයේ නිරත වූ ත්‍රිරෝද රථ සහ බස් රථ හිමියන්ට එම ස්ථානයෙන් ඉවත් වන ලෙස දන්වමින් මීගමුව මහේස්ත්‍රාත් අධිකරණය වාරණ නියෝගයක් නිකුත් කර තිබෙනවා. ඒ, පොලීසිය කළ ඉල්ලීමක් සලකා බැලීමෙන් අනතුරුවයි. ජනතාවට පීඩා වන අයුරින් විරෝධතාවයේ යෙදීමෙන් වළකින ලෙසයි අධිකරණය නියෝග කර ඇත්තේ. අද උදෑසන 9.30 සිට ඔවුන් කොළඹ හලාවත දුම්රිය මාර්ගය හරස් කරමින් විරෝධතාවයේ නිරතවීම හේතුවෙන් එම මාර්ගයේ දුම්රිය ධාවනය සම්පූර්ණයෙන්ම අඩාල වුණා. පළමුව ත්‍රිරෝද රථ හිමියන් විරෝධතාව ආරම්භ කළ අතර පසුව බස් රථ රියදුරන් මෙන්ම ලොරි රථ රියදුන් ද ඊට එක්වූ බවයි හිරු වාර්තාකරුවන් සඳහන් කළේ. එම අවස්තාව පහතින්."}