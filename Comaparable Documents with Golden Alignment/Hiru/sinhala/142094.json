{"Header": "හිටපු පුරපති ගෙරෙව්වාලු - කොමසාරිස් එරෙව්වාලු", "Time": "Friday, 02 September 2016 - 19:16", "Url": "http://www.hirunews.lk/sinhala/142094/%E0%B7%84%E0%B7%92%E0%B6%A7%E0%B6%B4%E0%B7%94-%E0%B6%B4%E0%B7%94%E0%B6%BB%E0%B6%B4%E0%B6%AD%E0%B7%92-%E0%B6%9C%E0%B7%99%E0%B6%BB%E0%B7%99%E0%B7%80%E0%B7%8A%E0%B7%80%E0%B7%8F%E0%B6%BD%E0%B7%94-%E0%B6%9A%E0%B7%9C%E0%B6%B8%E0%B7%83%E0%B7%8F%E0%B6%BB%E0%B7%92%E0%B7%83%E0%B7%8A-%E0%B6%91%E0%B6%BB%E0%B7%99%E0%B7%80%E0%B7%8A%E0%B7%80%E0%B7%8F%E0%B6%BD%E0%B7%94", "Content": "දඹුල්ල - මහනගර සභාවේ හිටපු නගරාධිපති ජාලිය ඕපාත තමන්ට තර්ජනය කළ බව පවසමින් දඹුල්ල නාගරික කොමසාරිස්වරිය වන ආත්මා ජයරත්න අද පොලීසියට පැමිණිල්ලක් සිදුකළා. පසුගිය දා ගින්නකින් විනාශ වූ දඹුල්ල උයන්වත්ත පුරාණ රජමහා විහාරයේ සුන්බුන් ඉවත් කිරීමේ කටයුතු අධීක්ෂණය කරමින් සිටින අවස්ථාවේ හිටපු නගරාධිපතිවරයා පැමිණ තමන්ට තර්ජනය කළ බවයි ඇය හිරු ප්‍රවෘත්ති අංශයට අදහස් දක්වමින් ප්‍රකාශ කළේ. අප මේ පිළිබදව චෝදනාව එල්ල වන දඹුල්ල මහනගර සභාවේ හිටපු නගරාධිපති ජාලිය  ඕපාතගෙන් විමසීමක් කළා. ඔහු කියා සිටියේ තමන් විසින් පත් කළ කොමසාරිස්වරිය එම ස්ථානයේදී තමා පිළිබද සැලකිලිමත් නොවීම නිසා ඒ පිළිබද කරුණු විමසීමක් පමණක් සිදුකළ බවයි."}