{"Header": "අගමැති ද ඉකොනොමිස්ට් ජාත්‍යන්තර සමුළුවට", "Time": "Friday, 02 December 2016 - 7:05", "Url": "http://www.hirunews.lk/sinhala/148757/%E0%B6%85%E0%B6%9C%E0%B6%B8%E0%B7%90%E0%B6%AD%E0%B7%92-%E0%B6%AF-%E0%B6%89%E0%B6%9A%E0%B7%9C%E0%B6%B1%E0%B7%9C%E0%B6%B8%E0%B7%92%E0%B7%83%E0%B7%8A%E0%B6%A7%E0%B7%8A-%E0%B6%A2%E0%B7%8F%E0%B6%AD%E0%B7%8A%E2%80%8D%E0%B6%BA%E0%B6%B1%E0%B7%8A%E0%B6%AD%E0%B6%BB-%E0%B7%83%E0%B6%B8%E0%B7%94%E0%B7%85%E0%B7%94%E0%B7%80%E0%B6%A7", "Content": "ශ්‍රී ලංකාවේ අනාගත ආර්ථික වර්ධනය කලාපයේ කිසිදු රටකට තර්ජනයක් නොව අනුපූරණයක් පමණක් යැයි අග්‍රාමාත්‍ය රනිල් වික්‍රමසිංහ පවසනවා. ද ඉකොනොමිස්ට් සගරාව සංවිධාන කළ 2017 වසරේදී ලෝකය නම් වූ විශේෂ සම්මන්ත්‍රණයේ සාකච්ඡාවකට සහභාගි වෙමින් අග්‍රාමාත්‍යවරයා මේ බව සදහන් කළා. ද ඉකොනොමිස්ට් ජාත්‍යන්තර සඟරාව විසින් සංවිධාන කරන ‘‘2017 ලෝකය’’ සමුළුවට සහභාගිවීම සඳහා අග්‍රමාත්‍යවරයා හොංකොං බලා පිටත්ව ගියා. එම සම්මන්ත්‍රණය ඊයේ ආරම්භ වූ අතර ලෝකයේ ප්‍රකට අර්ථ ශාස්ත්‍රඥයන්, ව්‍යවසායකයින් සහ සමාජ නායකයින් ද ඊට එක්ව සිටියා. අග්‍රාමාත්‍ය මාධ්‍ය අංශය සදහන් කළේ ඉකොනොමිිස්ට් සගරාවේ විශේෂ අමුත්තන්ගේ පොතෙහි සටහනක් තැබීමට අග්‍රාමාත්‍ය රනිල් වික්‍රමසිංහ එහිදී කටයුතු කළ බවයි."}