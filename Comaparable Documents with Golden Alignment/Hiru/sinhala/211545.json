{"Header": "කන්ජිපානි ඉම්රාන්ගේ ගෝලයෙකු කොටහේනේදී STF අත්අඩංගුවට", "Time": "Saturday, 02 March 2019 - 14:40", "Url": "http://www.hirunews.lk/sinhala/211545/%E0%B6%9A%E0%B6%B1%E0%B7%8A%E0%B6%A2%E0%B7%92%E0%B6%B4%E0%B7%8F%E0%B6%B1%E0%B7%92-%E0%B6%89%E0%B6%B8%E0%B7%8A%E0%B6%BB%E0%B7%8F%E0%B6%B1%E0%B7%8A%E0%B6%9C%E0%B7%9A-%E0%B6%9C%E0%B7%9D%E0%B6%BD%E0%B6%BA%E0%B7%99%E0%B6%9A%E0%B7%94-%E0%B6%9A%E0%B7%9C%E0%B6%A7%E0%B7%84%E0%B7%9A%E0%B6%B1%E0%B7%9A%E0%B6%AF%E0%B7%93-stf-%E0%B6%85%E0%B6%AD%E0%B7%8A%E0%B6%85%E0%B6%A9%E0%B6%82%E0%B6%9C%E0%B7%94%E0%B7%80%E0%B6%A7", "Content": "පාතාල සාමාජික කංජිපානි ඉම්රාන්ගේ තවත් ගෝලයෙකු කොළඹ - කොටහේන ප්‍රදේශයේදී විශේෂ කාර්ය බලකාය අත්අඩංගුවට ගෙන තිබෙනවා. පසුව ඔහු කොටහේන පොලීසියට භාරදුන් බවයි පොලිස් විශේෂ කාර්ය බලකායේ උසස් නිලධාරියෙකු හිරු ප්‍රවෘත්ති අංශයට කියා සිටියේ. ඊයේ අත්අඩංගුවට ගත් සැකකරු ළඟ තිබී අයිස් මත්ද්‍රව්‍ය ග්‍රෑම් 2 ක්, කඩුවක් සහ ඉලෙක්ට්‍රොනික් තරාදියක් ද පොලිස් භාරයට ගෙන තිබෙනවා. 43 හැවිරිදි අදාළ සැකකරු කොටහේන ප්‍රදේශයේම පදිංචි පුද්ගලයෙක්. පසුගිය 22 වනදා කංජිපානි ඉම්රාන්ගේ ප්‍රධාන වෙඩික්කරුවෙකු වන කොළඹ - 12 ප්‍රදේශයේ පදිංචි 39 හැවිරිදි ජී.රිස්වාන් නමැත්තා ද ජම්පටා වීදියේදී අත්අඩංගුවට ගැණුනා. පසුගිය වසරේ කොළඹ ප්‍රදේශ 4ක සිදුවූ  වෙඩි තැබීමේ සිද්ධි 4 ක ප්‍රධාන වෙඩික්කරු වූයේ ද මෙම පුද්ගලයායි. එමෙන්ම, එදිනම පොලිස් විශේෂ කාර්ය බලකාය මගින් ද පාතාල නායක කංජිපානි ඉම්රාන්ගේ ප්‍රධාන ගෝලයෙකු ද කොළොන්නාව - සාලමුල්ල ප්‍රදේශයේදී අත්අඩංගුවට ගත්තා. ඔහු කංජිපානි ඉම්රාන්ගේ අනියම් බිරිඳ වන ආශා ෆාරී හෙවත් කුඩු චූටි නමැති කාන්තාවට වෙඩි තැබූ පුද්ගලයායි."}