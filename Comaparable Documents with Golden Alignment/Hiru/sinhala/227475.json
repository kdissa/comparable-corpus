{"Header": "හොංකොං විරෝධතාකරුවන්ට කඳුළු ගෑස්", "Time": "Saturday, 02 November 2019 - 15:13", "Url": "http://www.hirunews.lk/sinhala/227475/%E0%B7%84%E0%B7%9C%E0%B6%82%E0%B6%9A%E0%B7%9C%E0%B6%82-%E0%B7%80%E0%B7%92%E0%B6%BB%E0%B7%9D%E0%B6%B0%E0%B6%AD%E0%B7%8F%E0%B6%9A%E0%B6%BB%E0%B7%94%E0%B7%80%E0%B6%B1%E0%B7%8A%E0%B6%A7-%E0%B6%9A%E0%B6%B3%E0%B7%94%E0%B7%85%E0%B7%94-%E0%B6%9C%E0%B7%91%E0%B7%83%E0%B7%8A", "Content": "හොංකොං හි වික්ටෝරියා උද්‍යානයේ රැදී සිටි දහස් ගණනක් වන රජයට එරෙහි විරෝධතාකරුවන්ට එරට පොලීසිය කඳුළු ගෑස් ප්‍රහාර එල්ල කර තිබෙනවා. කළු පැහැයෙන් සැරසී මුහුණු ආවරණය කර ගත් විරෝධතාකරුවන් කඩිනම් ස්වයං පාලනයක් ඉල්ලා විරෝධතාවයේ නිරත වූ බවයි විදෙස් වාර්තා සඳහන් කළේ. බ්‍රිතාන්‍යයේ යටත් විජිතයක්ව පැවති හොංකොං 1997 දී චීනය යටතට ගැණුනේ නිදහස ලබාදෙන බවට වූ පොරොන්දුව මතයි. විවිධ රටවල ජාතික ධජ රැගෙන විරෝධතාකරුවන් බ්‍රිතාන්‍ය හා ඇමරිකානු ජාතික ගී ගයමින් සිටි බවයි විදෙස් වාර්තා සඳහන් කළේ."}