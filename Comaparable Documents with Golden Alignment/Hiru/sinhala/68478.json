{"Header": "දෙමළ සන්ධානයෙන් මූලික විරෝධතා.", "Time": "Wednesday, 02 October 2013 - 16:36", "Url": "http://www.hirunews.lk/sinhala/68478/%E0%B6%AF%E0%B7%99%E0%B6%B8%E0%B7%85-%E0%B7%83%E0%B6%B1%E0%B7%8A%E0%B6%B0%E0%B7%8F%E0%B6%B1%E0%B6%BA%E0%B7%99%E0%B6%B1%E0%B7%8A-%E0%B6%B8%E0%B7%96%E0%B6%BD%E0%B7%92%E0%B6%9A-%E0%B7%80%E0%B7%92%E0%B6%BB%E0%B7%9D%E0%B6%B0%E0%B6%AD%E0%B7%8F", "Content": "උතුරු පළාත් සභා ඡන්ද විමසීම වෙනුවෙන් දෙමළ ජාතික සන්ධානය ඉදිරිපත් කළ ප්‍රතිපත්ති ප්‍රකාශනයට එරෙහිව ගොනුකර තිබූ පෙත්සම් 5 සළකා බැලීම ශ්‍රේෂ්ඨාධිකරණය හමුවේ අද සිදු කෙරුණා. ඒ අනුව එම පෙත්සම්වලට එරෙහිව දෙමළ ජාතික සන්ධානය විසින් මූලික විරෝධතා ගොනු කර තිබෙනවා. දෙමළ ජාතික සන්ධාන ප්‍රතිපත්ති ප්‍රකාශයෙහි ශ්‍රී ලංකා භූමිය තුළ වෙනම රාජ්‍යයක් පිහිටුවීම පිළිබඳව සඳහන් කර ඇති බැවින් එය ආණ්ඩුක්‍රම ව්‍යවස්ථාවට පටහැනිද යන්න සොයා බලන ලෙස ඉල්ලා මෙම පෙත්සම් ගොනු කර තිබුණේ දේශහිතෛෂී ජාතික ව්‍යාපාරය, දේශප්‍රේමි භික්ෂු පෙරමුණ සහ තවත් පුද්ගලයන් තිදෙනෙකු විසින්. දෙමළ සන්ධානය ගොනුකළ මූලික විරෝධතා ලිඛිතව ඉදිරිපත් කිරීම සඳහා ශ්‍රේෂ්ඨාධිකරණය සති දෙකක කාලයක් ලබාදී තිබෙනවා."}