{"Header": "දුම්රිය වෘත්තිය සමිති අතර අද සාකච්ඡාවක්", "Time": "Wednesday, 02 October 2019 - 7:34", "Url": "http://www.hirunews.lk/sinhala/225408/%E0%B6%AF%E0%B7%94%E0%B6%B8%E0%B7%8A%E0%B6%BB%E0%B7%92%E0%B6%BA-%E0%B7%80%E0%B7%98%E0%B6%AD%E0%B7%8A%E0%B6%AD%E0%B7%92%E0%B6%BA-%E0%B7%83%E0%B6%B8%E0%B7%92%E0%B6%AD%E0%B7%92-%E0%B6%85%E0%B6%AD%E0%B6%BB-%E0%B6%85%E0%B6%AF-%E0%B7%83%E0%B7%8F%E0%B6%9A%E0%B6%A0%E0%B7%8A%E0%B6%A1%E0%B7%8F%E0%B7%80%E0%B6%9A%E0%B7%8A", "Content": "වැටුප් විෂමතා මුල් කරගනිමින් දුම්රිය රියදුරන්, නියාමකවරුන් ඇතුලු වෘත්තිය සමිති කිහිපයක් ආරම්භ කළ වර්ජනය අද 7 වන දිනටත් ක්‍රියාත්මකයි. අද උදෑසන දුම්රිය 7ක් ධාවනයට එක් කළ බවයි දුම්රිය පාලක මැදිරිය සඳහන් කළේ. මේ අතර, අද පෙරවරු 10 ට සිය වෘත්තීය සංගම් රැස්වී, දුම්රිය සේවාවේ සියලුම වෘත්තිය සමිති මෙම අඛණ්ඩ වර්ජනයට එක් කරගැනීම සම්බන්ධයෙන් සාකච්ඡා කරන බවයි දුම්රිය අධීක්ෂණ මෙහෙයුම් නිලධාරීන්ගේ සංගමයේ සම කැදවුම්කරු ලාල් ආරියරත්න ප්‍රකාශ කළේ. ඊයේ පැවති අමාත්‍ය මණ්ඩල රැස්වීමේදි දුම්රිය සේවකයින්ගේ ගැටළු විසඳීම සඳහා එම සේවාව සංවෘත සේවාවක් බවට පත් කිරීමේ යෝජනාවට අනුමැතිය හිමි වුණා."}