{"Header": "මැමත් දැවැන්තයන් මිහිතලයෙන් අතුරුදන්වීම ගැන නව මතයක්", "Time": "Tuesday, 02 August 2016 - 15:21", "Url": "http://www.hirunews.lk/sinhala/139645/%E0%B6%B8%E0%B7%90%E0%B6%B8%E0%B6%AD%E0%B7%8A-%E0%B6%AF%E0%B7%90%E0%B7%80%E0%B7%90%E0%B6%B1%E0%B7%8A%E0%B6%AD%E0%B6%BA%E0%B6%B1%E0%B7%8A-%E0%B6%B8%E0%B7%92%E0%B7%84%E0%B7%92%E0%B6%AD%E0%B6%BD%E0%B6%BA%E0%B7%99%E0%B6%B1%E0%B7%8A-%E0%B6%85%E0%B6%AD%E0%B7%94%E0%B6%BB%E0%B7%94%E0%B6%AF%E0%B6%B1%E0%B7%8A%E0%B7%80%E0%B7%93%E0%B6%B8-%E0%B6%9C%E0%B7%90%E0%B6%B1-%E0%B6%B1%E0%B7%80-%E0%B6%B8%E0%B6%AD%E0%B6%BA%E0%B6%9A%E0%B7%8A", "Content": "උතුරු අර්ධද්වීපයේ විසූ ලෝමවලින් වැසුණු දැවැන්ත මැමත් හස්තියා මිහිපිටින් අතුරුදන් වූයේ පානීය ජල හිඟයෙන් බවට නව මතයක් ඉදිරිපත් වී තිබෙනවා. අයිස් යුගයෙන් පසු මිහිතලය උණුසුම්වීම නිසා ඇලෙස්කාවට ඔබ්බෙන් වූ දිවයින්වල විල් බොහොමයක් මුහුදට බිළිවීම ඊට හේතුවයි. ලොව විසූ ලෝම සහිත මැමත් හස්තීන් බොහොමයක් මීට වසර දස දහස් 500කට පෙර මිහිපිටින් තුරන් වූ අතර, අවසන් මැමත් සත්ත්වයා වසර 5600කට පෙර අතුරුදන් වූ බවයි විශ්වාස කෙරෙන්නේ. නූතනයේ හස්තියෙකුට වුවද දිනකට වතුර ලීටර් 70ත්, 200ත් අතර ප්‍රමාණයක් අවශ්‍ය වනවා. මේ නිසා ප්‍රමාණවත් ජලය නොමැතිවීමෙන් මැමත් හස්තීන් මිහිපිටින් තුරන් වී ඇති බව විශ්වාස කළ හැකි යැයි පරීක්ෂණ සිදුකළ ඇමරිකානු පෙන්සිල්වේනියා විශ්වවිද්‍යාලයේ මහාචාර්ය රසල් ග්‍රැහැම් පෙන්වා දෙනවා."}