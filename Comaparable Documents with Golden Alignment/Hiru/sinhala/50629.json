{"Header": "නීති ප්‍රවේශ විභාග අර්බුදයට ඇමති හකීම්ගෙන් සාධාරණයක්.", "Time": "Wednesday, 02 January 2013 - 7:19", "Url": "http://www.hirunews.lk/sinhala/50629/%E0%B6%B1%E0%B7%93%E0%B6%AD%E0%B7%92-%E0%B6%B4%E0%B7%8A%E2%80%8D%E0%B6%BB%E0%B7%80%E0%B7%9A%E0%B7%81-%E0%B7%80%E0%B7%92%E0%B6%B7%E0%B7%8F%E0%B6%9C-%E0%B6%85%E0%B6%BB%E0%B7%8A%E0%B6%B6%E0%B7%94%E0%B6%AF%E0%B6%BA%E0%B6%A7-%E0%B6%87%E0%B6%B8%E0%B6%AD%E0%B7%92-%E0%B7%84%E0%B6%9A%E0%B7%93%E0%B6%B8%E0%B7%8A%E0%B6%9C%E0%B7%99%E0%B6%B1%E0%B7%8A-%E0%B7%83%E0%B7%8F%E0%B6%B0%E0%B7%8F%E0%B6%BB%E0%B6%AB%E0%B6%BA%E0%B6%9A%E0%B7%8A", "Content": "නීති විද්‍යාල ප්‍රවේශ විභාගය සම්බන්ධයෙන් තමාට එල්ල වී ඇති චෝදනා සඳහා ලබන 08 වැනිදා පාර්ලිමේන්තුවේදී පැහැදිලි කිරීමක් සිදුකරන බව අධිකරණ අමාත්‍ය රවුෆ් හකීම් පවසනවා. පෙර වසරවලට සාපේක්ෂව මෙවර නීති විද්‍යාල ප්‍රවේශ විභාගයේ දී අක්‍රමිකතා සිදුව ඇති බවට පසුගිය දා අමාත්‍යවරයාට විවිධ චෝදනා එල්ල කළා. මෙලෙස චෝදනා කළ පිරිස අතර බොදු බල සංවිධානය ද සිටිනවා. මේ අතර, ශ්‍රී ලංකා නීතිඥ සංගමය මීට පෙර ප්‍රකාශ කළේ නීති ප්‍රවේශ විභාගයේ සහ එහි ප්‍රතිඵලවල අක්‍රමිකතාවයක් සිදුව ඇති බවට පැමිණිලි ලැබුණහොත් ඒ පිළිබඳව අදාළ පියවර ගන්නා බවයි. කෙසේ වෙතත් මෙවැනි චෝදනා එල්ල වන අතරතුරයි කොළඹ ඊයේ පැවැති උත්සවයකට එක්වෙමින් විෂය භාර අමාත්‍යවරයා මේ සම්බන්ධයෙන් අදහස් පළ කළේ. නිදහස් සටනේ පුරෝගාමී මෙහෙවරක් ඉටුකළ නායකයෙකු වන ආචාර්ය ටී.බී. ජයා මහතාගේ 123 වැනි ගුණානුස්මරණය උත්සවය ඊයේ (01) පැවැත්වුණා. ඊට එක්වූ අමාත්‍ය රවුෆ් හකීම් මේ සම්බන්ධයෙන් වැඩිදුරටත් අදහස් දැක්වූයේ මෙලෙසයි."}