{"Header": "පිල්ලේ ගැන කතා.", "Time": "Monday, 02 September 2013 - 19:57", "Url": "http://www.hirunews.lk/sinhala/66374/%E0%B6%B4%E0%B7%92%E0%B6%BD%E0%B7%8A%E0%B6%BD%E0%B7%9A-%E0%B6%9C%E0%B7%90%E0%B6%B1-%E0%B6%9A%E0%B6%AD%E0%B7%8F", "Content": "ජගත් මානව හිමිකම් කොමසාරිස් නවනීදන් පිල්ලේ මෙරට සංචාරය අවසන් කර දිවයිනෙන් පිටත්ව ගොස් ඇති නමුත් ඇය සම්බන්ධයෙන් තවමත් දේශපාලන වේදිකාවේ විවිධ අදහස් පළ වනවා. ජගත් මානව හිමිකම් කොමසාරිස්වරිය ශ්‍රී ලංකාවේ සංචාරයේ නිරත කාලසීමාවේ ඇයට මංගල යෝජනාවක් ඉදිරිපත් කළ අමාත්‍ය මර්වින් සිල්වාගේ ප්‍රකාශය ඒ අතරින් සුවිශේෂයි. ජනතා විමුක්ති පෙරමුණ කොළඹ දී අද (02) කැඳවා තිබූ මාධ්‍ය හමුවට එක්වෙමින් එම පක්ෂයේ ප්‍රධාන ලේකම් ටිල්වින් සිල්වා අමාත්‍යවරයාගේ එම ප්‍රකාශයට ප්‍රතිචාර දක්වා සිටියේ ඔහුගේ මෙම මංගල යෝජනාවට නව යෝජනාවක් ඉදිරිපත් කරමින්.  පසුගිය සතියේ පැවති මාධ්‍ය හමු  කිහිපයකදී ද මේ පිළිබදව අදහස් පළ වූ අතර අමාත්‍ය මර්වින් සිල්වා සිදුකළ එම ප්‍රකාශය සහ අමාත්‍ය නිමල් සිරිපාල ද සිල්වා, පාර්ලිමේන්තු මන්ත්‍රී ලක්ෂ්මන් කිරිඇල්ල, අමාත්‍ය කෙහෙලිය රඹුක්වැල්ල සහ ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා ඊට දැක්වූ ප්‍රතිචාරයි මේ."}