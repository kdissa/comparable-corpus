{"Header": "මුහුණු පොතෙන් මුදල් ඉපයීමට වරම්", "Time": "Tuesday, 02 April 2019 - 10:56", "Url": "http://www.hirunews.lk/sinhala/213661/%E0%B6%B8%E0%B7%94%E0%B7%84%E0%B7%94%E0%B6%AB%E0%B7%94-%E0%B6%B4%E0%B7%9C%E0%B6%AD%E0%B7%99%E0%B6%B1%E0%B7%8A-%E0%B6%B8%E0%B7%94%E0%B6%AF%E0%B6%BD%E0%B7%8A-%E0%B6%89%E0%B6%B4%E0%B6%BA%E0%B7%93%E0%B6%B8%E0%B6%A7-%E0%B7%80%E0%B6%BB%E0%B6%B8%E0%B7%8A", "Content": "ෆේස්බුක් වෙබ් අඩවියේ සිදුකරන පළ කිරීම්වලින් මුදල් ඉපයීම සඳහා අවස්ථාවක් ලබාදීමට එහි නිර්මාතෘ මාක් සකර්බර්ග් අපේක්ෂා කරනවා. ඒ සඳහා වෙබ් අඩවියේ වෙනම පිටු වෙන් කිරීමට කටයුතු කරන බවයි ජර්මනියේ ඩිජිටල් ප්‍රකාශක, ආයතනයක කාර්ය මණ්ඩලය අමතමින් ඔහු ඊයේ සඳහන් කළේ. ඒ අනුව ෆේස්බුක් වෙබ් අඩවියේ අදාළ පිටුවල පළ කරන පුවත් සඳහා ද ගෙවීමක් ලබා ගැනීමට ඒවායේ ප්‍රකාශකයන්ට හැකි වනු ඇති. ලොව විශාලතම සමාජ මාධ්‍ය ජාලය වන ෆේස්බුක් නිර්මාණය කෙරුණේ පුද්ගලයන් අතර අන්තර් සබඳතා ප්‍රවර්ධනය කිරීමේ අරමුණින්."}