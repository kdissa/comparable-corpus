{"Header": "කිලෝමීටරයක් පොළොව යට සිරවූ කම්කරුවන් බේරා ගැනීමේ මෙහෙයුම", "Time": "Friday, 02 February 2018 - 11:24", "Url": "http://www.hirunews.lk/sinhala/182684/%E0%B6%9A%E0%B7%92%E0%B6%BD%E0%B7%9D%E0%B6%B8%E0%B7%93%E0%B6%A7%E0%B6%BB%E0%B6%BA%E0%B6%9A%E0%B7%8A-%E0%B6%B4%E0%B7%9C%E0%B7%85%E0%B7%9C%E0%B7%80-%E0%B6%BA%E0%B6%A7-%E0%B7%83%E0%B7%92%E0%B6%BB%E0%B7%80%E0%B7%96-%E0%B6%9A%E0%B6%B8%E0%B7%8A%E0%B6%9A%E0%B6%BB%E0%B7%94%E0%B7%80%E0%B6%B1%E0%B7%8A-%E0%B6%B6%E0%B7%9A%E0%B6%BB%E0%B7%8F-%E0%B6%9C%E0%B7%90%E0%B6%B1%E0%B7%93%E0%B6%B8%E0%B7%9A-%E0%B6%B8%E0%B7%99%E0%B7%84%E0%B7%99%E0%B6%BA%E0%B7%94%E0%B6%B8", "Content": "දකුණු අප්‍රිකාවේ - වෙල්කොම් නගරයේ රන් ආකරයක විදුලිය ඇණ හිටීමෙන් සිරවූ පතල් කම්කරුවන් 955 දෙනෙකු මුදා ගැනීම සඳහා මෙහෙයුමක් මේ වනවිට ආරම්භ වී තිබෙනවා. බදාදා රාත්‍රියේ සිට මෙහි විදුලිය ඇණ හිට තිබූ අතර, අද උදෑසන විදුලිබලය ස්ථාපිත කිරීමෙන් පසු සෝපාන ක්‍රියාත්මක කර කම්කරුවන් මුදා ගැනීමට ප්‍රයත්නයක් දැරෙනවා. පොළොවේ සිට මීටර් දහසක් දක්වා ගැඹුරින් තට්ටු 23 කින් සමන්විත මෙම රන් ආකරය පිහිටා ඇත්තේ ජොහැනස්බර්ග් නගරයේ සිට කිලෝමීටර් 290 ක් නිරිත දෙසින්. කම්කරුවන් බේරා ගත් විට රෝහල් වෙත රැගෙන යාම සඳහා ගිලන් රථ කිහිපයක් ද එම ස්ථානයට ළඟා  වී ඇති බව සඳහන්. සිරවූ පතල්කරුවන් වෙත ආහාර හා ජලය යැවීමට ඊයේ හැකියාව ලැබුණ ද වෘත්තීය සමිති ප්‍රකාශ කළේ ඔවුන්ගේ ජීවිත තවදුරටත් අවදානම් තත්ත්වයක පවතින බවයි."}