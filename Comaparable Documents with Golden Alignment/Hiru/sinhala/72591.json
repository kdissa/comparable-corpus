{"Header": "ජ’පුර සිසු ඝාතනයේ 11 දෙනෙකු නිදහස් කරයි.", "Time": "Monday, 02 December 2013 - 13:35", "Url": "http://www.hirunews.lk/sinhala/72591/%E0%B6%A2%E0%B6%B4%E0%B7%94%E0%B6%BB-%E0%B7%83%E0%B7%92%E0%B7%83%E0%B7%94-%E0%B6%9D%E0%B7%8F%E0%B6%AD%E0%B6%B1%E0%B6%BA%E0%B7%9A-11-%E0%B6%AF%E0%B7%99%E0%B6%B1%E0%B7%99%E0%B6%9A%E0%B7%94-%E0%B6%B1%E0%B7%92%E0%B6%AF%E0%B7%84%E0%B7%83%E0%B7%8A-%E0%B6%9A%E0%B6%BB%E0%B6%BA%E0%B7%92", "Content": "ඝාතනයට ලක්වූ ශ්‍රී ජයවර්ධනපුර විශ්වවිද්‍යාලයේ කළමනාකරණ පීඨයේ  ඕ.වී. සමන්ත සිසුවා සම්බන්ධයෙන් වන නඩුව අද (02) කොළඹ මහාධිකරණ විනිසුරු කුමුදුනී වික්‍රමසිංහ හමුවේ කැදවනු ලැබුවා. එහිදී මෙම ඝාතන සිද්ධියේ විත්තිකරුවන් විසි දෙදෙනාගෙන් 11 දෙනෙකු නිදොස් කොට නිදහස් කිරීමටයි මහාධිකරණ විනිසුරුවරිය නියෝග කළේ. මෙම විත්තිකරුවන් 11 දෙනාට එරෙහිව නඩුව තවදුරටත් රැගෙන නොයන බව පැමිණිල්ල වෙනුවෙන් පෙනී සිටි ජ්‍යෙෂ්ඨ රජයේ නීතිඥ තුසිත් මුදලිගේ අද අධිකරණයට දැනුම් දුන්නා. ඒ අනුවයි මෙම විත්තිකරුවන් නිදොස් කොට නිදහස් කර ඇත්තේ. 2002 වසරේ දී ශ්‍රී ජයවර්ධනපුර විශ්වවිද්‍යාලයේ නවකවදයට විරුද්ධව කටයුතු කිරීම නිසා  ඕ.වී. සමන්ත සිසුවා ඝාතනයට ලක්වුණා. මෙම සිද්ධියේ දී තවත් 8 දෙනෙකුට බරපතල තුවාල ලැබුවා."}