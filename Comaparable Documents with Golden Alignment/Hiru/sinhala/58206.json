{"Header": "නව විදුලි ගාස්තු ප්‍රකාශයට පත් කෙරේ.", "Time": "Thursday, 02 May 2013 - 16:02", "Url": "http://www.hirunews.lk/sinhala/58206/%E0%B6%B1%E0%B7%80-%E0%B7%80%E0%B7%92%E0%B6%AF%E0%B7%94%E0%B6%BD%E0%B7%92-%E0%B6%9C%E0%B7%8F%E0%B7%83%E0%B7%8A%E0%B6%AD%E0%B7%94-%E0%B6%B4%E0%B7%8A%E2%80%8D%E0%B6%BB%E0%B6%9A%E0%B7%8F%E0%B7%81%E0%B6%BA%E0%B6%A7-%E0%B6%B4%E0%B6%AD%E0%B7%8A-%E0%B6%9A%E0%B7%99%E0%B6%BB%E0%B7%9A", "Content": "ඉහළ දැමූ විදුලිබිල ජනාධිපතිවරයාගේ නියමයෙන් අඩු කිරීමට පියවර ගත් බව විදුලිබල අමාත්‍යාංශ ලේකම් එම්.එම්.සී. ෆර්ඩිනැන්ඩු හිරු ප්‍රවෘත්ති අංශය වෙත ප්‍රකාශ කළා. ඒ අනුව ඒකක 60 දක්වා විදුලි බිලෙහි වැඩි වීමක් සිදුනොවන බවයි ඔහු කියා සිටියේ. එමෙන්ම ඒකක හැට එකේ සිට එකසිය අසූව දක්වා වන ඉන්ධන ගැලපුම් ගාස්තුව 25% කින් අඩු කිරීමට තීරණය කර තිබෙනවා. තවද, ඒකක හැට එකේ සිට ඒකක හැට හය දක්වා ඒකක හැටේ ගාස්තුව අය කිරීමටද, ඒකක අනූ එකේ සිට අනූ හය දක්වා ඒකක අනූවේ ගාස්තුවද අය කෙරෙනු ඇති. එමෙන්ම ඒකක එකසිය විසි එකේ සිට ඒකක එකසිය විසිහය දක්වා අය කරන්නේද ඒකක එකසිය විස්සේ ගාස්තුව පමණක් බව අමාත්‍යාංශ ලේකම් එම්.එම්.සී. ෆර්ඩිනැන්ඩු කියා සිටියා."}