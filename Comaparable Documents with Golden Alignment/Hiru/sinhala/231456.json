{"Header": "ජවිපෙන් චෝදනාවක්", "Time": "Thursday, 02 January 2020 - 18:44", "Url": "http://www.hirunews.lk/sinhala/231456/%E0%B6%A2%E0%B7%80%E0%B7%92%E0%B6%B4%E0%B7%99%E0%B6%B1%E0%B7%8A-%E0%B6%A0%E0%B7%9D%E0%B6%AF%E0%B6%B1%E0%B7%8F%E0%B7%80%E0%B6%9A%E0%B7%8A", "Content": "වත්මන් රජය විදෙස් රටකට කොළඹ පිහිටි අක්කර තුනක භූමි ප්‍රමාණයක් විකුණා ඇති බවට ජනතා විමුක්ති පෙරමුණ චෝදනා කරනවා. පක්ෂ මූලස්ථානයේ අද පැවති මාධ්‍ය හමුවකට එක්වෙමින් එහි ප්‍රචාරක ලේකම් පාර්ලිමේන්තු මන්ත්‍රී විජිත හේරත් මේ බව කියා සිටියා. කෙසේ වෙතත්, රටට ලැබෙන විදෙස් ආයෝජන පිළිබඳව ජනතාවගෙන් ප්‍රතික්ෂේප වූ පුද්ගලයින් විවිධ අසත්‍ය ප්‍රචාර සිදුකරන බවයි රාජ්‍ය අමාත්‍ය ෂෙහාන් සේමසිංහ පවසන්නේ. ගාලූ මුවදොර ආසන්න අක්කර 03ක ඉඩමක් විදෙස් ආයෝජන සඳහා බදු පදනම මත ලබාදීම පිළිබඳව දැනුවත් කිරීම සඳහා මුදල් අමාත්‍යාංශයේ අද පැවති මාධ්‍ය හමුවකදී ඔහු මේ බව සඳහන් කළා."}