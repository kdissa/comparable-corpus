{"Header": "ජනිපෙන් කථානායකට ලිපියක්", "Time": "Tuesday, 02 July 2019 - 8:07", "Url": "http://www.hirunews.lk/sinhala/219494/%E0%B6%A2%E0%B6%B1%E0%B7%92%E0%B6%B4%E0%B7%99%E0%B6%B1%E0%B7%8A-%E0%B6%9A%E0%B6%AE%E0%B7%8F%E0%B6%B1%E0%B7%8F%E0%B6%BA%E0%B6%9A%E0%B6%A7-%E0%B6%BD%E0%B7%92%E0%B6%B4%E0%B7%92%E0%B6%BA%E0%B6%9A%E0%B7%8A", "Content": "පාස්කු ඉරිදා ප්‍රහාරය ගැන සොයන තේරීම් කාරක සභාව විසුරුවා හැර ඒ පිළිබද පරීක්ෂණ පැවැත්වීම ජනාධිපති කොමිසමකට හෝ වෙනත් පිළිගත් ක්‍රමවේදයකට අනුව සිදුකරන ලෙස ඉල්ලමින් ජාතික නිදහස් පෙරමුණේ ප්‍රචාරක ලේකම් මොහොමඩ් මුසම්මිල් කථානායකවරයා වෙත ලිපියක් යොමු කර තිබෙනවා. ඔහු එමගින් සදහන් කර ඇත්තේ අදාළ තේරීම් කාරක සභාවේ සුජාතභාවය පිළිබද ගැටළු පවතින බවයි. තේරීම් කාරක සභාවේ සාමාජිකයන් සහරාන් හෂීම් සමඟ ඍජු හා වක්‍ර ලෙස සබඳතා පැවැත්වූ අය බව ද එහි දැක්වෙනවා."}