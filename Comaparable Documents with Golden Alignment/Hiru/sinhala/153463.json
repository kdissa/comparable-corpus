{"Header": "Update : කැළණිවැලි මාර්ගයේ දුම්රිය ප්‍රමාදය තවදුරටත්", "Time": "Thursday, 02 February 2017 - 6:36", "Url": "http://www.hirunews.lk/sinhala/153463/update-%E0%B6%9A%E0%B7%90%E0%B7%85%E0%B6%AB%E0%B7%92%E0%B7%80%E0%B7%90%E0%B6%BD%E0%B7%92-%E0%B6%B8%E0%B7%8F%E0%B6%BB%E0%B7%8A%E0%B6%9C%E0%B6%BA%E0%B7%9A-%E0%B6%AF%E0%B7%94%E0%B6%B8%E0%B7%8A%E0%B6%BB%E0%B7%92%E0%B6%BA-%E0%B6%B4%E0%B7%8A%E2%80%8D%E0%B6%BB%E0%B6%B8%E0%B7%8F%E0%B6%AF%E0%B6%BA-%E0%B6%AD%E0%B7%80%E0%B6%AF%E0%B7%94%E0%B6%BB%E0%B6%A7%E0%B6%AD%E0%B7%8A", "Content": "පීලිපැනීමට ලක්වූ අවිස්සාවේල්ල සිට කොළඹ බලා ධාවනය වූ අංක 646 දුම්රිය පීලිගත කිරීම සඳහා තවත් පැය කිහිපයක් ගතවන බව දුම්රිය දෙපාර්තමේන්තුව පවසනවා. හිරු ප්‍රවෘත්ති අංශය කළ විමසීමකදී එහි ප්‍රකාශකයෙකු සඳහන් කළේ මෙම දුම්රිය අද අලූයම 4.55 ට පමණ අවිස්සාවේල්ල දුම්රිය ස්ථානය ආසන්නයේදී පීලිපැනීමකට ලක්වූ බවයි. ඒ අනුව අද උදෑසන ධාවනය වීමට නියමිතව තිබූ දුම්රිය තුනක් අවලංගු කර තිබෙනවා. දුම්රිය ප්‍රමාදය හේතුවෙන් අද උදෑසන හෝමාගම දුම්රිය ස්ථානය දිස්වූයේ මේ අයුරින්. Update : Thursday, February 2, 2017 07.46 ------------------------------------------------------ අවිස්සාවේල්ල දුම්රිය ස්ථානය ආසන්නයේදී අද උදෑසන දුම්රියක් පීලිපැනීමකට ලක්ව තිබෙනවා. මේ හේතුවෙන් කැලණිවැලි දුම්රිය මාර්ගයේ කොළඹ දෙසට ධාවනය වන දුම්රිය 3ක් අවලංගු කර ඇති බවයි දුම්රිය දෙපාර්තමේන්තුව ප්‍රකාශ කළේ."}