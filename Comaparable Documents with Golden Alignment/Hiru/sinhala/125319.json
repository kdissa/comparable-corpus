{"Header": "කෝටි දෙකකට වැඩි විදේශ මුදල් කටුනායකදී අත්අඩංගුවට", "Time": "Tuesday, 02 February 2016 - 18:15", "Url": "http://www.hirunews.lk/sinhala/125319/%E0%B6%9A%E0%B7%9D%E0%B6%A7%E0%B7%92-%E0%B6%AF%E0%B7%99%E0%B6%9A%E0%B6%9A%E0%B6%A7-%E0%B7%80%E0%B7%90%E0%B6%A9%E0%B7%92-%E0%B7%80%E0%B7%92%E0%B6%AF%E0%B7%9A%E0%B7%81-%E0%B6%B8%E0%B7%94%E0%B6%AF%E0%B6%BD%E0%B7%8A-%E0%B6%9A%E0%B6%A7%E0%B7%94%E0%B6%B1%E0%B7%8F%E0%B6%BA%E0%B6%9A%E0%B6%AF%E0%B7%93-%E0%B6%85%E0%B6%AD%E0%B7%8A%E0%B6%85%E0%B6%A9%E0%B6%82%E0%B6%9C%E0%B7%94%E0%B7%80%E0%B6%A7", "Content": "නීති විරෝධීව විදේශීය මුදල් තොගයක් සිංගප්පුරුවට රැගෙන යාමට උත්සාහ කල සිංගප්පුරු ජාතිකයකු කටුනායක ගුවන්තොටුපලේදී අත්අඩංගුවට ගෙන තිබෙනවා. එම මුදල් තොගයෙහි වටිනාකම රුපියල් දෙකෝටි විසි දෙලක්ෂ හැත්තෑ හත්දහස් 220 ක්. අද පස්වරු 2.15 ට පමණ සිංගප්පුරුව බලා යන ගුවන්යානයකට පැමිණි සැකකරු සිය ගමන් මලුවල සගවා මෙම විදේශ මුදල් රැගෙන යාමට උත්සාහ දරා ඇතැයි සඳහන්. යුරෝ හතලිස් දෙදහසක් / අමරිකානු ඩොලර් තිස් දහසක් / ස්ටර්ලින් පවුම් විසි හත්දහසක් සහ ශ්‍රී ලංකා රුපියල් ලක්ෂ 45 ක් ඒ අතර වන බවයි හිරු ගුවන්තොටුපල වාර්තාකරු කියාසිටියේ. 47 හැවිරිදි සැකකරු අත්අඩංගුවේ තබාගෙන ගුවන්තොටුපල රේගුව විමර්ශණ ආරම්භ කර තිබෙනවා."}