{"Header": "දැරණියගල පොලිස් ස්ථානාධිපතිට ස්ථාන මාරුවක්.", "Time": "Friday, 02 August 2013 - 10:03", "Url": "http://www.hirunews.lk/sinhala/64256/%E0%B6%AF%E0%B7%90%E0%B6%BB%E0%B6%AB%E0%B7%92%E0%B6%BA%E0%B6%9C%E0%B6%BD-%E0%B6%B4%E0%B7%9C%E0%B6%BD%E0%B7%92%E0%B7%83%E0%B7%8A-%E0%B7%83%E0%B7%8A%E0%B6%AE%E0%B7%8F%E0%B6%B1%E0%B7%8F%E0%B6%B0%E0%B7%92%E0%B6%B4%E0%B6%AD%E0%B7%92%E0%B6%A7-%E0%B7%83%E0%B7%8A%E0%B6%AE%E0%B7%8F%E0%B6%B1-%E0%B6%B8%E0%B7%8F%E0%B6%BB%E0%B7%94%E0%B7%80%E0%B6%9A%E0%B7%8A", "Content": "දැරණියගල - පොලිසියේ ස්ථානාධිපති පොලිස් පරීක්ෂක ප්‍රභාත් දේශබන්දු වහාම ක්‍රියාත්මක වන පරිදි මාරු කර යැවීමට පියවර ගෙන තිබෙනවා. පොලිස් මාධ්‍ය ප්‍රකාශක පොලිස් අධිකාරි බුද්ධික සිරිවර්ධන සඳහන් කළේ සේවා අවශ්‍යතා මත ඔහු පදියතලාව පොලිසිය වෙත මාරු කර යැවීමට පියවර ගත් බවයි. මේ අනුව, දැරණියගල පොලිසියේ ස්ථානාධිපතිවරයා ලෙස නෙළුව පොලිසියේ ස්ථානාධිපතිවරයා පත් කර තිබෙනවා. නූරි වතු අධිකාරි නිහාල් පෙරේරා ඝාතන සිද්ධියෙන් පසුව පසුගියදා දැරණියගල පොලිසියේ ස්ථානාධිපතිවරයා ඇතුළු පොලිස් නිලධාරින් 20 දෙනෙකු මාරු කර යැවීමට ද කටයුතු කෙරුණා."}