{"Header": "ලෝක තරඟකාරිත්ව දර්ශකයේ ශ්‍රී ලංකාව 85 වන තැනට", "Time": "Monday, 02 October 2017 - 16:41", "Url": "http://www.hirunews.lk/sinhala/172388/%E0%B6%BD%E0%B7%9D%E0%B6%9A-%E0%B6%AD%E0%B6%BB%E0%B6%9F%E0%B6%9A%E0%B7%8F%E0%B6%BB%E0%B7%92%E0%B6%AD%E0%B7%8A%E0%B7%80-%E0%B6%AF%E0%B6%BB%E0%B7%8A%E0%B7%81%E0%B6%9A%E0%B6%BA%E0%B7%9A-%E0%B7%81%E0%B7%8A%E2%80%8D%E0%B6%BB%E0%B7%93-%E0%B6%BD%E0%B6%82%E0%B6%9A%E0%B7%8F%E0%B7%80-85-%E0%B7%80%E0%B6%B1-%E0%B6%AD%E0%B7%90%E0%B6%B1%E0%B6%A7", "Content": "ලෝකයේ තරඟකාරි ආර්ථිකයන් පිළිබඳ දර්ශකයේ ශ්‍රී ලංකාවට හිමි ස්ථානය කැපිී පෙනෙන ලෙස පහත වැටී තිබෙනවා. අවසන් වරට නිකුත් වූ දර්ශකයේ ශ්‍රී ලංකාව එහි 71 වන ස්ථානය ලබා සිටි අතර, 2017 - 2018 වසර සඳහා දැන් නිකුත් වී ඇති දර්ශකයේ ශ්‍රී ලංකාවට හිමිවී ඇත්තේ 85 වන ස්ථානයයි. මෙලෙස ලෝකයේ තරඟකාරි ආර්ථිකයන් අතර ශ්‍රී ලංකාවට හිමි ස්ථානය පහත වැටීමට හේතු ලෙස දක්වා ඇත්තේ ආයතනික පරිසරයේ පිරිහීම, භාණ්ඩ වෙළඳපොලේ පහත වැටීම, කාර්යක්ෂමතාව සහ යටිතල පහසුකම් දුර්වල වීමයි. ලෝක ආර්ථික සංසදය මගින් නිකුත් කර ඇති තරඟකාරිත්ව දර්ශකයේ මුල්තැන ස්විට්සර්ලන්තයට හිමිව ඇති අතර, සිංගප්පූරුවට සහ ඇමරිකා එක්සත් ජනපදයට එහි දෙවන සහ තුන්වන ස්ථාන හිමිවී තිබෙනවා."}