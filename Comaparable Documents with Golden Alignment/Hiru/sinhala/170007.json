{"Header": "හිටපු ජනපති මහින්දගේ ප්‍රකාශයකට නව අධිකරණ ඇමතිවරියගෙන් පිළිතුරු", "Time": "Saturday, 02 September 2017 - 18:42", "Url": "http://www.hirunews.lk/sinhala/170007/%E0%B7%84%E0%B7%92%E0%B6%A7%E0%B6%B4%E0%B7%94-%E0%B6%A2%E0%B6%B1%E0%B6%B4%E0%B6%AD%E0%B7%92-%E0%B6%B8%E0%B7%84%E0%B7%92%E0%B6%B1%E0%B7%8A%E0%B6%AF%E0%B6%9C%E0%B7%9A-%E0%B6%B4%E0%B7%8A%E2%80%8D%E0%B6%BB%E0%B6%9A%E0%B7%8F%E0%B7%81%E0%B6%BA%E0%B6%9A%E0%B6%A7-%E0%B6%B1%E0%B7%80-%E0%B6%85%E0%B6%B0%E0%B7%92%E0%B6%9A%E0%B6%BB%E0%B6%AB-%E0%B6%87%E0%B6%B8%E0%B6%AD%E0%B7%92%E0%B7%80%E0%B6%BB%E0%B7%92%E0%B6%BA%E0%B6%9C%E0%B7%99%E0%B6%B1%E0%B7%8A-%E0%B6%B4%E0%B7%92%E0%B7%85%E0%B7%92%E0%B6%AD%E0%B7%94%E0%B6%BB%E0%B7%94", "Content": "නව අධිකරණ ඇමතිනිය ලෙස පත්වූ තලතා අතුකෝරල පළමුව සිය සොහොයුරාගේ මරණය සම්බන්ධයෙන් සොයා බැලිය යුතු බවට හිටපු ජනාධිපති මහින්ද රාජපක්ෂ කළ ප්‍රකාශයට අමාත්‍යවරිය පිළිතුරු ලබාදුන්නා. ඒ, ඊයේ මහනුවරදී රාමඤ්ඤ මහ නිකායේ මහානායක අතිපූජ්‍ය නාපාන පේමසිරි හිමියන් බැහැදැකීමෙන් අනතුරුව මාධ්‍ය වෙත අදහස් දක්වමින්. ‘‘ ජනාධිපතිවරණයට 2005 ඉදිරිපත් වෙන වෙලාවෙත් එතුමා හැදුවේ මගේ සහෝදරයාගේ මරණය සම්බන්ධයෙන් රනිල් වික්‍රමසිංහ අපේ වර්තමාන අගමැතිතුමාට චෝදනා කරන්න. මම දැක්කා ඊයේත් එතුමා ඒ වගේ එකක් කියනවා, සමහර අය නොදැනගෙන සිටියාට නංගි හැටියට මම දැනගෙන හිටියා එතුමා මහින්ද රාජපක්ෂ මැතිතුමාත් එක්ක තිබුණ ඒ යාළුකම. 2005 ජනාධිපතිවරයා හැටියට පත්වෙලා අවුරුදු 10 ක් ජනාධිපති හැටියට කටයුතු කරපු මහින්ද රාජපක්ෂ මැතිතුමාට පුංචි යුතුකමක් තිබුණා පොඩි සැකයක් හරි තිබුණා නම් එතුමාගේ හිත හරිගස්ස ගන්න හරි ඒ සම්බන්ධයෙන් පරීක්ෂණයක් කරන්න. මම අධිකරණ ඇමති වෙනකන් හිටියාද ඒක කියන්න ’’ යනුවෙන් එහිදී අමාත්‍යවරිය වැඩිදුරටත් සඳහන් කළා."}