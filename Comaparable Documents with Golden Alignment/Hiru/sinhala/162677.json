{"Header": "රට වෙනුවෙන් හිරු, සෞඛ්‍ය ක්‍රියාන්විතය රට පුරා - රට වෙනුවෙන් හිරු, සහන යාත්‍රා ක්‍රියාන්විතයේ 6 වන ආධාර තොගය මාතරට", "Time": "Friday, 02 June 2017 - 13:25", "Url": "http://www.hirunews.lk/sinhala/162677/%E0%B6%BB%E0%B6%A7-%E0%B7%80%E0%B7%99%E0%B6%B1%E0%B7%94%E0%B7%80%E0%B7%99%E0%B6%B1%E0%B7%8A-%E0%B7%84%E0%B7%92%E0%B6%BB%E0%B7%94-%E0%B7%83%E0%B7%9E%E0%B6%9B%E0%B7%8A%E2%80%8D%E0%B6%BA-%E0%B6%9A%E0%B7%8A%E2%80%8D%E0%B6%BB%E0%B7%92%E0%B6%BA%E0%B7%8F%E0%B6%B1%E0%B7%8A%E0%B7%80%E0%B7%92%E0%B6%AD%E0%B6%BA-%E0%B6%B4%E0%B7%94%E0%B6%BB%E0%B7%8F-%E0%B7%83%E0%B7%84%E0%B6%B1-%E0%B6%BA%E0%B7%8F%E0%B6%AD%E0%B7%8A%E2%80%8D%E0%B6%BB%E0%B7%8F-%E0%B6%9A%E0%B7%8A%E2%80%8D%E0%B6%BB%E0%B7%92%E0%B6%BA%E0%B7%8F%E0%B6%B1%E0%B7%8A%E0%B7%80%E0%B7%92%E0%B6%AD%E0%B6%BA%E0%B7%9A-6-%E0%B7%80%E0%B6%B1-%E0%B6%86%E0%B6%B0%E0%B7%8F%E0%B6%BB-%E0%B6%AD%E0%B7%9C%E0%B6%9C%E0%B6%BA-%E0%B6%B8%E0%B7%8F%E0%B6%AD%E0%B6%BB%E0%B6%A7", "Content": "විපතට පත් අපේම සහෝදර ජනතාවට සහන සැලසීම අරමුණු කරගත් රට වෙනුවෙන් හිරු, සෞඛ්‍ය ක්‍රියාන්විතය ද මේ වනවිට ආරම්භ වී තිබෙනවා. ශ්‍රී ලංකා රතු කුරුස සමාජය සමග එක්ව අප මෙම ක්‍රියාන්විතය දියත් කරන්නේ විපතට පත්ව සිටින ජනතාවගේ සෞඛ්‍ය ගැටලූ වලට විසදුම් ලබාදීම සදහායි. ශ්‍රී ලංකා රතුකුරුස සමාජය සමග එක්ව ආපදාවට ලක්වූ ප්‍රදේශවල වෛද්‍ය කදවුරු පැවැත්වීමට අප සූදානම්. ඒ අනුව අද පහළ හංවැල්ල, ස්වර්ගාරෝපිත දේව මාතා දෙව් මැදුරේ මෙන්ම, ගම්පහ බියගම - යබරලූව දකුණ බෝධිරාජාරාම විහාරයේද සෞඛ්‍ය කඳවුරු සංවිධාන කර තිබෙනවා. එම වෛද්‍ය කදවුරුවලින් ප්‍රතිලාභ ලබා ගත් ජනතාව ඒ පිළිබදව ආසියානු මාධ්‍ය ජාලයට සහ ශ්‍රී ලංකා රතු කුරුස සමාජයට සිය කෘතවේදීත්වය පළ කළා. ආපදාවෙන් විපතට පත් ජනතාවට මෙම අවස්ථාවේ මෙවැනි සෞඛ්‍ය කදවුරු පැවැත්වීම වැදගත් බව ද ඔවුන් එහිදී පෙන්වා දුන්නා. විපතට පත් අපේම සහෝදර ජනතාවට සහන සැලසීම අරමුණු කරගත් රට වෙනුවෙන් හිරු, හිරු සහන යාත්‍රා ක්‍රියාන්විතය අද දියත් කරන්නේ මාතර දිස්ත්‍රික්කයේ ආපදාවට ලක්වූ අපේම සහෝදර ජනතාව වෙනුවෙන්. මේ වනවිට ලැබී ඇති අතිවිිශාල ආධාර තොගයෙන් කොටසක් අද මාතර දිස්ත්‍රික්කයේ ආපදා තත්ත්වයෙන් පීඩාවට පත් ජනතාව වෙනුවෙන් බෙදා හැරෙනවා. ඊයේ ගාල්ල දිස්ත්‍රික්කය පුරා ද්‍රව්‍යාධාර බෙදනු ලැබූ අතර, ඊට පෙර රත්නපුර සහ කළුතර දිස්ත්‍රික්ක වෙත ඒවා පිරිනැමුණා. රට වෙනුවෙන් හිරු, හිරු සහන යාත්‍රා ක්‍රියාන්විතයේ පළමු ආධාර තොග ගුවනින් බෙදාහැරුණේ ගොඩබිමින් ළගා විය නොහැකි ප්‍රදේශවල විපතට පත් ජනතාවටයි. එසේම, හිරු එෆ්.එම්. සහ හිරු ටී.වී. ප්‍රමුඛ ආසියානු මාධ්‍ය ජාලය අයහපත් කාලගුණයෙන් විපතට පත් ජනතාවට සහන සැලසීමේ මුඛ්‍ය පරමාර්ථයෙන් ආරම්භ කළ රට වෙනුවෙන් හිරු, හිරු සහන යාත්‍රා ක්‍රියාන්විතය සඳහා අඛණ්ඩව විශාල වශයෙන් ආධාර ද්‍රව්‍ය තොග ලැබෙමින් පවතිනවා. රට වෙනුවෙන් හිරු සහන යාත්‍රා ක්‍රියාන්විතයේ 06 වන ආධාර තොගයත් රැගෙන කොළඹින් මාතර බලා ලොරි සහ කන්ටේනර් රථ පිටත්වුයේ මේ ආකාරයෙන්. මේ මාතර රාහුල විද්‍යාලයේ රට වෙනුවෙන් හිරු සෞඛ්‍ය ක්‍රියාන්විතය පැවැත්වෙන ආකාරයයි. ------------------------------------------------------------------------------------------------ විපතට පත් අපේම සහෝදර ජනතාවට සහන සැලසීම අරමුණු කරගත් රට වෙනුවෙන් හිරු, හිරු සහන යාත්‍රා ක්‍රියාන්විතය යටතේ ආධාර බෙදාදීමට අමතරව, අද (02) සිට තවත් විශේෂ වැඩසටහනක් ක්‍රියාත්මක වනවා. ඒ විපතට පත් ජනතාව ඉදිරියට මුහුණදෙන අභියෝගය ව්‍යාප්ත වන රෝග සහ තම සෞඛ්‍ය තත්ත්වය පිළිබද ගැටලූ බව හදුනාගත් රට වෙනුවෙන් හිරු, සෞඛ්‍ය ක්‍රියාන්විතයයි. ඒ අනුව, ශ්‍රී ලංකා රතුකුරුස සමාජය සමග එක්ව ආපදාවට ලක්වූ ප්‍රදේශවල වෛද්‍ය කදවුරු පැවැත්වීමට අද සිට අප සූදානම්. ඒ අනුව අද පහළ හංවැල්ල, ස්වර්ගාරෝපිත දේව මාතා දෙව් මැදුරේ මෙන්ම, ගම්පහ බියගම - යබ්බලූව දකුණ බෝධිරුක්ඛාරාම විහාරයේද සෞඛ්‍ය කඳවුරු සංවිධාන කර තිබෙනවා. එමෙන්ම, මාතර ශාන්ත තෝමස් බාලිකා විද්‍යාලය, රාහුල විද්‍යාලය සහ උයන්වත්ත කණිෂ්ඨ විද්‍යාලයේදීද විශේෂ ප්‍රථමාධාර කඳවුරු පීඩාවට පත් ජනතාව වෙනුවෙන් හිරු සහ ශ්‍රී ලංකා රතු කුරුස සමාජය ඒකාබද්ධව අද පවත්වනු ලබනවා. පීඩාවට පත් ජනතාවගේ සියලූ සෞඛ්‍ය අවශ්‍යතා සපුරාලමින් එම කටයුතු සංවිධාන වන අතර, ඊට අදාළ ගිවිසුමට ආසියානු මාධ්‍ය ජාලය වෙනුවෙන් ප්‍රධාන විධායක නිලධාරි ධම්මික බණ්ඩාර තෙන්නකෝන් සහ ශ්‍රී ලංකා රතු කුරුස සමාජය වෙනුවෙන් එහි නියෝජ්‍ය අධ්‍යක්ෂ ජනරාල් එස්.බී. මඩුගල්ලේ ඊට අදාළ ගිවිසුමකටද ඊයේ අත්සන් කළා. මේ අතර, විපතට පත් අපේම සහෝදර ජනතාවට සහන සැලසීම අරමුණු කරගත් රට වෙනුවෙන් හිරු, හිරු සහන යාත්‍රා ක්‍රියාන්විතය සඳහා ලැබුණු අති විශාල ආධාර තොගය අද මාතර දිස්ත්‍රික්කයේ ආපදා තත්ත්වයෙන් පීඩාවට පත් ජනතාව වෙනුවෙන් බෙදා හැරෙනවා. ඊයේ ගාල්ල දිස්ත්‍රික්කය පුරා ද්‍රව්‍යාධාර බෙදනු ලැබූ අතර, ඊට පෙර රත්නපුර සහ කළුතර දිස්ත්‍රික්ක වෙත ඒවා පිරිනැමුණා. රට වෙනුවෙන් හිරු, හිරු සහන යාත්‍රා ක්‍රියාන්විතයේ පළමු ආධාර තොග ගුවනින් බෙදාහැරුණේ ගොඩබිමින් ළගා විය නොහැකි ප්‍රදේශවල විපතට පත් ජනතාවටයි. ගාල්ල දිස්ත්‍රික්කයේ අවතැන්ව සිටින ජනතාව වෙනුවෙන් කන්ටේනර් රථ සහ ලොරි රථ මගින් රැගෙන ගිය විශාල ආධාර තොගය ඊයේ නිල වශයෙන් භාර කෙරුණේ ගාල්ල සහකාර දිස්ත්‍රික් ලේකවරයාටයි. පසුව මාපලගම, බද්දේගම ඇතුළු ප්‍රදේශ රැසක විපතට පත් ජනතාවට ඒවා බෙදා දුන්නා. එසේම, හිරු එෆ්.එම්. සහ හිරු ටී.වී. ප්‍රමුඛ ආසියානු මාධ්‍ය ජාලය අයහපත් කාලගුණයෙන් විපතට පත් ජනතාවට සහන සැලසීමේ මුඛ්‍ය පරමාර්ථයෙන් ආරම්භ කළ රට වෙනුවෙන් හිරු, හිරු සහන යාත්‍රා ක්‍රියාන්විතය සඳහා අඛණ්ඩව විශාල වශයෙන් ආධාර ද්‍රව්‍ය තොග ලැබෙමින් පවතිනවා. නාවල පාර, නුගේගොඩ පිහිටි ප්‍රධාන එකතු කිරීමේ මධ්‍යස්ථානය වෙත පැමිණෙන පරිත්‍යාගශීලින් ආධාර ද්‍රව්‍ය එකලස් කිරීමේ කටයුතුවලටද දායකවීම විශේෂත්වයක්. ලැබෙන ආධාර තොග සකස් කිරීමේ කටයුතු සඳහා හිරු පිරිවරට ශක්තියක් වීමට ස්වෙච්ඡාවෙන් සිවිල් ආරක්ෂක දෙපාර්තමේන්තුවේ භටයින්ද ඊයේ අප හා එක්වුණා. මෙම කටයුත්තට සුවහසක් ජනතාව සිය සහය ලබාදෙද්දී ආසියානු මාධ්‍ය ජාලයත් ඒ හා සමාන දායකත්වයක් මෙම දැවැන්ත ක්‍රියාන්විතය සඳහා ලබාදෙනවා. ආසියානු මාධ්‍ය ජාලයේ ප්‍රේක්ෂකයින් සහ ශ්‍රාවකයන් වෙත ලබාදෙන සියලූම මුදල් ත්‍යාග අත්හිටුවා එම මුදල් ආපදා හේතුවෙන් විපතට පත් ජනතාව වෙනුවෙන් වෙන් කිරීමට තීරණය කළේ ඒ හේතුවෙන්. පිහිටක් අවැසි මොහොතක පීඩාවට පත් අපේම සහෝදර ජනතාව වෙනුවෙන් හිරු ටී.වී. සහ හිරු එෆ්.එම්. ප්‍රමුඛ ආසියානු මාධ්‍ය ජාලය තවදුරටත් කැපවන බව අප සිහිපත් කරන්නේ නිහතමානීවයි. මේ ඊයේ ගාල්ල දිස්ත්‍රික්කය පුරා රට වෙනුවෙන් හිරු සහන යාත්‍රා ක්‍රියාන්විතයේ ආධාර බෙදා දුන් ආකාරයයි...."}