{"Header": "විල්පත්තු අභය භූමිය අසලින් කේරළ ගංජා කිලෝ 200 ක්", "Time": "Tuesday, 02 May 2017 - 19:34", "Url": "http://www.hirunews.lk/sinhala/160455/%E0%B7%80%E0%B7%92%E0%B6%BD%E0%B7%8A%E0%B6%B4%E0%B6%AD%E0%B7%8A%E0%B6%AD%E0%B7%94-%E0%B6%85%E0%B6%B7%E0%B6%BA-%E0%B6%B7%E0%B7%96%E0%B6%B8%E0%B7%92%E0%B6%BA-%E0%B6%85%E0%B7%83%E0%B6%BD%E0%B7%92%E0%B6%B1%E0%B7%8A-%E0%B6%9A%E0%B7%9A%E0%B6%BB%E0%B7%85-%E0%B6%9C%E0%B6%82%E0%B6%A2%E0%B7%8F-%E0%B6%9A%E0%B7%92%E0%B6%BD%E0%B7%9D-200-%E0%B6%9A%E0%B7%8A", "Content": "විල්පත්තු අභය භූමිය ආසන්න ප්‍රදේශයකදී කේරළ ගංජා කිලෝ 200 ක් සමග පුද්ගලයන් තුන්දෙනෙකු පොලිස් අත්අඩංගුවට ගෙන තිබෙනවා. අද පස්වරු 3 ට පමණ කල්පිටිය පොලිසියට ලැබුනු තොරතුරකට අනුව කළ වැටලීමකදීයි මෙම ගංජා තොගය හමුවී ඇත්තේ. විල්පත්තු අභය භූමිය ආසන්න කොලන්කනත්ත ප්‍රදේශයේ පලු ගස් දෙකක ගැට ගසා රඳවා තිබු ගෝනි 7 ක මෙම කේරළ ගංජා තොගය තිබී ඇතැයි සඳහන්. ඒවා ඉන්දියාවේ සිට මෙරටට රැගෙන ආ ඒවා බවටයි හෙළිවී ඇත්තේ. අත්අඩංගුවට ගත් සැකකරුවන් අවුරුදු 45 / 32 සහ 29 වයස්වල පසුවන්නන් අතර ඔවුන් කල්පිටිය ප්‍රදේශයේ පදිංචිකරුවන් බව පොලිසිය ප්‍රකාශ කළා. සැකකරුවන් හෙට පුත්තලම මහේස්ත්‍රාත් අධිකරණයට ඉදිරිපත් කිරිමට නියමිතයි."}