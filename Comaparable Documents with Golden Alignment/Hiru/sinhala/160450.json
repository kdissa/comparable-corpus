{"Header": "ගෝල් ෆේස් මැයි රැළියේදී මියගිය දෙදෙනාගේ මරණවලට නිවැරදි හේතුව හෙළිවෙයි", "Time": "Tuesday, 02 May 2017 - 18:33", "Url": "http://www.hirunews.lk/sinhala/160450/%E0%B6%9C%E0%B7%9D%E0%B6%BD%E0%B7%8A-%E0%B7%86%E0%B7%9A%E0%B7%83%E0%B7%8A-%E0%B6%B8%E0%B7%90%E0%B6%BA%E0%B7%92-%E0%B6%BB%E0%B7%90%E0%B7%85%E0%B7%92%E0%B6%BA%E0%B7%9A%E0%B6%AF%E0%B7%93-%E0%B6%B8%E0%B7%92%E0%B6%BA%E0%B6%9C%E0%B7%92%E0%B6%BA-%E0%B6%AF%E0%B7%99%E0%B6%AF%E0%B7%99%E0%B6%B1%E0%B7%8F%E0%B6%9C%E0%B7%9A-%E0%B6%B8%E0%B6%BB%E0%B6%AB%E0%B7%80%E0%B6%BD%E0%B6%A7-%E0%B6%B1%E0%B7%92%E0%B7%80%E0%B7%90%E0%B6%BB%E0%B6%AF%E0%B7%92-%E0%B7%84%E0%B7%9A%E0%B6%AD%E0%B7%94%E0%B7%80-%E0%B7%84%E0%B7%99%E0%B7%85%E0%B7%92%E0%B7%80%E0%B7%99%E0%B6%BA%E0%B7%92", "Content": "ගාලුමුවදොරපිටියේ පැවැති මැයි රැළියට සහභාගි වූ පුද්ගලයන් දෙනාගේ මරණවලට හේතුව හෙළිවී තිබෙනවා. අද පැවති පශ්චාත් මරණ පරීක්ෂණයේදී අනාවරණ වී ඇත්තේ හෘදයාබාධ හේතුවෙන් ඔවුන් මියගොස් ඇති බවයි. අධික හිරු රශ්මිය සහ විඩාව හේතුවෙන් රෝගි වූ පුද්ගලයින් 5 දෙනෙකු පමණ ඊයේ  පස්වරුවේ රෝහලට ඇතුළත් කළ බව කොළඹ ජාතික රෝහල ප්‍රකාශ කර තිබුණා. මෙලෙස මිය ගොස් ඇත්තේ මහනුවර සහ නිවිතිගල යන ප්‍රදේශවල පදිංචි වයස අවුරුදු 80ක් සහ 62ක් වන පුද්ගලයන් දෙදෙනෙක්. මේ අතර කැම්බල් පිටියේ පැවති එක්සත් ජාතික පක්ෂ මැයි රැළියට පැමිණ යළි නිවෙස වෙත යමින් සිටි පුද්ගලයකු  ද රිය අනතුරකින් මරණයට පත්වුනා. ඔහු ගමන් කළ බස් රථයේ පා පුවරුවෙන් ඇද වැටී බසයේම රෝදයකට යටවීමෙනුයි එම මරණය සිදුව ඇත්තේ. ඔහු සීගිරිය පිදුරංගල ප්‍රදේශයේ පදිංචිකරුවෙක්."}