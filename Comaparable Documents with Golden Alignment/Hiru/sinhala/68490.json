{"Header": "ලොග් බලපත්‍ර ගාස්තු මින් ඉදිරියට ගෙවන්නේ නැහැ. ගැමුණු.", "Time": "Wednesday, 02 October 2013 - 19:43", "Url": "http://www.hirunews.lk/sinhala/68490/%E0%B6%BD%E0%B7%9C%E0%B6%9C%E0%B7%8A-%E0%B6%B6%E0%B6%BD%E0%B6%B4%E0%B6%AD%E0%B7%8A%E2%80%8D%E0%B6%BB-%E0%B6%9C%E0%B7%8F%E0%B7%83%E0%B7%8A%E0%B6%AD%E0%B7%94-%E0%B6%B8%E0%B7%92%E0%B6%B1%E0%B7%8A-%E0%B6%89%E0%B6%AF%E0%B7%92%E0%B6%BB%E0%B7%92%E0%B6%BA%E0%B6%A7-%E0%B6%9C%E0%B7%99%E0%B7%80%E0%B6%B1%E0%B7%8A%E0%B6%B1%E0%B7%9A-%E0%B6%B1%E0%B7%90%E0%B7%84%E0%B7%90-%E0%B6%9C%E0%B7%90%E0%B6%B8%E0%B7%94%E0%B6%AB%E0%B7%94", "Content": "පළාත් සභා  මගින් අය කෙරෙන ලොග් බලපත්‍ර ගාස්තු මින් ඉදිරියට නොගෙවීමට ලංකා පෞද්ගලික බස් හිමියන්ගේ සංගමය තීරණය කර තිබෙනවා. කොළඹ අද පැවති මාධ්‍ය හමුවකට එක්වෙමින් එහි සභාපති ගැමුණු විජේරත්න කියා සිටියේ පළාත් සභා සඳහා ලොග් බලපත්‍ර ගාස්තුවක් ගෙවනු ලැබුවද මාර්ග රැසක බස් රථ ගාල් කිරීමට ස්ථානයක් වෙන් කිරීමට පළාත් සභා අපොහොසත් වී ඇති බවයි. ඇතැම් බස් රථ සේවකයින්ට මුත්‍රා කිරීමට පවා පහසුකම් නොමැති බවද ඔහු මෙහිදී පෙන්වා දුන්නා. ඇතැම් බස් රථ සේවකයින් මත්කුඩුවලට ඇබ්බැහි වී ඇති බවයි ලංකා පෞද්ගලික බස් හිමියන්ගේ සංගමයේ සභාපතිවරයා කියා සිටියේ. ඉදිරියේදි අධිකරණයට ගොස් ලොග් බලපත්‍ර ගාස්තු අත්හිටුවීමේ නියෝගයක් ලබාගන්නා බවද ඔහු මෙහිදී තවදුරටත් සඳහන් කළා."}