{"Header": "භූ කම්පනයෙන් ලංකාවට බලපෑමක් නැහැ", "Time": "Wednesday, 02 March 2016 - 20:53", "Url": "http://www.hirunews.lk/sinhala/127634/%E0%B6%B7%E0%B7%96-%E0%B6%9A%E0%B6%B8%E0%B7%8A%E0%B6%B4%E0%B6%B1%E0%B6%BA%E0%B7%99%E0%B6%B1%E0%B7%8A-%E0%B6%BD%E0%B6%82%E0%B6%9A%E0%B7%8F%E0%B7%80%E0%B6%A7-%E0%B6%B6%E0%B6%BD%E0%B6%B4%E0%B7%91%E0%B6%B8%E0%B6%9A%E0%B7%8A-%E0%B6%B1%E0%B7%90%E0%B7%84%E0%B7%90", "Content": "ඉන්දුනීසියාවට බලපෑ භූ කම්පනයෙන් ශ්‍රී ලංකාවට කිසිදු අවධානමක් නොමැති බව ආපදා කළමණාකරණ මධ්‍යස්ථානය පවසනවා. ඔවුන් සඳහන් කලේ මෙම භූ කම්පනය පිළිබඳ තවදුරටත් අවධානයෙන් පසුවන බවයි. ඉන්දුනීසියාවේ නිරිතදිග වෙරළ තීරයට බලපෑ භූ කම්පනය රික්ටර් මාපක ඒකක 7.9 ක් ලෙසටයි සටහන් වී ඇත්තේ. අමරිකා භූ විද්‍යා සමීක්ෂණ ආයතනය නිවේදනය කලේ පොළොව අභ්‍යන්තරයේ කිලෝමීටර් 10 ක් පමණ ගැඹුරකින් මෙම භූ චලනය හටගෙන ඇති බවයි. භූ කම්පනයෙන් සිදුවු හානියක් පිළිබඳ මෙතෙක් තොරතුරු අනාවරණ වී නැහැ. කම්පනයත් සමග ඉන්දුනීසියානු ජනතාව දැඩි කලබලයට පත්ව ඇති බවයි විදෙස් පුවත් සේවා පෙන්වා දෙන්නේ. භූ කම්පනයෙන් පසු නිරතදිග වෙරළ තීරයට සුනාමි අවධානමක් ද නිකුත්කර ඇතැයි සඳහන්. 2014 වසරේදී ඉන්දුනීසියාවේ සිදුවු භූ චලනයකින් පුද්ගලයන් දෙලක්ෂ තිස් දහසකට ජීවිත අහිමිවුනා."}