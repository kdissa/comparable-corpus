{"Header": "ලබන ඉරිදාත් දේව මෙහෙයන් නොපවත්වන ලෙස දැනුම්දීමක්", "Time": "Thursday, 02 May 2019 - 13:32", "Url": "http://www.hirunews.lk/sinhala/215599/%E0%B6%BD%E0%B6%B6%E0%B6%B1-%E0%B6%89%E0%B6%BB%E0%B7%92%E0%B6%AF%E0%B7%8F%E0%B6%AD%E0%B7%8A-%E0%B6%AF%E0%B7%9A%E0%B7%80-%E0%B6%B8%E0%B7%99%E0%B7%84%E0%B7%99%E0%B6%BA%E0%B6%B1%E0%B7%8A-%E0%B6%B1%E0%B7%9C%E0%B6%B4%E0%B7%80%E0%B6%AD%E0%B7%8A%E0%B7%80%E0%B6%B1-%E0%B6%BD%E0%B7%99%E0%B7%83-%E0%B6%AF%E0%B7%90%E0%B6%B1%E0%B7%94%E0%B6%B8%E0%B7%8A%E0%B6%AF%E0%B7%93%E0%B6%B8%E0%B6%9A%E0%B7%8A", "Content": "ලබන ඉරුදිනත් කතෝලික දේවස්ථානවල දේව මෙහෙයන් නොපවත්වන ලෙස අගරදගුරු මැල්කම් කාදිනල් රංජිත් හිමිපාණන් දන්වා තිබෙනවා. හිරු ප්‍රවෘත්ති අංශය කළ විමසීමකදී අගරදගුරු පදවි ජන සන්නිවේදන හා සංස්කෘතික කේන්ද්‍රයේ අධ්‍යක්ෂ එඞ්මන් තිලකරත්න පියතුමන් කියා සිටියේ ඒ පිළිබදව සියලූම දේවස්ථාන දැනුවත් කර ඇති බවයි. මේ අතර, පාස්කු ඉරිදා සිදුවූ බෝම්බ ප්‍රහාර වලින් තුවාල ලැබූවන්ගේ සුවදුක් සොයා බැලීම සදහා මහාචාර්ය පූජ්‍ය මැදගොඩ අභයතිස්ස හිමියන් ඇතුළු භික්ෂුන් වහන්සේ පිරිසක් කොළඹ ජාතික රෝහලට අද පැමිණියා. මෙහිදී භික්ෂුුන් වහන්සේ සෙත් පිරිත් සජ්ජායනා කර තුවාල ලැබූවන්ට ඉක්මන් සුවය ප්‍රාර්ථනා කළා. අනතුරුව මාධ්‍ය වෙත අදහස් දක්වමින් මහාචාර්ය පූජ්‍ය මැදගොඩ අභයතිස්ස හිමියන් කියා සිටියේ දේශපාලන මැදිහත්වීම් සහ වාසි පිළිබද නොසිතා ප්‍රහාරයට සම්බන්ධ පුද්ගලයින්ට එරෙහිව නීතිය ක්‍රියාත්මක කළ යුතු බවයි."}