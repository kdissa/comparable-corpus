{"Header": "බෙන්තර ඉඩම් අක්කර 2500 ක ඵලදායීතාවය ඉහළ නැංවීමට පියවර.", "Time": "Saturday, 02 November 2013 - 16:02", "Url": "http://www.hirunews.lk/sinhala/70560/%E0%B6%B6%E0%B7%99%E0%B6%B1%E0%B7%8A%E0%B6%AD%E0%B6%BB-%E0%B6%89%E0%B6%A9%E0%B6%B8%E0%B7%8A-%E0%B6%85%E0%B6%9A%E0%B7%8A%E0%B6%9A%E0%B6%BB-2500-%E0%B6%9A-%E0%B6%B5%E0%B6%BD%E0%B6%AF%E0%B7%8F%E0%B6%BA%E0%B7%93%E0%B6%AD%E0%B7%8F%E0%B7%80%E0%B6%BA-%E0%B6%89%E0%B7%84%E0%B7%85-%E0%B6%B1%E0%B7%90%E0%B6%82%E0%B7%80%E0%B7%93%E0%B6%B8%E0%B6%A7-%E0%B6%B4%E0%B7%92%E0%B6%BA%E0%B7%80%E0%B6%BB", "Content": "බෙන්තර ගඟ දකුණු ඉවුර ප්‍රදේශයේ භාවිතයට නොගත් ඉඩම් අක්කර 2500 ක ඵලදායීතාවය වර්ධනය කිරීමේ අරමුණින් වාරිමාර්ග දෙපාර්තමේන්තුවේ කළුතර දිස්ත්‍රික් ඉත්තෑපාන ඒකක කාර්යාලය ජනාධිපතිවරයා අතින් ඊයේ විවෘත වුණා. පසුගිය ජූලි මාසයේ පැවති කළුතර දිස්ත්‍රික් සංවර්ධන කමිටු රැස්වීමේදී බෙන්තර, වළල්ලාවිට ප්‍රදේශවල කුඹුරුවලට කරදිය ගලාඒම හේතුවෙන් කුඹුරු අක්කර දහස් ගණනක් විනාශවීම පිළිබඳ ජනාධිපතිවරයාගේ අවධානය යොමුවුණා. ඒ අනුවයි එම ඉඩම්වල ඵලදායීතාවය වර්ධනය කිරීම සඳහා අවධානය යොමුකරන ලෙස ජනාධිපතිවරයා වාරිමාර්ග අමාත්‍යාංශයට උපදෙස් ලබාදුන්නේ. එම උපදෙස්වලට අනුව බෙන්තර ගඟ දකුණු ඉවුර ප්‍රදේශයේ භාවිතයට නොගත් ඉඩම් අක්කර 2500 ක ඵලදායීතාවය ඉහළ නැංවීමේ අරමුණෙනුයි මෙම වාරිමාර්ග දෙපාර්තමේන්තුවේ ඒකක කාර්යාලය ඉදිකර විවෘත කෙරුණේ."}