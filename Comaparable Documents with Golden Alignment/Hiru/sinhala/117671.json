{"Header": "පියෙකුට මේ තරම් වේදනාවක් දුන්, හිතක් නැති දියණිය කෝ ?", "Time": "Friday, 02 October 2015 - 10:35", "Url": "http://www.hirunews.lk/sinhala/117671/%E0%B6%B4%E0%B7%92%E0%B6%BA%E0%B7%99%E0%B6%9A%E0%B7%94%E0%B6%A7-%E0%B6%B8%E0%B7%9A-%E0%B6%AD%E0%B6%BB%E0%B6%B8%E0%B7%8A-%E0%B7%80%E0%B7%9A%E0%B6%AF%E0%B6%B1%E0%B7%8F%E0%B7%80%E0%B6%9A%E0%B7%8A-%E0%B6%AF%E0%B7%94%E0%B6%B1%E0%B7%8A-%E0%B7%84%E0%B7%92%E0%B6%AD%E0%B6%9A%E0%B7%8A-%E0%B6%B1%E0%B7%90%E0%B6%AD%E0%B7%92-%E0%B6%AF%E0%B7%92%E0%B6%BA%E0%B6%AB%E0%B7%92%E0%B6%BA-%E0%B6%9A%E0%B7%9D", "Content": "දරුවන්ගේ රැකවරණය අහිමිව දින ගණනක් පුරා අව්, වැසිවලට මැදිව මාලබේ බස් නැවතුම්පලේ සිටින පියෙකු අපට හමුවුණා. පසුගිය පොහෝ දිනයේ සිට මේ පියාගේ නවාතැන වී තිබෙන්න බස්නැවතුම්පලයි. තනිව නැගී සිටීන්නට තරම්වත් වාරුවක් නැති මේ පියාව මෙහි දමාගොස් තිබුණේ කාන්තාවක් විසින්. මාලබේ බස් නැවතුම්පලේ සිටි මේ පියාට අවසානයේ පිහිට වූයේ පොලිස් නිලධාරින් පිරිසක්. තම ජීවිතද කැප කරමින් දරුවන් ලොකු මහත් කරනා මව්පියන්ට අවසානයේ මහමග හෝ වැඩිහිටි නිවාස උරුම කර දෙන දරුවන් කොතෙකුත් සිටිනු අද වනවිට දැකිය හැකි වීම කනගාටුවට කරුණක්. දරු පරපුර තුළ චින්තනයේ වෙනසක් සිදු නොකළහොත් අද අප මේ දකින දසුන අනාගතයේ සුලබ නොවනු ඇති බව කිසිවෙකුටත් කිව හැකිද? බලධාරීන් උත්සුක විය යුත්තේ ඒ චින්තන වෙනස සමාජයේ ඇති කිරීමට නොවේද?"}