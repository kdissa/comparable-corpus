{"Header": "රත් හඳුන් ජාවාරම්කරුවන් ගැන තොරතුරු ජාත්‍යන්තර පොලීසියට", "Time": "Tuesday, 02 January 2018 - 13:49", "Url": "http://www.hirunews.lk/sinhala/179943/%E0%B6%BB%E0%B6%AD%E0%B7%8A-%E0%B7%84%E0%B6%B3%E0%B7%94%E0%B6%B1%E0%B7%8A-%E0%B6%A2%E0%B7%8F%E0%B7%80%E0%B7%8F%E0%B6%BB%E0%B6%B8%E0%B7%8A%E0%B6%9A%E0%B6%BB%E0%B7%94%E0%B7%80%E0%B6%B1%E0%B7%8A-%E0%B6%9C%E0%B7%90%E0%B6%B1-%E0%B6%AD%E0%B7%9C%E0%B6%BB%E0%B6%AD%E0%B7%94%E0%B6%BB%E0%B7%94-%E0%B6%A2%E0%B7%8F%E0%B6%AD%E0%B7%8A%E2%80%8D%E0%B6%BA%E0%B6%B1%E0%B7%8A%E0%B6%AD%E0%B6%BB-%E0%B6%B4%E0%B7%9C%E0%B6%BD%E0%B7%93%E0%B7%83%E0%B7%92%E0%B6%BA%E0%B6%A7", "Content": "ශ්‍රී ලංකාව ඇතුළු රටවල් රැසක සැගවී සිටින රත් හඳුන් ජාවාරම්කරුවන් අත්අඩංගුවට ගැනීම සදහා ඉන්දීය රහස් පොලීසිය ජාත්‍යන්තර පොලීසියේ සහාය ඉල්ලා ඇති බව හින්දු පුවත්පත වාර්තා කළා. නැගෙනහිර ඉන්දියාවේ වැවෙන වටිනා ශාකයක් වන රත් හඳුන් ජාවාරමට සම්බන්ධ සැකකරුවන් 30 දෙනෙකු පමණ ශ්‍රී ලංකාව මෙන්ම, චීනය, මැලේසියාව, ඩුබායි, අබුඩාබි, නේපාලය, සිංගප්පූරුව සහ මියන්මාරය යන රටවල සැගවී සිටින බව ඉන්දීය ඔත්තු සේවාවන්හි විශ්වාසයයි. ඔවුන් අත්අඩංගුවට ගැනීම සදහා සහය වන්නැයි ඉන්දීය රහස් පොලීසිය එරට සිටින ජාත්‍යන්තර පොලීසියේ නියෝජිතයන්ට දැනුම් දී තිබෙනවා."}