{"Header": "නායකත්ව පුහුණුවට විරෝධය පා පත්‍රිකා බෙදා හැරීමක්.", "Time": "Wednesday, 02 January 2013 - 19:46", "Url": "http://www.hirunews.lk/sinhala/50689/%E0%B6%B1%E0%B7%8F%E0%B6%BA%E0%B6%9A%E0%B6%AD%E0%B7%8A%E0%B7%80-%E0%B6%B4%E0%B7%94%E0%B7%84%E0%B7%94%E0%B6%AB%E0%B7%94%E0%B7%80%E0%B6%A7-%E0%B7%80%E0%B7%92%E0%B6%BB%E0%B7%9D%E0%B6%B0%E0%B6%BA-%E0%B6%B4%E0%B7%8F-%E0%B6%B4%E0%B6%AD%E0%B7%8A%E2%80%8D%E0%B6%BB%E0%B7%92%E0%B6%9A%E0%B7%8F-%E0%B6%B6%E0%B7%99%E0%B6%AF%E0%B7%8F-%E0%B7%84%E0%B7%90%E0%B6%BB%E0%B7%93%E0%B6%B8%E0%B6%9A%E0%B7%8A", "Content": "සරසවි සිසුන්ගේ නායකත්ව පුහුණුව සහ යාපනය සරසවියේ අර්බුදය මෙන්ම දිවයිනේ අනෙකුත් විශ්වවිද්‍යාලයන්හි ද විවිධ ගැටුම් වාර්තා වුණා. අද දිනයේ ලංකා ජාතික ශිෂ්‍ය සංගමය කොළඹ - කොටුව දුම්රිය පල ඉදිරිපිටදී අත්පත්‍රිකා බෙදා හැරියේ සරසවි 3 ට ආරක්ෂක අංශ මැදිහත්වන බවට චෝදනා කරමින්. සිය ක්‍රියාමාර්ගයේ අරමුණ පැහැදිළි කළ එම සංගමයේ ප්‍රධාන ලේකම් අසංක බුලේගොඩ. මේ අතර අන්තර් විශ්වවිද්‍යාලීය ශිෂ්‍ය බලමණ්ඩලය චෝදනා කරන්නේ නවක සරසවි සිසුන්ට හමුදා පුහුණුවක් ලබාදෙන බවටයි. තම මතය පැහැදිළි කළ එහි කැඳවුම්කරු සංජීව බණ්ඩාර. කෙසේ වෙතත් උසස් අධ්‍යාපන අමාත්‍ය එස්.බී. දිසානායක කියා සිටින්නේ පවතින සම්ප්‍රදායට එරෙහිවීමේදී විරෝධතා එල්ලවීම සාමාන්‍ය දෙයක් බවයි. ඔහු ඊයේ දිනයේ මේ බව කියා සිටියේ හොරණ - දොඹගොඩ යුද්ධෝපකරණ පුහුණු පාසලේ නායකත්ව පුහුණුවට පැමිණි සිසුන් අමතමින්."}