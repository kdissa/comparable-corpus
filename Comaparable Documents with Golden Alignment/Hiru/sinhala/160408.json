{"Header": "වායු කැළඹීමකින් ගුවන් මගීන් 27 දෙනෙකුට තුවාල", "Time": "Tuesday, 02 May 2017 - 9:06", "Url": "http://www.hirunews.lk/sinhala/160408/%E0%B7%80%E0%B7%8F%E0%B6%BA%E0%B7%94-%E0%B6%9A%E0%B7%90%E0%B7%85%E0%B6%B9%E0%B7%93%E0%B6%B8%E0%B6%9A%E0%B7%92%E0%B6%B1%E0%B7%8A-%E0%B6%9C%E0%B7%94%E0%B7%80%E0%B6%B1%E0%B7%8A-%E0%B6%B8%E0%B6%9C%E0%B7%93%E0%B6%B1%E0%B7%8A-27-%E0%B6%AF%E0%B7%99%E0%B6%B1%E0%B7%99%E0%B6%9A%E0%B7%94%E0%B6%A7-%E0%B6%AD%E0%B7%94%E0%B7%80%E0%B7%8F%E0%B6%BD", "Content": "පැහැදිලි අහසේ හදිසියේ මතු වූ වායු කැළඹීමක් නිසා රුසියාවේ මොස්කව් සිට තායිලන්තයේ බැංකොක් බලා පැමිණි ගුවන් යානයක මගීන් 27 දෙනෙකුට තුවාල සිදුවී තිබෙනවා. අනපේක්ෂිත අන්දමින් වායු කැළඹීම ඇති වූ නිසා ගුවන් යානය දෝලනය වීමට පටන් ගෙන ඇති අතර, ඒ පිළිබද මගීන්ට කලින් අනතුරු ඇගවීමක් සිදුකිරීමට හැකි වී නැහැ. විශේෂයෙන් ආරක්ෂිත අසුන් පටි පැළඳ නොසිටි මගීන්ටයි මෙහිදී වැඩි වශයෙන් අනතුරු සිදුවී ඇත්තේ. ඇතැමුන් අස්ථි බිදීම්වලට ලක්වී ඇති අතර, 3 දෙනෙකුට ශල්‍යකර්ම කිරීමට සිදුව තිබෙනවා. ඒරොෆ්ලොට් ගුවන් සේවයට අයත් මෙම බෝයිං යානයේ මගීන් 313 දෙනෙකු ගමන් කර ඇති අතර, තුවාල ලැබූ මගීන් ඇතුළත් කෙරුණේ බැංකොක් නුවර රෝහලකටයි."}