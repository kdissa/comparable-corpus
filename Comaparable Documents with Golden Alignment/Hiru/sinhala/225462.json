{"Header": "නිල නිවාස භාවිත කරන්නේ නැහැ - ජනාධිපති අපේක්ෂක සජිත්", "Time": "Wednesday, 02 October 2019 - 19:05", "Url": "http://www.hirunews.lk/sinhala/225462/%E0%B6%B1%E0%B7%92%E0%B6%BD-%E0%B6%B1%E0%B7%92%E0%B7%80%E0%B7%8F%E0%B7%83-%E0%B6%B7%E0%B7%8F%E0%B7%80%E0%B7%92%E0%B6%AD-%E0%B6%9A%E0%B6%BB%E0%B6%B1%E0%B7%8A%E0%B6%B1%E0%B7%9A-%E0%B6%B1%E0%B7%90%E0%B7%84%E0%B7%90-%E0%B6%A2%E0%B6%B1%E0%B7%8F%E0%B6%B0%E0%B7%92%E0%B6%B4%E0%B6%AD%E0%B7%92-%E0%B6%85%E0%B6%B4%E0%B7%9A%E0%B6%9A%E0%B7%8A%E0%B7%82%E0%B6%9A-%E0%B7%83%E0%B6%A2%E0%B7%92%E0%B6%AD%E0%B7%8A", "Content": "තමා ජනාධිපතිවරණයෙන් ජයග්‍රහණය කළ පසු ජනාධිපතිවරුන්ට හිමිවන නිල නිවාස භාවිත නොකරන බව එක්සත් ජාතික පෙරමුණේ ජනාධිපති අපේක්ෂක අමාත්‍ය සජිත් ප්‍රේමදාස පවසනවා. මංගල සමරවීර අමාත්‍යවරයාගේ නිවසේ අද පැවති මාධ්‍ය හමුවකට එක්වෙමින් ඔහු මේ බව කියා සිටියා. මේ අතර ජනාධිපති මෛත්‍රීපාල සිරිසේන සහ එක්සත් ජාතික පක්ෂයේ නියෝජිතයින් අතර විශේෂ සාකච්ඡාවක් ජනාධිපති නිල නිවසේදී ඊයේ රාත්‍රියේ පැවැත්වුණා. අද පෙරවරුවේ අමාත්‍ය මංගල සමරවීරගේ නිවසේ පැවති මාධ්‍ය හමුවට එක්සත් ජනතා නිදහස් සන්ධානයේ හිටපු අමාත්‍යවරයෙකු වන අතාවුද සෙනෙවිරත්න සහ හිටපු නියෝජ්‍ය අමාත්‍යවරයෙකු ඩබ්ලිව්.බී. ඒකනායකද එක්ව සිටියා. ඒ, ජනාධිපති ධුර අපේක්ෂක අමාත්‍ය සජිත් ප්‍රේමදාසට සහය දැක්වීම සඳහායි."}