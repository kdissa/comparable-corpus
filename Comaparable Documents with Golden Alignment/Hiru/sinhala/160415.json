{"Header": "යුරෝපයට යන ගුවන් මගීන්ට ඇමරිකාවෙන් අනතුරු ඇඟවිමක්", "Time": "Tuesday, 02 May 2017 - 11:07", "Url": "http://www.hirunews.lk/sinhala/160415/%E0%B6%BA%E0%B7%94%E0%B6%BB%E0%B7%9D%E0%B6%B4%E0%B6%BA%E0%B6%A7-%E0%B6%BA%E0%B6%B1-%E0%B6%9C%E0%B7%94%E0%B7%80%E0%B6%B1%E0%B7%8A-%E0%B6%B8%E0%B6%9C%E0%B7%93%E0%B6%B1%E0%B7%8A%E0%B6%A7-%E0%B6%87%E0%B6%B8%E0%B6%BB%E0%B7%92%E0%B6%9A%E0%B7%8F%E0%B7%80%E0%B7%99%E0%B6%B1%E0%B7%8A-%E0%B6%85%E0%B6%B1%E0%B6%AD%E0%B7%94%E0%B6%BB%E0%B7%94-%E0%B6%87%E0%B6%9F%E0%B7%80%E0%B7%92%E0%B6%B8%E0%B6%9A%E0%B7%8A", "Content": "යුරෝපයට යන ඇමරිකානු ගුවන් මගීන් ත්‍රස්ත ප්‍රහාරයක අවදානමට ලක් විය හැකි බවට අමරිකානු රාජ්‍ය දෙපාර්තමේන්තුව අනතුරු ඇගවීමක් සිදු කර තිබෙනවා. අයි.එස් හිතවාදින් සහ අන්තවාදීන් කිිසිදු දැනුම්දීමකින් තොරව  ඕනෑම මොහොතක එවැනි ප්‍රහාරයක් එල්ල කල හැකි බවයි එමගින් සදහන් කර ඇත්තේ. පසුගිය කාලය තුළ ප්‍රංශය, ස්වීඩනය, එක්සත් රාජධානිය සහ රුසියාව යන රටවල සිදුවූ අන්තවාදී ප්‍රහාර ද ඇමරිකානු රාජ්‍ය දෙපාර්තමේන්තුව මෙහිදී සිහිපත් කර තිබෙනවා. ඔත්තු සේවා වාර්තා කර ඇත්තේ ඉරාකයේ සහ සිරියාවේ සටන් කළ අයි.එස්. සන්නද්ධ සාමාජිකයන් 1900ක් පමණ මේ වන විට නැවතත් යුරෝපයට ගොස් ඇති බවයි."}