{"Header": "යුද්ධ ප්‍රකාශ කර සිටි ඇමති දෙපල එකම අසුනේ", "Time": "Wednesday, 02 December 2015 - 14:36", "Url": "http://www.hirunews.lk/sinhala/121230/%E0%B6%BA%E0%B7%94%E0%B6%AF%E0%B7%8A%E0%B6%B0-%E0%B6%B4%E0%B7%8A%E2%80%8D%E0%B6%BB%E0%B6%9A%E0%B7%8F%E0%B7%81-%E0%B6%9A%E0%B6%BB-%E0%B7%83%E0%B7%92%E0%B6%A7%E0%B7%92-%E0%B6%87%E0%B6%B8%E0%B6%AD%E0%B7%92-%E0%B6%AF%E0%B7%99%E0%B6%B4%E0%B6%BD-%E0%B6%91%E0%B6%9A%E0%B6%B8-%E0%B6%85%E0%B7%83%E0%B7%94%E0%B6%B1%E0%B7%9A", "Content": "නිපුණතා සංවර්ධන හා වෘත්තීය පුහුණු අමාත්‍යංශය යටතේ ඇති රාජ්‍ය ආයතන කීපයකට නුසුදුස්සන් පත්කලේ යැයි අමාත්‍ය මහින්ද සමරසිංහ මහතාට විරුද්ධව ජනාධිපතිවරයාට හා අගමැතිවරයාට පැමිණිලි කළ රාජ්‍ය අමාත්‍ය පාලිත රන්ගේ බණ්ඩාර මහතා හා අමාත්‍ය මහින්ද සමරසිංහ  මහතා පසුගියදා රත්මලාන ජර්මානු තාක්ෂණ පුහුණු ආයතනයේ පැවැති උත්සවයකදී එකට හමුවූහ. 2016 වසර සඳහා කාර්මික පුහුණුවට එක්වූ 450 ක් වූ ආධුනිකයන් පිළිගැනීම සඳහා පැවැති එම උත්සවය අවසානයේ ඇමැති දෙපල හා ජර්මානු නියෝජිතයා , 1926 වසරේ නිශ්පාදනය කළ ‘රෝල්ස් රොයිස්’ මෝටර් රථයකින් ජර්මානු තාක්ෂණ පුහුණු ආයතනය තුළ කෙටි චාරිකාවකට එක්වූහ."}