{"Header": "ජනපතිගෙන් කුඩා දරුවන්ට අවුරුදු තෑගි.", "Time": "Wednesday, 02 January 2013 - 15:37", "Url": "http://www.hirunews.lk/sinhala/50676/%E0%B6%A2%E0%B6%B1%E0%B6%B4%E0%B6%AD%E0%B7%92%E0%B6%9C%E0%B7%99%E0%B6%B1%E0%B7%8A-%E0%B6%9A%E0%B7%94%E0%B6%A9%E0%B7%8F-%E0%B6%AF%E0%B6%BB%E0%B7%94%E0%B7%80%E0%B6%B1%E0%B7%8A%E0%B6%A7-%E0%B6%85%E0%B7%80%E0%B7%94%E0%B6%BB%E0%B7%94%E0%B6%AF%E0%B7%94-%E0%B6%AD%E0%B7%91%E0%B6%9C%E0%B7%92", "Content": "මොරටුව - රාවතාවත්ත - මදර් තෙරේසා ළමා නිවාසයට අද පෙරවරුවේ පැමිණි ජනාධිපති මහින්ද රාජපක්ෂ මහතා එහි කුඩා දරුවන්ට අවුරුදු තෑගි පිරිනැමුවා. කුඩා දරුවන් සමඟ සතුටු සාමිච්චියේ යෙදුණු ජනාධිපතිවරයා එහි කාර්ය මණ්ඩලය සමඟ ද සුහද කථාබහක නිරත වූ බවයි ජනාධිපති මාධ්‍ය ඒකකය ප්‍රකාශ කළේ. අනතුරුව උපතේ සිට අවුරුදු 3 දක්වා වූ කුඩා දරුවන් රැක බලා ගන්නා රාවතාවත්ත - සර්වෝදය සුවසෙත පෝෂණ මධ්‍යස්ථානයට ජනාධිපති මහින්ද රාජපක්ෂ මහතා ගොස් තිබෙනවා. එහි වාසය කරන කුඩා දරුවන් සඳහා ද ජනාධිපතිවරයා තෑගිබෝග පිරිනැමූ බවයි ජනාධිපති මාධ්‍ය ඒකකය ප්‍රකාශ කළේ."}