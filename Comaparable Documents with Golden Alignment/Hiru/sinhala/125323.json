{"Header": "ඥාණසාර හිමි නිසා පැල්මඩුල්ල උණුසුම්", "Time": "Tuesday, 02 February 2016 - 19:04", "Url": "http://www.hirunews.lk/sinhala/125323/%E0%B6%A5%E0%B7%8F%E0%B6%AB%E0%B7%83%E0%B7%8F%E0%B6%BB-%E0%B7%84%E0%B7%92%E0%B6%B8%E0%B7%92-%E0%B6%B1%E0%B7%92%E0%B7%83%E0%B7%8F-%E0%B6%B4%E0%B7%90%E0%B6%BD%E0%B7%8A%E0%B6%B8%E0%B6%A9%E0%B7%94%E0%B6%BD%E0%B7%8A%E0%B6%BD-%E0%B6%8B%E0%B6%AB%E0%B7%94%E0%B7%83%E0%B7%94%E0%B6%B8%E0%B7%8A", "Content": "තම සංවිධානය සටන් වදින්නේ සිංහලේ උරුමය රැකගැනීමට බව බොදුබල සේනා සංවිධානය පවසනවා. කොළඹ අද කැඳවා තිබූ මාධ්‍ය හමුවට එක්වෙමින් එම සංගමයේ ප්‍රධාන විධායක නිලධාරී ඩිලන්ත විතානගේ කියා සිටියේ පූජ්‍ය ගලගොඩඅත්තේ ඥාණසාර හිමියන් අතින් වැරැද්දක් සිදුවූ බවත් ඊට හේතුව රණවිරුවන් වෙනුවෙන් පෙනී සිටීම බවයි. ඩිලන්ත විතානගේ මෙහිදී ඉල්ලා සිටියේ පුජ්‍ය ගලගොඩඅත්තේ ඥානසාර හිමියන් අත්අඩංගුවට ගැනීමට විරෝධය දක්වමින් මෙවර නිදහස් දිනය වර්ජනය කරන ලෙසටයි. මේ අතර බොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥාණසාර හිමියන් නිදහස් කරන ලෙස ඉල්ලා පැල්මඩුල්ල නගරයේදී අද ජනතා පෙත්සමක් අත්සන් කරනු ලැබුවා. එම අවස්ථාවේදී පැල්මඩුල්ල ප්‍රාදේශීය සභාවේ හිටපු එක්සත් ජාතික පක්ෂ මන්ත්‍රීවරයෙකු පැමිණ එම කටයුතුවලට බාධා කළේ  පාසල් ළමයින් කිහිපදෙනෙකු එම පෙත්සමට අත්සන් තැබීම සම්බන්ධයෙන් විරෝධය පළ කරමින්. මේ එහිදී භික්ෂූන් වහන්සේලා සහ රැස්ව සිටි පිරිස අතර උනුසුම් සංවාදයක් ඇතිවුණා."}