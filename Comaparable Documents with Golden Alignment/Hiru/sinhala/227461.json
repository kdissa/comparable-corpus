{"Header": "දෙමළ පක්ෂ තීරණය දින 3කින්", "Time": "Saturday, 02 November 2019 - 12:40", "Url": "http://www.hirunews.lk/sinhala/227461/%E0%B6%AF%E0%B7%99%E0%B6%B8%E0%B7%85-%E0%B6%B4%E0%B6%9A%E0%B7%8A%E0%B7%82-%E0%B6%AD%E0%B7%93%E0%B6%BB%E0%B6%AB%E0%B6%BA-%E0%B6%AF%E0%B7%92%E0%B6%B1-3%E0%B6%9A%E0%B7%92%E0%B6%B1%E0%B7%8A", "Content": "ජනාධිපතිවරණයේ දී සහය පළ කරන පාර්ශවය සම්බන්ධයෙන් ඉදිරි දින 3 තුළ තම තීරණය දැනුම් දෙන බව දෙමළ ජනතා පෙරමුණේ් නායක, උතුර පළාත් හිටපු ප්‍රධාන අමාත්‍ය සී.වී. විග්නේෂ්වරන් පවසනවා. ඔහු මේ බව කියා සිටියේ යාපනයේ ඊයේ පැවති මාධ්‍ය හමුවකට එක්වෙමින්. ‘‘ ජනපති අපේක්ෂක සජිත් ප්‍රේමදාසගේ ප්‍රත්පත්ති ප්‍රකාශනයේ භාෂා තුනෙන්ම එකම කරුණු සදහන් වෙනව ද කියලා සලකා බලන්න  ඕනි. ඒකීය රටක් යන වචනයට වෙනස් වචන තියෙනව ද බලන්න  ඕනි. එක භාෂාවකින් එකක් කියලා අනෙක් භාෂාවෙන් තවත් එකක් කියලා තිබෙනව ද බලන්න  ඕනි. ඉංග්‍රීසි දෙමළ අතර වෙනසක් තියෙනවා කියලා තිබෙනවා. ඒ නිසා ප්‍රතිපත්ති ප්‍රකාශනයේ පිටපත් බැලිය යුතුයි. විදේශ රටවල හිත දිනා ගන්න ඉංග්‍රීසි භාෂාවෙන් එක දෙයක් කියලා සිංහලෙන් තව එකක් කියලා ද බලන්න  ඕනි. මේ ගැන අධ්‍යයනය කරලා නීති විශාරද මත විමසලා තීරණයක් දැනුම් දෙන්න තව දින තුනක කාලයක් ගත වේවි."}