{"Header": "පෙර පාසැල් ගිය දරුවා අතරමගදී ත්‍රී රෝද රථයට බිලි", "Time": "Thursday, 02 March 2017 - 14:24", "Url": "http://www.hirunews.lk/sinhala/155858/%E0%B6%B4%E0%B7%99%E0%B6%BB-%E0%B6%B4%E0%B7%8F%E0%B7%83%E0%B7%90%E0%B6%BD%E0%B7%8A-%E0%B6%9C%E0%B7%92%E0%B6%BA-%E0%B6%AF%E0%B6%BB%E0%B7%94%E0%B7%80%E0%B7%8F-%E0%B6%85%E0%B6%AD%E0%B6%BB%E0%B6%B8%E0%B6%9C%E0%B6%AF%E0%B7%93-%E0%B6%AD%E0%B7%8A%E2%80%8D%E0%B6%BB%E0%B7%93-%E0%B6%BB%E0%B7%9D%E0%B6%AF-%E0%B6%BB%E0%B6%AE%E0%B6%BA%E0%B6%A7-%E0%B6%B6%E0%B7%92%E0%B6%BD%E0%B7%92", "Content": "ත්‍රී රෝද රථයකින් වැටී පෙර පාසැල් දරුවකු ජීවිතක්ෂයට පත්ව තිබෙනවා. අද උදෑසන 8 ට පමණ කලවාන රදැල්ල ප්‍රදේශයේ අතුරු මාර්ගයක ගමන් කල ත්‍රී රෝද රථයකින් මෙම දරුවා වැටී ඇති බවයි පොලිසිය සඳහන් කලේ. ඇද වැටුනු දරුවා එම ත්‍රී රෝද රථයටම යටවීමෙන් පසු බරපතල තුවාල ලබා කලවාන රෝහලට ඇතුලත් කිරීමෙන් පසු මියගොස් තිබෙනවා. ඔහු කලවාන හගරංගල ප්‍රදේශයේ පදිංචි 4 හැවිරිදි දරුවෙක්. මෙම ත්‍රී රෝද රථය කලවාන නගරයේ සිට පෙරපාසැලකට දරුවන් ප්‍රවාහනය කරමින් සිටියදීයි අනතුර සිදුව ඇත්තේ. එහි රියදුරා පොලිස් අත්අඩංගුවට ගෙන තිබෙනවා."}