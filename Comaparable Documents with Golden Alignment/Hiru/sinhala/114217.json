{"Header": "Update : අත්අඩංගුවට පත් පළාත් ඇමති ප්‍රමිත බණ්ඩාර ඇප මත මුදා හැරේ", "Time": "Sunday, 02 August 2015 - 17:42", "Url": "http://www.hirunews.lk/sinhala/114217/%E0%B7%84%E0%B7%92%E0%B6%A7%E0%B6%B4%E0%B7%94-%E0%B6%87%E0%B6%B8%E0%B6%AD%E0%B7%92-%E0%B6%A2%E0%B6%B1%E0%B6%9A%E0%B6%9C%E0%B7%9A-%E0%B6%B4%E0%B7%94%E0%B6%AD%E0%B7%8F-%E0%B6%85%E0%B6%AD%E0%B7%8A%E0%B6%85%E0%B6%A9%E0%B6%82%E0%B6%9C%E0%B7%94%E0%B7%80%E0%B6%A7", "Content": "එක්සත් ජාතික පක්ෂ ආධාරකරුවන් තුන්දෙනෙකුට පහරදීමේ සිද්ධියක් සම්බන්ධයෙන් අත්අඩංගුවට ගත් හිටපු අමාත්‍ය ජනක බණ්ඩාර තෙන්නකෝන්ගේ පුත් මධ්‍යම පළාත් අමාත්‍ය ප්‍රමිත බණ්ඩාර තෙන්නකෝන් රුපියල් ලක්ෂයක ශරීර ඇප මත මුදා හැරුණා. ඒ, දඹුල්ල මහේස්ත්‍රාත්වරයා හමුවට ඊයේ ඉදිරිපත් කිරීමෙන් අනතුරුවයි. පොලිස් මාධ්‍ය ප්‍රකාශක කාර්යාලය සදහන් කළේ පසුගිය 31 වන දා රාත්‍රී 10.45ට පමණ දඹුල්ල - මාතලේ ප්‍රධාන මාර්ගයේ විහාර හන්දිය ප්‍රදේශයේදී මෙම පහර දීම සිදුව ඇති බවයි. සිද්ධියට අදාළ පැමිණිල්ල පිළිබඳ විමර්ශන කිරීමෙන් පසු මධ්‍යම පළාත් අමාත්‍ය ප්‍රමිත බණ්ඩාර තෙන්නකෝන් අත්අඩංගුවට ගත්තා. ඔහු මධ්‍යම පළාත් ක්‍රීඩා, යෞවන, වනිතා සහ ග්‍රාමීය කටයුතු අමාත්‍යවරයා ලෙස කටයුතු කරනවා. Update : Monday, 03 August 2015 - 8:09 ---------------------------------------------------- හිටපු ඇමති ජනකගේ පුතා අත්අඩංගුවට එක්සත් ජාතික පක්ෂ ආධාරකරුවන් තුන්දෙනෙකුට පහරදීමේ සිද්ධියක් සම්බන්ධයෙන් හිටපු අමාත්‍ය ජනක බණ්ඩාර තෙන්නකෝන්ගේ පුත් මධ්‍යම පළාත් අමාත්‍ය ප්‍රමිත බණ්ඩාර තෙන්නකෝන් පොලීසිය අද (02) අත්අඩංගුවට ගත්තා. පොලිස් මාධ්‍ය ප්‍රකාශක කාර්යාලය සදහන් කළේ පසුගිය 31 වන දා රාත්‍රී 10.45ට පමණ දඹුල්ල - මාතලේ ප්‍රධාන මාර්ගයේ විහාර හන්දිය ප්‍රදේශයේදී මෙම පහර දීම සිදුව ඇති බවයි. සිද්ධියට අදාළ පැමිණිල්ල පිළිබඳ විමර්ශන කිරීමෙන් පසු මධ්‍යම පළාත් අමාත්‍ය ප්‍රමිත බණ්ඩාර තෙන්නකෝන් අද අත්අඩංගුවට ගෙන ඇති අතර මේ වන විට දඹුල්ල මහේස්ත්‍රාත්වරයා හමුවට ඉදිරිපත් කිරීමට කටයුතු කරමින් සිටින බව සදහන්. ඔහු මධ්‍යම පළාත් ක්‍රීඩා, යෞවන, වනිතා සහ ග්‍රාමීය කටයුතු අමාත්‍යවරයා ලෙසයි කටයුතු කරන්නේ."}