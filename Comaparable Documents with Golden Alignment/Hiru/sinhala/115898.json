{"Header": "දෙහිවල සත්වෝද්‍යානයේ අයිස් කෝන් 'වැල්' බිස්නස් - Hiru CIA", "Time": "Wednesday, 02 September 2015 - 22:47", "Url": "http://www.hirunews.lk/sinhala/115898/%E0%B6%AF%E0%B7%99%E0%B7%84%E0%B7%92%E0%B7%80%E0%B6%BD-%E0%B7%83%E0%B6%AD%E0%B7%8A%E0%B7%80%E0%B7%9D%E0%B6%AF%E0%B7%8A%E2%80%8D%E0%B6%BA%E0%B7%8F%E0%B6%B1%E0%B6%BA%E0%B7%9A-%E0%B6%85%E0%B6%BA%E0%B7%92%E0%B7%83%E0%B7%8A-%E0%B6%9A%E0%B7%9D%E0%B6%B1%E0%B7%8A-%E0%B7%80%E0%B7%90%E0%B6%BD%E0%B7%8A-%E0%B6%B6%E0%B7%92%E0%B7%83%E0%B7%8A%E0%B6%B1%E0%B7%83%E0%B7%8A-hiru-cia", "Content": "හිරු CIA ඔස්සේ අප ඊයේ (01) හෙළි කළේ දෙහිවල සත්වෝද්‍යානයේ අවන්හල් තුළ සිසිල්බීම බෝතල් අලෙවිය මගින් පාරිභෝගිකයන්  ගසාකන අකාරයයි. ඊට අමතරව සත්වෝද්‍යානයේ කුරුළු උයන අසල ඇති  අවන්හලේ අයිස් කෝන් අලෙවි කිරීමේදී තවත් අපූරු පාරිභෝගික ගසාකෑමක් සිදුවනවා. පාරිභෝගික ඇස් වසා සිදු කරන මෙම ගසාකෑම වටහා ගැනීමට නොහැකි ඇතැම් පාරිභෝගිකයන් අසරණ වන ආකාරය ද අප කැමරා නෙත ගැටුණා. වෙළෙඳපොලේ රුපියල් 20 - 30 ත් අතර මිලකට අලෙවි කරනා අයිස් කෝන් එකක් මෙම අවන්හලේ රුපියල් 45 ක් වන අතර, ඉන් දෙකක් මිලදී ගත් විට ඉතිරි මුදල් වෙනුවට ලබා දෙන්නේ ද පෙපර්මින්ට් පැකට්ටුවක්."}