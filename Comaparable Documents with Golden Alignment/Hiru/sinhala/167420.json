{"Header": "සෞදියෙන් රතු මුහුදේ මහා පරිමාණ සංචාරක ව්‍යාපෘතියක්", "Time": "Wednesday, 02 August 2017 - 13:10", "Url": "http://www.hirunews.lk/sinhala/167420/%E0%B7%83%E0%B7%9E%E0%B6%AF%E0%B7%92%E0%B6%BA%E0%B7%99%E0%B6%B1%E0%B7%8A-%E0%B6%BB%E0%B6%AD%E0%B7%94-%E0%B6%B8%E0%B7%94%E0%B7%84%E0%B7%94%E0%B6%AF%E0%B7%9A-%E0%B6%B8%E0%B7%84%E0%B7%8F-%E0%B6%B4%E0%B6%BB%E0%B7%92%E0%B6%B8%E0%B7%8F%E0%B6%AB-%E0%B7%83%E0%B6%82%E0%B6%A0%E0%B7%8F%E0%B6%BB%E0%B6%9A-%E0%B7%80%E0%B7%8A%E2%80%8D%E0%B6%BA%E0%B7%8F%E0%B6%B4%E0%B7%98%E0%B6%AD%E0%B7%92%E0%B6%BA%E0%B6%9A%E0%B7%8A", "Content": "රතු මුහුදේ පිහිටි දූපත් 50ක් කේන්ද්‍ර කර ගනිමින් අති විශාල සංචාරක ප්‍රවර්ධන වැඩසටහනක් දියත් කිරීමට සෞදි රජය සූදානම් වනවා. ඒ අනුව අධි සුඛෝපභෝගී හෝටල් මෙහි ඉදිකිරීමට නියමිත අතර, ඒවායේ ඉදිකිරීම් කටයුතු ලබන වසරේදී ආරම්භ වනු ඇති. විදේශීය මෙන්ම දේශීය සංචාරකයින්ට විවෘත වන මෙම සංචාරක කලාපයට පැමිණීමේදී වීසා නීති ලිහිල් කිරීමට ද අපේක්ෂා කරන බව සෞදි රජය සඳහන් කළා. මත්පැන් සහ සිනමාශාලා සෞදි අරාබිය තුළ තහනම් වන අතර, මෙම සංචාරක කලාපයට ඇතුළුවීමේදී පැළදිය යුතු ඇඳුම්, ආයිත්තම් පිළිබඳ සීමා ලිහිල් කරන්නේ ද යන්න මෙතෙක් පැහැදිලි නොමැති බවයි විදෙස් මාධ්‍ය වාර්තා කළේ."}