{"Header": "ඒකාබද්ධ විපක්ෂයේ යෝජනා සළකා නැහැ - හිටපු ජනපති", "Time": "Thursday, 02 November 2017 - 14:13", "Url": "http://www.hirunews.lk/sinhala/175097/%E0%B6%92%E0%B6%9A%E0%B7%8F%E0%B6%B6%E0%B6%AF%E0%B7%8A%E0%B6%B0-%E0%B7%80%E0%B7%92%E0%B6%B4%E0%B6%9A%E0%B7%8A%E0%B7%82%E0%B6%BA%E0%B7%9A-%E0%B6%BA%E0%B7%9D%E0%B6%A2%E0%B6%B1%E0%B7%8F-%E0%B7%83%E0%B7%85%E0%B6%9A%E0%B7%8F-%E0%B6%B1%E0%B7%90%E0%B7%84%E0%B7%90-%E0%B7%84%E0%B7%92%E0%B6%A7%E0%B6%B4%E0%B7%94-%E0%B6%A2%E0%B6%B1%E0%B6%B4%E0%B6%AD%E0%B7%92", "Content": "නව ව්‍යවස්ථාව සැකසීම සඳහා ඒකාබද්ධ විපක්ෂය විසින් ඉදිරිපත් කළ සියලූ යෝජනා ඉවත් කර ඇති බව හිටපු ජනාධිපති මහින්ද රාජපක්ෂ පවසනවා. සිව් වන දිනටත් ව්‍යවස්ථාදායක මණ්ඩලය අද රැස්වුණු අතර අතුරු වාර්තාව පිළිබඳ විවාදයට එක්වෙමිනුයි ඔහු මේ බව කියා සිටියේ. මේ අතර නව ආණ්ඩුක්‍රම ව්‍යවස්ථාව සම්බන්ධයෙන් ඡුන්දය ලබාදීමේදී ආණ්ඩු පක්ෂයේ සිටින මන්ත්‍රීවරුන්ට සිය හෘද සාක්ෂියට අනුව ඡන්දය ප්‍රකාශ කිරීම සඳහා අවස්ථාව ලබාදෙන ලෙස තමන් අග්‍රාමාත්‍යවරයාගෙන් ඉල්ලා සිටින බව ද හිටපු ජනාධිපති මහින්ද රාජපක්ෂ කියා සිටියා."}