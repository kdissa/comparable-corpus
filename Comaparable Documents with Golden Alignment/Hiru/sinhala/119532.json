{"Header": "උපාලි කොඩිකාරට එරෙහිව නඩුවක් ගොනු කෙරේ", "Time": "Monday, 02 November 2015 - 19:44", "Url": "http://www.hirunews.lk/sinhala/119532/%E0%B6%8B%E0%B6%B4%E0%B7%8F%E0%B6%BD%E0%B7%92-%E0%B6%9A%E0%B7%9C%E0%B6%A9%E0%B7%92%E0%B6%9A%E0%B7%8F%E0%B6%BB%E0%B6%A7-%E0%B6%91%E0%B6%BB%E0%B7%99%E0%B7%84%E0%B7%92%E0%B7%80-%E0%B6%B1%E0%B6%A9%E0%B7%94%E0%B7%80%E0%B6%9A%E0%B7%8A-%E0%B6%9C%E0%B7%9C%E0%B6%B1%E0%B7%94-%E0%B6%9A%E0%B7%99%E0%B6%BB%E0%B7%9A", "Content": "බරපතල වංචා දූෂණ විමර්ශන සිදුකරන විශේෂ ජනාධිපති පරීක්ෂණ කොමිසන් සභාවේදී පොලිසියේ රාජකාරියට බාධාවක් සිදුකළ බවට චෝදනා කරමින් බස්නාහිර පළාත් සභා මන්ත්‍රී උපාලි කොඩිකාරට එරෙහිව කුරුදුවත්ත පොලිසිය කොළඹ මහේස්ත්‍රාත් අධිකරණයේ අද නඩුවක් ගොනුකළා. පසුගිය ඔක්තෝම්බර් 16 වනදා බරපතල වංචා දූෂණ විමර්ශන අංශයට හිටපු ජනාධිපති මහින්ද රාජපක්ෂ කැඳවූ අවස්ථාවේදී පොලිසියට බාධා කළ බවටයි ඔහුට එරෙහිව චෝදනා එල්ල වන්නේ. කෙසේ වෙතත් කොළඹ ප්‍රධාන මහේස්ත්‍රාත් ගිහාන් පිලපිටිය නියෝග කළේ නඩුව  ලබන ජනවාරි 18 වනදා විභාගයට ගැනීමටයි."}