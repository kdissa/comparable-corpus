{"Header": "ජපානය උණුසුම් වෙයි.", "Time": "Monday, 02 September 2013 - 15:35", "Url": "http://www.hirunews.lk/sinhala/66355/%E0%B6%A2%E0%B6%B4%E0%B7%8F%E0%B6%B1%E0%B6%BA-%E0%B6%8B%E0%B6%AB%E0%B7%94%E0%B7%83%E0%B7%94%E0%B6%B8%E0%B7%8A-%E0%B7%80%E0%B7%99%E0%B6%BA%E0%B7%92", "Content": "බටහිරදිග ජපානයේ මෙවර ගිම්හාන උෂ්ණත්වය වාර්තාගත අන්දමින් ඉහළ ගොස් තිබෙනවා. උණුසුම් වා දහරා හේතුවෙන් ජපානය පුරා පුද්ගලයන් 54,000ක් රෝහල් ගත කෙරුණු අතර, මිය ගිය සංඛ්‍යාව 87 දෙනෙකු බව ජපාන ආපදා කළමනාකරණ ආයතනය ප්‍රකාශ කළා. මැයි මාසයේ අග සිට මෙලෙස ජපානයේ උණුසුම් කාලගුණයක් දක්නට ලැබෙන අතර බටහිරදිග කොචි නුවර පසුගිය අගෝස්තු 12 වන දා සෙල්සියස් අංශක 41ක උෂ්ණත්වයක් වාර්තා වූ බව සදහන්. මෙය 2007 වසරේ ජපානයේ වාර්තා වූ සෙල්සියස් අංශය 49.9ක වාර්තාව අභිබවා යාමක්. දැනට දැඩි උණුසුමක් බල පවත්වන බටහිර දිග ජපානයට, ව්‍යාපාරික කේන්ද්‍රයක් වන ඔසාකා, ඓතිහාසික කියෝටෝ නගරය මෙන්ම කියුෂු සහ ෂිකෝකු යන ජපානයේ තුන්වන සහ සතර වන විශාලතම දිවයින් ද ඇතුළත්."}