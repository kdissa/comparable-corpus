{"Header": "සරණගේ පහරකෑමට ලක්වූ එජාප ආධාරකරුට නොතීසි", "Time": "Wednesday, 02 December 2015 - 16:59", "Url": "http://www.hirunews.lk/sinhala/121242/%E0%B7%83%E0%B6%BB%E0%B6%AB%E0%B6%9C%E0%B7%9A-%E0%B6%B4%E0%B7%84%E0%B6%BB%E0%B6%9A%E0%B7%91%E0%B6%B8%E0%B6%A7-%E0%B6%BD%E0%B6%9A%E0%B7%8A%E0%B7%80%E0%B7%96-%E0%B6%91%E0%B6%A2%E0%B7%8F%E0%B6%B4-%E0%B6%86%E0%B6%B0%E0%B7%8F%E0%B6%BB%E0%B6%9A%E0%B6%BB%E0%B7%94%E0%B6%A7-%E0%B6%B1%E0%B7%9C%E0%B6%AD%E0%B7%93%E0%B7%83%E0%B7%92", "Content": "පසුගිය මහ මැතිවරණ සමයේ හිටපු නියෝජ්‍ය අමාත්‍ය සරණ ගුණවර්ධනගෙන් පහරකෑමට ලක්වූ බවට වාර්තාවුණු එක්සත් ජාතික පාක්ෂිකයාට මේ මස 14 වනදා අධිකරණයේ පෙනී සිටින ලෙස අද නොතීසි නිකුත් කෙරුණා. ඒ, සිද්ධිය සමථයකට පත් කරගැනීමට එකඟ වූ බවට සරණ ගුණවර්ධන අමාත්‍යවරයා මෝසමක් මගින් අද ගම්පහ මහේස්ත්‍රාත් අධිකරණයට කරුණු දැක්වූ අවස්ථාවේදියි. මෙම පහරදීමේ සිද්ධිය හේතුවෙන් අත්අඩංගුවට ගෙන රක්ෂිත බන්ධනාගාර ගතකර සිටි හිටපු නියෝජ්‍ය අමාත්‍යවරයා ඇප මත මුදා හැරුණේ පසුගිය සැප්තැම්බර් මස 9 වනදායි. පසුව දෙපාර්ශවය සමථ මණ්ඩලයේදී සිද්ධිය සමථයකට පත් කරගැනීමට එකඟ වී ඇති බව හිටපු නියෝජ්‍ය අමාත්‍යවරයාගේ නීතීඥයින් අද අධිකරණයට දැනුම්දී තිබෙනවා."}