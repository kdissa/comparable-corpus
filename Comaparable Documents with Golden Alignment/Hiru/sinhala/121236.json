{"Header": "වයඹ පරිපූරක වෛද්‍ය වර්ජනය හෙට අවසන්", "Time": "Wednesday, 02 December 2015 - 15:29", "Url": "http://www.hirunews.lk/sinhala/121236/%E0%B7%80%E0%B6%BA%E0%B6%B9-%E0%B6%B4%E0%B6%BB%E0%B7%92%E0%B6%B4%E0%B7%96%E0%B6%BB%E0%B6%9A-%E0%B7%80%E0%B7%9B%E0%B6%AF%E0%B7%8A%E2%80%8D%E0%B6%BA-%E0%B7%80%E0%B6%BB%E0%B7%8A%E0%B6%A2%E0%B6%B1%E0%B6%BA-%E0%B7%84%E0%B7%99%E0%B6%A7-%E0%B6%85%E0%B7%80%E0%B7%83%E0%B6%B1%E0%B7%8A", "Content": "පරිපූරක වෛද්‍ය වෘත්තිකයින් වයඹ පළාතේ රෝහල් තුළ ආරම්භ කර ඇති වෘත්තීය ක්‍රියාමාර්ගය හෙට උදෑසන 8ට අත්හිටුවන බව වෛද්‍ය පර්යේෂණ තාක්ෂණ විද්‍යා සංගමය පවසනවා. පුත්තලම රෝහල් අධ්‍යක්‍ෂවරයා කරන ලද පැමිණිල්ලකට අනුව එම රෝහලේ වෛද්‍ය පර්යේෂණ තාක්ෂණ නිලධාරියෙකු පොලීසිය අත්අඩංගුවට ගත් බව පවසමින් ඔවුන් මෙම වෘත්තීය ක්‍රියාමාර්ගය ආරම්භ කළේ ඊයේ දිනයේදියිි. කෙසේවෙතත් අදාළ වෛද්‍ය පර්යේෂණ තාක්ෂණ නිලධාරියා මුදාහැරීමට පොලීසිය මේ වනවිට පියවර ගෙන තිබීම හේතුවෙන් වර්ජනය අත්හිටුවීමට තීරණය කළ බවයි වෛද්‍ය පර්යේෂණ තාක්ෂණ විද්‍යාඥ සංගමයේ සභාපති රවී කුමුදේෂ් කියාසිටියේ."}