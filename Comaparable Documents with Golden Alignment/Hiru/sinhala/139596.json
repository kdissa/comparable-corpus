{"Header": "මහනුවර ඇසල පෙරහර මංගල්‍යයේ කප් කැපීම ඇරඹේ", "Time": "Tuesday, 02 August 2016 - 8:04", "Url": "http://www.hirunews.lk/sinhala/139596/%E0%B6%B8%E0%B7%84%E0%B6%B1%E0%B7%94%E0%B7%80%E0%B6%BB-%E0%B6%87%E0%B7%83%E0%B6%BD-%E0%B6%B4%E0%B7%99%E0%B6%BB%E0%B7%84%E0%B6%BB-%E0%B6%B8%E0%B6%82%E0%B6%9C%E0%B6%BD%E0%B7%8A%E2%80%8D%E0%B6%BA%E0%B6%BA%E0%B7%9A-%E0%B6%9A%E0%B6%B4%E0%B7%8A-%E0%B6%9A%E0%B7%90%E0%B6%B4%E0%B7%93%E0%B6%B8-%E0%B6%87%E0%B6%BB%E0%B6%B9%E0%B7%9A", "Content": "මහනුවර ඇසල මහ උත්සවයේ කප් කැපීමේ උත්සවය අද උදෑසන මාවනැල්ල - අලුත්නුවර - ශ්‍රී දැඩි මුණ්ඩ දේවාල පරිශ්‍රයේදී සිදුකෙරුණා. එම කප් කැපීමේ උත්සවයෙන් අනතුරුව ඒවා මහනුවර දක්වා පෙරහරකින් වැඩම කිරීම මේ වන විට ආරම්භ වී තිබෙනවා. ඒ සම්බන්ධයෙන් හිරු ප්‍රවෘත්ති අංශයට අදහස් දැක්වූ අලුත්නුවර ශ්‍රී දැඩිමුණ්ඩ දේවාලයේ තේවාව භාර දම්සිරි බණ්ඩාර කරුණාරත්න කියා සිටියේ එම කප් අද පස්වරුවේ මහනුවර විෂ්ණු දේවාලයට වැඩම කිරීමෙන් අනතුරුව දළදා මාළිගාවට සහ සතර මහා දේවාල වෙත බෙදා හරින බවයි. ඉන් අනතුරුව ඇසළ මහා පෙරහර මංගල්‍යයේ කප් සිටුවීම සිදුකරනු ඇති."}