{"Header": "වීඩියෝ : කල්මුණේ නගරාධිපති හකීම් සමඟ ගැටේ.", "Time": "Saturday, 02 November 2013 - 9:18", "Url": "http://www.hirunews.lk/sinhala/70531/%E0%B7%80%E0%B7%93%E0%B6%A9%E0%B7%92%E0%B6%BA%E0%B7%9D-%E0%B6%9A%E0%B6%BD%E0%B7%8A%E0%B6%B8%E0%B7%94%E0%B6%AB%E0%B7%9A-%E0%B6%B1%E0%B6%9C%E0%B6%BB%E0%B7%8F%E0%B6%B0%E0%B7%92%E0%B6%B4%E0%B6%AD%E0%B7%92-%E0%B7%84%E0%B6%9A%E0%B7%93%E0%B6%B8%E0%B7%8A-%E0%B7%83%E0%B6%B8%E0%B6%9F-%E0%B6%9C%E0%B7%90%E0%B6%A7%E0%B7%9A", "Content": "ශ්‍රී ලංකා මුස්ලිම් කොංග්‍රසයෙන් තේරී පත්ව ඇති කල්මුණේ නගර සභාවේ නගරාධිපතිවරයාගේ ධුරය වලංගුභාවයක් නොමැති බව එම පක්ෂයේ නායක අමාත්‍ය රාවුෆ් හකීම් පවසනවා. මහනුවර දී ඊයේ (01) මාධ්‍ය වෙත අදහස් දක්වමින් ඔහු කියා සිටියේ වසර දෙකකට පමණක් ධුරය ලබාදීමට පක්ෂය ඔහුට එකඟත්වය පළ කළ බවයි. එය අවසන් නිසා ඔහු ඉවත් විය යුතු බවට පක්ෂය තීරණයක් ගෙන ඇති බව අමාත්‍ය හකීම් සදහන් කළා. මේ සම්බන්ධයෙන් හිරු ප්‍රවෘත්ති අංශය කල්මුණේ නගර සභාවේ නගරාධිපති මොහොමඞ් සිරාෂ් මීරාසහීබ්ගෙන් විමසීමක් කළා. ඔහු කියා සිටියේ ජනතාව තවත් වසර දෙකක් එම ධුරයේ රැඳී සිටින ලෙස තමන්ට පැවසූ බවයි."}