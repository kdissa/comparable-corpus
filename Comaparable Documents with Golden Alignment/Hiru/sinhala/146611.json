{"Header": "උඩරට දුම්රිය මාර්ගයේ ගිලා බැසීමක් - දුම්රිය ගමන් අවලංගු කරයි", "Time": "Wednesday, 02 November 2016 - 8:16", "Url": "http://www.hirunews.lk/sinhala/146611/%E0%B6%8B%E0%B6%A9%E0%B6%BB%E0%B6%A7-%E0%B6%AF%E0%B7%94%E0%B6%B8%E0%B7%8A%E0%B6%BB%E0%B7%92%E0%B6%BA-%E0%B6%B8%E0%B7%8F%E0%B6%BB%E0%B7%8A%E0%B6%9C%E0%B6%BA%E0%B7%9A-%E0%B6%9C%E0%B7%92%E0%B6%BD%E0%B7%8F-%E0%B6%B6%E0%B7%90%E0%B7%83%E0%B7%93%E0%B6%B8%E0%B6%9A%E0%B7%8A-%E0%B6%9C%E0%B6%B8%E0%B6%B1%E0%B7%8A-%E0%B6%85%E0%B7%80%E0%B6%BD%E0%B6%82%E0%B6%9C%E0%B7%94-%E0%B6%9A%E0%B6%BB%E0%B6%BA%E0%B7%92", "Content": "උඩරට දුම්රිය මාර්ගයේ ඉහළ කෝට්ටේ සහ බලන අතර දුම්රිය මාර්ගය ගිලා බැසීමක් හේතුවෙන් දුම්රිය ධාවන කටයුතු රඹුක්කන දක්වා සීමා කර තිබෙනවා. එය යථා තත්ත්වයට පත්වන තෙක් උඩරට මාර්ගයේ දුම්රිය ගමන් වාර සීමා කරන බවයි දුම්රිය පාලක මැදිරිය සඳහන් කළේ. අද පෙරවරු 7ට පමණ කොළඹ කොටුවේ සිට මහනුවර දක්වා ගමන් කිරිමට නියමිතව තිබූ නගරාන්තර සීග්‍රගාමී දුම්රිය සහ කොළඹ සිට බදුල්ල දක්වා ධාවනය වීමට නියමිතව තිබූ දුම්රිය ද අවලංගු කර තිබෙනවා. මේ අතර, දිවයිනේ බොහෝ ප්‍රදේශවලට අද දිනයේත් වැසි හෝ ගිගුරුම් සහිත වැසි ඇති වන බව කාලගුණ විද්‍යා දෙපාර්තමේන්තුව පවසනවා. එහි කාර්යයේ නියුතු කාලගුණ විද්‍යාඥ ශ්‍රීමාල් හේරත් කියා සිටියේ ඇතැම් ස්ථානවලට මිලිමීටර් 100 පමණ තද වැසි ඇති විය හැකි බවයි."}