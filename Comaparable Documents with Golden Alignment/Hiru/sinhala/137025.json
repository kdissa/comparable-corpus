{"Header": "විදුලිසැර වැදීමෙන් කුඩා දරුවෙකු මියයයි", "Time": "Saturday, 02 July 2016 - 15:11", "Url": "http://www.hirunews.lk/sinhala/137025/%E0%B7%80%E0%B7%92%E0%B6%AF%E0%B7%94%E0%B6%BD%E0%B7%92%E0%B7%83%E0%B7%90%E0%B6%BB-%E0%B7%80%E0%B7%90%E0%B6%AF%E0%B7%93%E0%B6%B8%E0%B7%99%E0%B6%B1%E0%B7%8A-%E0%B6%9A%E0%B7%94%E0%B6%A9%E0%B7%8F-%E0%B6%AF%E0%B6%BB%E0%B7%94%E0%B7%80%E0%B7%99%E0%B6%9A%E0%B7%94-%E0%B6%B8%E0%B7%92%E0%B6%BA%E0%B6%BA%E0%B6%BA%E0%B7%92", "Content": "තංගල්ල - කුඩාවැල්ල - නාකුළුගමුව ප්‍රදේශයේදී විදුලි සැර වැදීමෙන් කුඩා දරුවෙකු මියගොස් තිබෙනවා. මියගිය දරුවාගේ වයස අවුරුදු තුනක්. කුඩා දරුවා සිය නිවස තුළ සිටි අවස්ථාවේදී මෙම අනතුරට මුහුණපා ඇති බව සඳහන්. නිවසට ජලය ලබාගන්නා වතුර මෝටරයේ ඇතිවූ කාර්මික දෝෂයක් පරීක්ෂා කිරීම සඳහා මියගිය දරුවාගේ සීයා ළිඳ අසලට ගොස් තිබෙනවා. එහිදී සීයා විසින් විදුලි මෝටරය සහ නිවසේ විදුලි පරිපථය සම්බන්ධ වන වයරය අතර මගින් ගලවා පරීක්ෂා කර බලා ඇති බව සඳහන්. වයරය ගලවා දමා සීයා එම ස්ථානයෙන් ඉවත්ව ගිය අවස්ථාවේ ඒ අසලට පැමිණි කුඩා දරුවාට විදුලි සැර වැදී ඇති බවයි වාර්තාවන්නේ."}