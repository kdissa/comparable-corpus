{"Header": "සමන් දේව පෙරහර ගමන් ආරම්භ කෙරේ (ඡායාරූප)", "Time": "Saturday, 02 December 2017 - 15:10", "Url": "http://www.hirunews.lk/sinhala/177444/%E0%B7%83%E0%B6%B8%E0%B6%B1%E0%B7%8A-%E0%B6%AF%E0%B7%9A%E0%B7%80-%E0%B6%B4%E0%B7%99%E0%B6%BB%E0%B7%84%E0%B6%BB-%E0%B6%9C%E0%B6%B8%E0%B6%B1%E0%B7%8A-%E0%B6%86%E0%B6%BB%E0%B6%B8%E0%B7%8A%E0%B6%B7-%E0%B6%9A%E0%B7%99%E0%B6%BB%E0%B7%9A-%E0%B6%A1%E0%B7%8F%E0%B6%BA%E0%B7%8F%E0%B6%BB%E0%B7%96%E0%B6%B4", "Content": "ශ්‍රී පාද මළුව කරා වැඩමවන ශ්‍රී සුමන සමන් දේව ප්‍රතිමාව සහ දේව ආභරණ රැගත් පෙරහර අද අලූයම ගමන් ආරම්භ කළා. ඒ ගල්පොත්තාවල ශ්‍රී පාද රජමහා විහාරස්ථානයේ සිටයි. බලංගොඩ, හැටන් සහ පැරණි රජමාවත හෙවත් පලාබද්දල යන ප්‍රධාන මාර්ග තුන ඔස්සේ පෙරහර 3 ක් මෙහිදී ගමන් ආරම්භ කළ අතර, එසේ රැගෙන යන දේව ආභරණ සහ දේව ප්‍රතිමාව හෙට අලූයම ශ්‍රීපාද උඩමලූවේ තැන්පත් කිරීමට නියමිතයි. අනතුරුව, හෙට අලූයම 5 ට පමණ හිරු උදාවත් සමග මෙවර ශ්‍රී පාද වන්දනා සමය ආරම්භ වනවා. ඡායාරූප - පැල්මඩුල්ල ජී ඒ එස් ගමඇතිගේ"}