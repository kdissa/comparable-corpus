{"Header": "යතුරුපැදි අනතුරකින් තරුණයෙකු මරුට", "Time": "Monday, 02 December 2019 - 11:52", "Url": "http://www.hirunews.lk/sinhala/229401/%E0%B6%BA%E0%B6%AD%E0%B7%94%E0%B6%BB%E0%B7%94%E0%B6%B4%E0%B7%90%E0%B6%AF%E0%B7%92-%E0%B6%85%E0%B6%B1%E0%B6%AD%E0%B7%94%E0%B6%BB%E0%B6%9A%E0%B7%92%E0%B6%B1%E0%B7%8A-%E0%B6%AD%E0%B6%BB%E0%B7%94%E0%B6%AB%E0%B6%BA%E0%B7%99%E0%B6%9A%E0%B7%94-%E0%B6%B8%E0%B6%BB%E0%B7%94%E0%B6%A7", "Content": "වව්නියාව,පුලියන්කුලම ප්‍රදේශයේදී යතුරුපැදියක් බස් රථයක ගැටී අනතුරුව මාර්ගයේ නිදාගෙන සිටි ගවයෙකුගේද ගැටී සිදුවූ අනතුරකින් යතුරුපැදිකරු ජිවිතක්ෂයට පත්ව තිබෙනවා. අද (02) අලුයම මෙම අනතුර සිදුව ඇති බවයි අප වාර්තාකරු සදහන් කළේ. මෙලෙස මියගොස් ඇත්තේ වත්තල ප්‍රදේශයේ පදිංචි 21 හැවිරිදි තරුණයෙක්. යතුරුපැදියේ ගමන් කළ පසුපැදිකරු බරපතල තුවාල ලබා වව්නියාව රෝහලට ඇතුලත් කර තිබෙනවා. අනතුර සම්බන්ධයෙන් පුලියන්කුලම පොලිසිය වැඩිදුර විමර්ශන සිදුකරනවා. මේ අතර, මෙම අනතුර සිදුවන ආකාරය තවත් මෝටර් රථයක සවිකර තිබු කැමරාවක මෙලෙස සටහන්ව තිබුණා. එම වීඩියෝව පහතින්."}