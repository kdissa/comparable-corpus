{"Header": "ලංකා කම්කරු කොංග්‍රසයේ මධ්‍යම පළාත්සභාවේ මන්ත්‍රීවරු දෙදෙනෙකු අත්අඩංගුවට (ඡායාරූප)", "Time": "Thursday, 02 November 2017 - 12:06", "Url": "http://www.hirunews.lk/sinhala/175083/%E0%B6%BD%E0%B6%82%E0%B6%9A%E0%B7%8F-%E0%B6%9A%E0%B6%B8%E0%B7%8A%E0%B6%9A%E0%B6%BB%E0%B7%94-%E0%B6%9A%E0%B7%9C%E0%B6%82%E0%B6%9C%E0%B7%8A%E2%80%8D%E0%B6%BB%E0%B7%83%E0%B6%BA%E0%B7%9A-%E0%B6%B8%E0%B6%B0%E0%B7%8A%E2%80%8D%E0%B6%BA%E0%B6%B8-%E0%B6%B4%E0%B7%85%E0%B7%8F%E0%B6%AD%E0%B7%8A%E0%B7%83%E0%B6%B7%E0%B7%8F%E0%B7%80%E0%B7%9A-%E0%B6%B8%E0%B6%B1%E0%B7%8A%E0%B6%AD%E0%B7%8A%E2%80%8D%E0%B6%BB%E0%B7%93%E0%B7%80%E0%B6%BB%E0%B7%94-%E0%B6%AF%E0%B7%99%E0%B6%AF%E0%B7%99%E0%B6%B1%E0%B7%99%E0%B6%9A%E0%B7%94-%E0%B6%85%E0%B6%AD%E0%B7%8A%E0%B6%85%E0%B6%A9%E0%B6%82%E0%B6%9C%E0%B7%94%E0%B7%80%E0%B6%A7-%E0%B6%A1%E0%B7%8F%E0%B6%BA%E0%B7%8F%E0%B6%BB%E0%B7%96%E0%B6%B4", "Content": "ලංකා කම්කරු කොංග්‍රසයේ මධ්‍යම පළාත් සභා මන්ත්‍රීවරුන් දෙදෙනෙකු සහ නුවරඑළිය ප්‍රාදේශීය සභාවේ හිටපු මන්ත්‍රීවරයෙකු ඇතුලු සිව්දෙනෙකු අත්අඩංගුවට ගෙන තිබෙනවා. හැටන් තොන්ඩමන් වෘත්තිය පුහුණු මධ්‍යස්ථානයේ නම වෙනස් කිරීමට එරෙහිව ඉකුත් (26) වනදා හැටන් නගර මධ්‍යයේදී ලංකා කම්කරු කොංග්‍රසයේ ආධරකරුවන් පිරිසක් විසින් සිදුකළ විරෝධතාවයේදී අමාත්‍ය පලනි දිගමිබරම්ගේ ආධාරකරුවෙකුගේ වෙළදසැළකට අලාභහානි සිදු කළේ යැයි කියන සිද්ධියක් සම්බන්ධයෙන් සිදුකළ පැමිණිල්ලක් මත මොවුන් අත්අඩංගුවට ගෙන තිබුණා. ඔවුන් අද (02) දින හැටන් මහේස්ත්‍රාත් අධිකරණය වෙත ඉදිරිපත්කර ඇති බවයි වාර්තා වන්නේ. මෙලෙස අත්අඩංගුවට ගෙන ඇත්තේ ලංකා කම්කරු කොංග්‍රසයේ උපසභාපති සහ මධ්‍යම පළාත් සභා මන්ත්‍රී පී.ශත්තිවේල්, මධ්‍යම පළාත් සභා මන්ත්‍රී පිලිප් කුමාර්, නුවර එළිය ප්‍රාදේශීය සභාවේ හිටපු ප්‍රාදේශීය සභා මන්ත්‍රී මලර් වාසගම් සහ අඹගමුව ප්‍රාදේශීය සභාවේ හිටපු ප්‍රාදේශීය සභා මන්ත්‍රිනී එස්.ලොගනායිගි යන අයයි. මෙම සිද්ධිය සම්බන්ධයෙන් තලවාකැලේ ලිදුල නගර සභාවේ හිටපු ප්‍රාදේශීය සභා මන්ත්‍රී එස්. භාරතිදාසන් හැටන් පොලිසිය මගින් ඊයේ (01) අත්අඩංගුවට ගෙන තිබුණා. ඔහු ඊයේ දිනයේ අත්අඩංගුවට ගෙන අද (02)  අධිකරණයට පැමිණෙන ලෙස දැනුම්දී පොලිස් ඇප මත මුදාහැර ඇති බවයි වාර්තා වන්නේ. (ඡායාරූප - හැටන් රංජිත් රාජපක්ෂ)"}