{"Header": "ගලගෙදර ප්‍රදේශවාසීන් උද්ඝෝෂණයක", "Time": "Wednesday, 02 August 2017 - 20:11", "Url": "http://www.hirunews.lk/sinhala/167466/%E0%B6%9C%E0%B6%BD%E0%B6%9C%E0%B7%99%E0%B6%AF%E0%B6%BB-%E0%B6%B4%E0%B7%8A%E2%80%8D%E0%B6%BB%E0%B6%AF%E0%B7%9A%E0%B7%81%E0%B7%80%E0%B7%8F%E0%B7%83%E0%B7%93%E0%B6%B1%E0%B7%8A-%E0%B6%8B%E0%B6%AF%E0%B7%8A%E0%B6%9D%E0%B7%9D%E0%B7%82%E0%B6%AB%E0%B6%BA%E0%B6%9A", "Content": "මධ්‍යම අධිවේගී මාර්ගය  ඉදිකිරීම වෙනුවෙන් පවරා ගත් ඉඩම් සඳහා නිසි වන්දි මුදලක් මෙතෙක් නොලැබුණු බවට චෝදනා කරමින් ගලගෙදර ප්‍රදේශවාසීන් අද උද්ඝෝෂණයක නිරත වුණා. උද්ඝෝෂණය පැවැත්වෙන අතරතුර එය ඡායාරූප ගනිමින් සිටි  නාදුනන පුද්ගලයෙකු හේතුවෙන් එහි ගැටුම්කාරි තත්ත්වයක් ඇති වුණා. මධ්‍යම අධිවේගී මාර්ගය ඉදිකිරීමේදී ගලගෙදර ප්‍රදේශයේ ඉඩම් පවරා ගත්තද කොටසකට මෙතෙක් නිසි පරිදි වන්දි මුදලක් නොලැබුණු බවට ප්‍රදේශවාසීන් චෝදනා එල්ල කරනවා. මේ සම්බන්ධයෙන්  අවස්ථා ගණනාවකදී බලධාරීන් දැනුවත් කළත් ප්‍රතිචාරයක් නොලැබුණු පසුබිමක ඔවුන් අද ගලගෙදර ප්‍රාදේශීය ලේකම් කාර්යාලය ඉදිරිපිට මෙලෙස උද්ඝෝෂණයේ නිරත වුණා."}