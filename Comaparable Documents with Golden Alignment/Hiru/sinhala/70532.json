{"Header": "දෙදහසේ නෝට්ටු ගැන තවදුරටත් අවදානයෙන් ඉන්න.", "Time": "Saturday, 02 November 2013 - 9:20", "Url": "http://www.hirunews.lk/sinhala/70532/%E0%B6%AF%E0%B7%99%E0%B6%AF%E0%B7%84%E0%B7%83%E0%B7%9A-%E0%B6%B1%E0%B7%9D%E0%B6%A7%E0%B7%8A%E0%B6%A7%E0%B7%94-%E0%B6%9C%E0%B7%90%E0%B6%B1-%E0%B6%AD%E0%B7%80%E0%B6%AF%E0%B7%94%E0%B6%BB%E0%B6%A7%E0%B6%AD%E0%B7%8A-%E0%B6%85%E0%B7%80%E0%B6%AF%E0%B7%8F%E0%B6%B1%E0%B6%BA%E0%B7%99%E0%B6%B1%E0%B7%8A-%E0%B6%89%E0%B6%B1%E0%B7%8A%E0%B6%B1", "Content": "ව්‍යාජ රුපියල් දෙදහසේ නෝට්ටු පිළිබදව තවදුරටත් අවධානයෙන් කටයුතු කරන ලෙස පොලීසිය මහජනතාවගෙන් ඉල්ලීමක් කරනවා. මාලඹේ - පොතුඅරාව ප්‍රදේශයේ සිදුකරගෙන ගිය මහා පරිමාණ ව්‍යාජ මුදල් නෝට්ටු මුද්‍රණය කිරීමේ ජාවාරමේ දී මුද්‍රණය කර සංසරණයට එක් කර තිබූ තවත් ව්‍යාජ රුපියල් දෙදහසේ නෝට්ටු දෙකක් ජාඇල ප්‍රදේශයෙන් සහ පුත්තලම ප්‍රදේශයෙන් පෙරේදා (31) සොයා ගත්තා. පසුගිය 29 වන දා බේරුවල ප්‍රදේශයේ බැංකුවක් වෙත තැන්පත් කිරීමට රැගෙන ආ ව්‍යාජ රුපියල් දෙදහසේ මුදල් නෝට්ටුවක් ද හමුවුණා. එමෙන්ම යක්කලමුල්ල ප්‍රදේශයේ පදිංචිකාරිණියක විසින් යක්කලමුල්ල පොලීසිය වෙත මෙවැනි ව්‍යාජ රුපියල් දෙදහසේ නෝට්ටුවක් ඉදිරිපත් කර තිබුණා. පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ සදහන් කළේ පී 67799159 අනුක්‍රමික අංකය සඳහන් ව්‍යාජ රුපියල් දෙදහසේ මුදල් නෝට්ටු රට තුළ සංසරණය වන බවයි."}