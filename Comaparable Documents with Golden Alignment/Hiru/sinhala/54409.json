{"Header": "07 හැවිරිදි පාසල් දැරියක් අපයෝජනය ගැන දිල්ලියේ විරෝධතා.", "Time": "Saturday, 02 March 2013 - 10:12", "Url": "http://www.hirunews.lk/sinhala/54409/07-%E0%B7%84%E0%B7%90%E0%B7%80%E0%B7%92%E0%B6%BB%E0%B7%92%E0%B6%AF%E0%B7%92-%E0%B6%B4%E0%B7%8F%E0%B7%83%E0%B6%BD%E0%B7%8A-%E0%B6%AF%E0%B7%90%E0%B6%BB%E0%B7%92%E0%B6%BA%E0%B6%9A%E0%B7%8A-%E0%B6%85%E0%B6%B4%E0%B6%BA%E0%B7%9D%E0%B6%A2%E0%B6%B1%E0%B6%BA-%E0%B6%9C%E0%B7%90%E0%B6%B1-%E0%B6%AF%E0%B7%92%E0%B6%BD%E0%B7%8A%E0%B6%BD%E0%B7%92%E0%B6%BA%E0%B7%9A-%E0%B7%80%E0%B7%92%E0%B6%BB%E0%B7%9D%E0%B6%B0%E0%B6%AD%E0%B7%8F", "Content": "සත් හැවිරිදි දැරියක් ඉන්දියාවේ නවදිල්ලි නුවර ආසන්නයේ පාසලකදී ලිංගික අපයෝජනයකට ලක්වීමේ සිද්ධියක් හේතුවෙන් ඇය ඇතුළත් කෙරුනු රෝහල අවට ඊයේ (01) දැඩි විරෝධතාවක් පැන නැගුණා. 500කට අධික පිරිසක් එහි රොක්වී ගල් මුගුරුවලින් බස් රථ සහ පොලිස් වාහනවලට මෙන්ම අවට කඩ සාප්පුවලට ද පහර දුන් බව සඳහන්. පිරිස විසුරුවා හැරීම සඳහා පොලිසිය කඳුළු ගෑස් ප්‍රහාරයක් ද එල්ල කළා. ගැටුමෙන් පොලිස් භටයන් 4 දෙනෙකු තුවාල ලැබූ අතර පුද්ගලයන් කිහිප දෙනෙකු අත්අඩංගුවට ගෙන තිබෙනවා. ප්‍රාථමික පාසලක දෙවන පන්තියේ ඉගෙනුම ලැබූ දැරිය අපයෝජනයට ලක්වීම සම්බන්ධයෙන් පාසලේ ආරක්ෂක නිලධාරියෙකු රඳවාගෙන ප්‍රශ්න කරන බව වාර්තා වුණා."}