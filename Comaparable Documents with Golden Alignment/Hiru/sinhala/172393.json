{"Header": "වතුර හොරෙක් ඇල්ලූ මෙහෙයුම", "Time": "Monday, 02 October 2017 - 17:01", "Url": "http://www.hirunews.lk/sinhala/172393/%E0%B7%80%E0%B6%AD%E0%B7%94%E0%B6%BB-%E0%B7%84%E0%B7%9C%E0%B6%BB%E0%B7%99%E0%B6%9A%E0%B7%8A-%E0%B6%87%E0%B6%BD%E0%B7%8A%E0%B6%BD%E0%B7%96-%E0%B6%B8%E0%B7%99%E0%B7%84%E0%B7%99%E0%B6%BA%E0%B7%94%E0%B6%B8", "Content": "වතුර හොරෙක් ඇල්ලූ මෙහෙයුම අරණායක දිප්පිටිය නගරයේ අලුතෙන් ඉදි වන වෙළෙඳ සංකීර්ණයටකට ජල මිටරයක් නොමැතිව කාලයක් තිස්සේ ජලය රැගෙන තිබීම නිසා  ජාතික ජල සම්පාදන හා ජලපවාහන මණ්ඩලයේ හදිසි වැටලිම් අංශය විසින් අද (02) එම ස්ථානයේ අයිතිකරුට විරුද්ධය නීතිමය කටයුතු සිදු කරනු ලැබුවේ හදිසි වැටලිමක් සිදු කළ අවස්ථාවේදියි. ජාතික ජල සම්පාදන හා ජලපවාහන මණ්ඩලයේ වැටලිමට සහභාගි වු කෑගල්ල ජල සම්පාදන හා ජලපවාහන මණ්ඩලයේ ජ්‍යෙෂ්ඨ විමර්ශන නිලධාරි එස්. දහනායක ඇතුලු වැටලිමට සහභාගි වු නිලධාරින් විසින් අරණායක පොලිසියට මෙ සම්බන්ධයෙන් පැමිණිල්ලක්  ඉදිරිපත් කරනු ලැබුවා. වැටලිම සිදු වන අවස්ථාවේ එහි ගිය මාධ්‍යවේදින්ට අදහස් දක්වමින් කෑගල්ල ජල සම්පාදන හා ජලපවාහන මණ්ඩලයේ ජ්‍යෙෂ්ඨ විමර්ශන නිලධාරි එස්. දහනායක මෙසේ පැවසුවා. \"ජල සම්පාදනයේ අපිට නිරන්තරයෙන් වාර්තා වෙනවා ජල සම්පාදන මණ්ඩලයට අයත් ස්ථාන වලින් අයථා විදිහට ජලය ලබා ගන්නා ස්ථාන. මේ අකාරයෙන් මණුවක් ( මීටරයක් ) නොමැතිව ජලය වැඩි වශයෙන් ලබා ගෙන තියෙන්නේ ව්‍යාපාරිකයන්, සාමාන්‍ය මිනිස්සු නොවෙයි. යමක් කමක් තියෙන පිරිස් සහ ව්‍යාපාරිකයන් තමයි මෙ විදිහට අයතා ක්‍රම මගින් ජලය ලබා ගන්නේ. \" \"මිටරය ගලවා ඉවත් කර සමහර අවස්ථාවල ජලය ලබා ගන්නවා. අද අප වැටලීම සිදු කල ස්ථානයෙත් ජලය අරන් තියෙන්නේ මිටරය ගලවා ඉවත් කරලා ඒ වාගේම එම ස්ථානයේ විශාල කඩ සාප්පු සංකීර්ණයක් ඉදි වෙනවා ඒ අනුව අපිට සැක කරන්න පුළුවන් දිර්ඝ කාලයක් මෙ ස්ථානයට මිටරය ගලවා ජලය ලබා ගෙන ඇති බව. \" \"ඒ අනුව නිවැරදි හදුනා ගැනිම සිදු කිරිමෙන් පසුව අරණායක පොලිසිය වෙත අප පැමිණිලි  කර සිටියා මෙ සඳහා නීතිමය කටයුතු සිදු කොට අදාල පාඩුව වෙනුවෙන් ව්‍යාපාරික ස්ථානයේ අයිතිකරුගෙන් දඩ මුදලක් අය කිරිම සඳහා නීතිමය කටයුතු සිදු කිරිමට\" ඔහු  වැඩිදුරටත් පැවසුයේ මෙලෙස අයතා අකාරයෙන් මිටරය ගලවා හෝ වෙනත් ක්‍රම උපායන් මගින් ජලය ලබා ගන්නා ස්ථාන ඇත්නම් හැකි ඉක්මනින් ජල සම්පාදන හා ජලපවාහන මණ්ඩලය දැනුවත් කරන ලෙසයි. (හෙම්මාතගම - සමන් විජය බංඩාර)"}