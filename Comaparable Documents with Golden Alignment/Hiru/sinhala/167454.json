{"Header": "බැංකු කොල්ල කා, රට පුරා කාන්තාවන්ගේ මාල කඩාගත් දෙන්නා (ඡායාරූප)", "Time": "Wednesday, 02 August 2017 - 18:01", "Url": "http://www.hirunews.lk/sinhala/167454/%E0%B6%B6%E0%B7%90%E0%B6%82%E0%B6%9A%E0%B7%94-%E0%B6%9A%E0%B7%9C%E0%B6%BD%E0%B7%8A%E0%B6%BD-%E0%B6%9A%E0%B7%8F-%E0%B6%BB%E0%B6%A7-%E0%B6%B4%E0%B7%94%E0%B6%BB%E0%B7%8F-%E0%B6%9A%E0%B7%8F%E0%B6%B1%E0%B7%8A%E0%B6%AD%E0%B7%8F%E0%B7%80%E0%B6%B1%E0%B7%8A%E0%B6%9C%E0%B7%9A-%E0%B6%B8%E0%B7%8F%E0%B6%BD-%E0%B6%9A%E0%B6%A9%E0%B7%8F%E0%B6%9C%E0%B6%AD%E0%B7%8A-%E0%B6%AF%E0%B7%99%E0%B6%B1%E0%B7%8A%E0%B6%B1%E0%B7%8F-%E0%B6%A1%E0%B7%8F%E0%B6%BA%E0%B7%8F%E0%B6%BB%E0%B7%96%E0%B6%B4", "Content": "බරපතල ගනයේ අපරාධ රැසක් සිදුකරමින් මහ අධිකරණ ඇතුලූව අධිකරණ මගහැර සිටි සැකකරුවන් දෙදෙනෙකු යතුරුපැදියක් කොල්ලකා පලායමින් සිටියදී අත්අඩංගුවට ගත් බව කුලියාපිටිය කොට්ඨාස අපරාධ විමර්ශන ඒකකය කියා සිටිනවා. එලෙස අත්අඩංගුවට ගත් පස්යාල හා හොරොව්පතාන ප්‍රදේශයන් හි පදිංචිකරුවන් වූ සැකකරුවන් මීට ඉහත කිහිප විටකදීම බරපතල කොල්ලකෑම් රැසකට සම්බන්ධ අය බව පොලිසිය අනාවණය කරගන තිබෙනවා. මිණුවංගොඩ නයිවල ප්‍රදේශයේ බැංකුවක් මංකොල්ලකා රුපියල් එක්කෝටි අසූ ලක්‍ෂයක් පැහැරගෙන යාම,  දෙකටන ප්‍රදේශයේ රාජ්‍ය බැංකුවක සේප්පුවක තිබූ රන් භාණ්ඩ තොගයක් මලූ දෙකක බහා පලා යාම ආදී සිද්ධින්වලට අදාළ නඩු ඇතුලූ ඒ හා සමාන නඩු ගණනාවකට ඔවුන් වරෙන්තුකරුවන් වී ඇති බවයි පොලිසිය පවසන්නේ. සැකකරුවන් අත්අඩංගුවට ගන්නාවිටත් පස්යාල,නිට්ටඹුව, මීරිගම, අලව්ව ආදී පොලිස් ප්‍රදේශවල කාන්තාවන්ගේ ගෙල බැඳි රන් මාල කොල්ලකා පලායාමේ සිදුවීම් රැසකට අත්අඩංගුවට ගැනීමට සිටි ය බවද හෙළිවුනා. පොලිස් අත්අඩංගුවට පත්වීමේදී ඔවුන්ගේ සාක්කුවල මිරිස්කුඩු පාර්සල්ද තිබූ බවද අනාවරණ වී තිබෙනවා. සැකකරුවන් විසින් කොල්ලකා තිබූ පොලිසිය විසින් සොයාගත් යතුරුපැදිය හා විශාල වටිනාකමකින් යුතු රන්භාණ්ඩ උකස්පත්‍රිකා තොගයක්ද සැකකරු සමගින් අධිකරණයට ඉදිරිපත්කිරීමට නියමිතව තිබුනා. කුලියාපිටිය කොට්ඨාසබාර ජ්‍යෙෂ්ඨ පොලිස් අධිකාරි කපිල කඩුපිටිය, සහකාර පොලිස් අධිකාරි ජාලිය හීන්කෙන්ද යන අයගේ උපදෙස් අනුව කොට්ඨාස අපරාධ විමර්ශන ඒකකයේ වැඩබලන ස්ථානාධිපති උප පොලිස් පරීක්‍ෂක වික්‍රමනායක, පොලිස් සැරයන්වරුන් වන සෙනවිරත්න, පියරත්න,  පොලිස් කොස්තාපල්වරුන් වන ප්‍රියදර්ශන,  වීරසේකර,  සුමේධ,  චමිල,  ආනන්ද, ප්‍රියශාන්ත,  කරුණාරත්න,  රෝහණ,  අනුර යන නිළධාරීන් විසින් සැකකරුවන් පලායාමේදී ලූහුබදිම්න් මග හරස්කොට අත්අඩංගුවට ගෙන තිබෙනවා."}