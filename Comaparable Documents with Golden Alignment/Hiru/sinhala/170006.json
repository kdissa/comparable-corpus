{"Header": "සම්මේලනයට යාම රටට වැදගත් නොවන බව හිටපු ජනපති කියයි", "Time": "Saturday, 02 September 2017 - 18:41", "Url": "http://www.hirunews.lk/sinhala/170006/%E0%B7%83%E0%B6%B8%E0%B7%8A%E0%B6%B8%E0%B7%9A%E0%B6%BD%E0%B6%B1%E0%B6%BA%E0%B6%A7-%E0%B6%BA%E0%B7%8F%E0%B6%B8-%E0%B6%BB%E0%B6%A7%E0%B6%A7-%E0%B7%80%E0%B7%90%E0%B6%AF%E0%B6%9C%E0%B6%AD%E0%B7%8A-%E0%B6%B1%E0%B7%9C%E0%B7%80%E0%B6%B1-%E0%B6%B6%E0%B7%80-%E0%B7%84%E0%B7%92%E0%B6%A7%E0%B6%B4%E0%B7%94-%E0%B6%A2%E0%B6%B1%E0%B6%B4%E0%B6%AD%E0%B7%92-%E0%B6%9A%E0%B7%92%E0%B6%BA%E0%B6%BA%E0%B7%92", "Content": "නිදහස් පක්ෂ සම්මේලනයට තමන් සහභාගීවීම රටට වැදගත් නොවන බව හිටපු ජනාධිපති මහින්ද රාජපක්ෂ පවසනවා. ඔහු ඒ බව කියා සිටියේ ජාතික මැණික් හා ස්වර්ණාභරණ අධිකාරිය මගින් සංවිධාන කරන වාර්ෂික මැණික් හා ස්වර්ණාභරණ ප්‍රදර්ශනයට කොළඹදී අද එක්වෙමින්. එහිදී ඔහුගෙන් නිදහස් පක්ෂ සම්මේලයට ආරාධනා ලැබීම සම්බන්ධයෙන් මාධ්‍යවේදීන් විමසා සිටියා. ඊට ප්‍රතිචාර දක්වමින් හිටපු ජනාධිපතිවරයා කියා සිටියේ රටේ රණවිරුවන්ට යුද අපරාධ චෝදනා නැගෙන අවස්ථාවක සම්මේලනයට සහභාගිවීම සම්බන්ධයෙන් ප්‍රශ්න කිරීම රටට වැදගත් නොවන බවයි. තමන් ඊට සහභාගී වූවත් නොවූවත් වෙනසක් නොමැති බවයි ඔහු තවදුරටත් ප්‍රකාශ කළේ."}