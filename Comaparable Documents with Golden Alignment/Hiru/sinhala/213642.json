{"Header": "අද සිට රාජගිරියේ නව රථ වාහන සැලැස්මක්", "Time": "Tuesday, 02 April 2019 - 7:13", "Url": "http://www.hirunews.lk/sinhala/213642/%E0%B6%85%E0%B6%AF-%E0%B7%83%E0%B7%92%E0%B6%A7-%E0%B6%BB%E0%B7%8F%E0%B6%A2%E0%B6%9C%E0%B7%92%E0%B6%BB%E0%B7%92%E0%B6%BA%E0%B7%9A-%E0%B6%B1%E0%B7%80-%E0%B6%BB%E0%B6%AE-%E0%B7%80%E0%B7%8F%E0%B7%84%E0%B6%B1-%E0%B7%83%E0%B7%90%E0%B6%BD%E0%B7%90%E0%B7%83%E0%B7%8A%E0%B6%B8%E0%B6%9A%E0%B7%8A", "Content": "අද සිට රාජගිරිය හරහා කොළඹ දෙසට ධාවනය වන බස් රථ සදහා නව රථ වාහන සැලැස්මක් ක්‍රියාත්මක කිරීමට මාර්ග සංවර්ධන අධිකාරිය පියවර ගෙන තිබෙනවා. ඒ අනුව, පාර්ලිමේන්තු මාර්ගය ඔස්සේ කොළඹ දෙසට ධාවනය වන බස් රථ, ගුවන් පාලම යට වැලිකඩ මංසන්ධියෙන් කොටා පාරට හරවා ඒ ඔස්සේ ආයුර්වේද මංසන්ධිය දක්වා ධාවනය කිරීමට නියමිතයි. මේ දක්වා කොළඹ දෙසට පැමිණෙන බස් රථ ආයුර්වේද මංසන්ධියෙන් කොටාපාරට ඇතුළු වූ අතර ඒ හේතුවෙන් සහ මගීන් නිරන්තරයෙන් පාර මාරුවීම නිසා අවට ප්‍රදේශයේ දැඩි රථවාහන තදබදයක් පැවතුණා."}