{"Header": "භූ චලනයක් හේතුවෙන් ඉන්දුනීසියාවට සුනාමි අනතුරු ඇගවීමක්", "Time": "Friday, 02 August 2019 - 19:07", "Url": "http://www.hirunews.lk/sinhala/221396/%E0%B6%B7%E0%B7%96-%E0%B6%A0%E0%B6%BD%E0%B6%B1%E0%B6%BA%E0%B6%9A%E0%B7%8A-%E0%B7%84%E0%B7%9A%E0%B6%AD%E0%B7%94%E0%B7%80%E0%B7%99%E0%B6%B1%E0%B7%8A-%E0%B6%89%E0%B6%B1%E0%B7%8A%E0%B6%AF%E0%B7%94%E0%B6%B1%E0%B7%93%E0%B7%83%E0%B7%92%E0%B6%BA%E0%B7%8F%E0%B7%80%E0%B6%A7-%E0%B7%83%E0%B7%94%E0%B6%B1%E0%B7%8F%E0%B6%B8%E0%B7%92-%E0%B6%85%E0%B6%B1%E0%B6%AD%E0%B7%94%E0%B6%BB%E0%B7%94-%E0%B6%87%E0%B6%9C%E0%B7%80%E0%B7%93%E0%B6%B8%E0%B6%9A%E0%B7%8A", "Content": "ඉන්දුනීසියාවේ ජාවා දුපත් ආසන්නයේ ප්‍රබල භූ චලනයක් සිදුවී තිබෙනවා. එය රික්ටර් පරිමාණයේ ඒකක 6.9ක චලනයක් බවයි විදෙස් මාධ්‍ය වාර්තා කළේ. මේ හේතුවෙන් ඉන්දුනීසියාවට සුනාමි අනතුරු ඇඟවීමක් ද නිකුත් කර තිබෙනවා. වෙරළාසන්න ප්‍රදේශවල ජනතාවට උස් බිම් ප්‍රදේශ වෙත වහාම යොමුවන ලෙසටයි ඉන්දුනීසියා ආපදා කළමණකරණ ඒකක දැනුම්දී ඇත්තේ. භූගෝලීය වශයෙන් භූ කම්පන වඩාත් ක්‍රියාකාරී පැසිෆික් ගිනි වලල්ල ආසන්නයේ පිහිටි රටක් හේතුවෙන් ඉන්දුනීසියාව නිරන්තරයෙන් භූ කම්පනවලට ගොදුරු වන රටක් ලෙසට සැලකෙනවා. අද සිදුවූ මෙම භූ කම්පනයෙන් වූ හානියක් මෙතෙක් අනාවරණවී නැහැ. භූ කම්පනය ඉන්දුනීසියාවේ අගනුවර වන ජකර්තා නුවරට ද දැනී තිබෙනවා."}