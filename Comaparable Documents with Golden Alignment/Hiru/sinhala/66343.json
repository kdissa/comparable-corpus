{"Header": "අතුරුදන්වූ ඉංජිනේරුවා නාලන්ද රෝහලට.", "Time": "Monday, 02 September 2013 - 12:58", "Url": "http://www.hirunews.lk/sinhala/66343/%E0%B6%85%E0%B6%AD%E0%B7%94%E0%B6%BB%E0%B7%94%E0%B6%AF%E0%B6%B1%E0%B7%8A%E0%B7%80%E0%B7%96-%E0%B6%89%E0%B6%82%E0%B6%A2%E0%B7%92%E0%B6%B1%E0%B7%9A%E0%B6%BB%E0%B7%94%E0%B7%80%E0%B7%8F-%E0%B6%B1%E0%B7%8F%E0%B6%BD%E0%B6%B1%E0%B7%8A%E0%B6%AF-%E0%B6%BB%E0%B7%9D%E0%B7%84%E0%B6%BD%E0%B6%A7", "Content": "මොරගහකන්ද ජලාශ ව්‍යාපෘතියේ සේවය කරන ඉංජිනේරුවරයෙකු පදවාගෙන ගිය ජීප් රථය පෙරළීමෙන් අනතුරුව අතුරුදන්වූ බවට සැකකළ ඉංජිනේරුවරයා අද (02) උදෑසන නාවුල - නාලන්ද රෝහලට ඇතුල් කර තිබෙනවා. පොලීසිය සඳහන් කළේ ඊයේ පස්වරු 2.00 ට පමණ මහවැලි අධිකාරියට අයත් මොරගහකන්ද ජලාශ ව්‍යාපෘතියේ සේවය කරන විසිපස් හැවිරිදි මෙම ඉංජිනේරුවරයා ජීප් රථයක් පදවා ගෙන ඇලහැර දෙස සිට නාවුල දෙසට  ගමන් කරමින් සිටියදී ජීප් රථය මාර්ගයේ වම් පස පිහිටි අඩි 45 ක් පමණ ප්‍රපාතයකට පෙරළීමෙන් මෙම අනතුර සිදුව ඇති බවයි. පසුව අතුරුදන්වූ මෙම ඉංජිනේරුවා ඊයේ (01) මොරගහකන්ද ඉංජිනේරු කාර්යාලය වෙත පැමිණ ඇති බවයි එම ව්‍යාපෘතියෙහි ප්‍රධාන නේවාසික ඉංජිනේරු ඞී.බී. විජේරත්න සඳහන් කළේ. rn"}