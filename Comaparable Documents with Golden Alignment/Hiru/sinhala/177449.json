{"Header": "පනාගොඩ දස දෙනා බදුල්ලේදී ප්‍රපාතයක නවතී (ඡායාරූප)", "Time": "Saturday, 02 December 2017 - 16:17", "Url": "http://www.hirunews.lk/sinhala/177449/%E0%B6%B4%E0%B6%B1%E0%B7%8F%E0%B6%9C%E0%B7%9C%E0%B6%A9-%E0%B6%AF%E0%B7%83-%E0%B6%AF%E0%B7%99%E0%B6%B1%E0%B7%8F-%E0%B6%B6%E0%B6%AF%E0%B7%94%E0%B6%BD%E0%B7%8A%E0%B6%BD%E0%B7%9A%E0%B6%AF%E0%B7%93-%E0%B6%B4%E0%B7%8A%E2%80%8D%E0%B6%BB%E0%B6%B4%E0%B7%8F%E0%B6%AD%E0%B6%BA%E0%B6%9A-%E0%B6%B1%E0%B7%80%E0%B6%AD%E0%B7%93-%E0%B6%A1%E0%B7%8F%E0%B6%BA%E0%B7%8F%E0%B6%BB%E0%B7%96%E0%B6%B4", "Content": "බදුල්ල කලුගහකඳුර ප්‍රදේශයේදී වෑන් රථයක් ප්‍රපාතයකට පෙරලීමෙන් පුද්ගලයන් 6 දෙනෙකු තුවාල ලබා තිබෙනවා. අප වාර්තාකරු සඳහන් කළේ අද උදෑසන 10 ට පමණ සිදුවු අනතුරින් තුවාල ලැබුවන් මීගහකිවුල රෝහලට ඇතුලත් කිරීමෙන් පසු දෙදෙනෙකු බදුල්ල රෝහල වෙත මාරුකර යවා ඇති බවයි. නිවසක පැවති උත්සවයකට සහභාගී වී යමින් සිටි පිරිසක් මෙම අනතුරට ලක්ව තිබෙනවා. ඔවුන් පනාගොඩ ප්‍රදේශයේ පදිංචිකරුවන් පිරිසක් බවටයි හෙළිවී ඇත්තේ. අනතුර සිදුවන විට වෑන් රථයේ පුද්ගලයන් 10 දෙනෙකු ගමන් කර තිබෙනවා. බෑවුම් සහිත මාර්ගයේ ගමන් කරමින් සිටියදී තිරිංග ක්‍රියා විරහිතවී වෑන් රථය මාර්ගයෙන් ඉවතට පෙරලී ගසක හැපී නතරවු බවයි එහි ගමන් ගත් පුද්ගලයකු ප්‍රකාශකර ඇත්තේ. ඡායාරූප - වියලුව නිශාන්ත කුමාර"}