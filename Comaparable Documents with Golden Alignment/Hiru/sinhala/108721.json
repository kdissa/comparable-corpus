{"Header": "විලියම් සහ කේට් යුවලට දූ  කුමරියක්", "Time": "Saturday, 02 May 2015 - 18:01", "Url": "http://www.hirunews.lk/sinhala/108721/%E0%B7%80%E0%B7%92%E0%B6%BD%E0%B7%92%E0%B6%BA%E0%B6%B8%E0%B7%8A-%E0%B7%83%E0%B7%84-%E0%B6%9A%E0%B7%9A%E0%B6%A7%E0%B7%8A-%E0%B6%BA%E0%B7%94%E0%B7%80%E0%B6%BD%E0%B6%A7-%E0%B6%AF%E0%B7%96-%E0%B6%9A%E0%B7%94%E0%B6%B8%E0%B6%BB%E0%B7%92%E0%B6%BA%E0%B6%9A%E0%B7%8A", "Content": "බ්‍රිතාන්‍යයේ විලියම් කුමරුගේ බිරිඳ  වන කේම්බ්‍රිජ් හි ආදිපාදවරිය නොහොත් කේට් මිඞ්ල්ටන් ඇයගේ දෙවන දරු ප්‍රසූතිය අද (02)සිදුකළා. බ්‍රිතාන්‍ය වේලාවෙන් අද උදෑසන 8.34ට ලන්ඩනයේ ශාන්ත මේරි රෝහලේ දී ඇය මෙලොවට බිහි කළේ දියණියක්. උපත ලැබූ දූ  කුමරියගේ බර රාත්තල් 8යි අවුන්ස 3කි. රජ කුමරිය බිහි වූ පුවත සාම්ප්‍රදායක් ලෙස කෙන්සින්ටන් මාළිගයේ සදළුතලයේ සිට ප්‍රදර්ශනය කෙරුණා. දූ  කුමරියක් උපන් පුවත ඇසූ බ්‍රිතාන්‍ය අග්‍රාමාත්‍ය ඬේවිඞ් කැමරන් ද සිය සුබපැතුම් එක්කර තිබෙනවා. විලියම් සහ කේට් යුවල සිය කුළුදුල් දරුවා වන කේම්බ්‍රිජ් කුමරු බිහිකලේ 2013 ජූලි මස 22 වැනිදායි."}