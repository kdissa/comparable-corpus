{"Header": "කටුනායක සහ පොළොන්නරුවේ පුද්ගල ඝාතන දෙකක්", "Time": "Saturday, 02 November 2019 - 13:15", "Url": "http://www.hirunews.lk/sinhala/227470/%E0%B6%9A%E0%B6%A7%E0%B7%94%E0%B6%B1%E0%B7%8F%E0%B6%BA%E0%B6%9A-%E0%B7%83%E0%B7%84-%E0%B6%B4%E0%B7%9C%E0%B7%85%E0%B7%9C%E0%B6%B1%E0%B7%8A%E0%B6%B1%E0%B6%BB%E0%B7%94%E0%B7%80%E0%B7%9A-%E0%B6%B4%E0%B7%94%E0%B6%AF%E0%B7%8A%E0%B6%9C%E0%B6%BD-%E0%B6%9D%E0%B7%8F%E0%B6%AD%E0%B6%B1-%E0%B6%AF%E0%B7%99%E0%B6%9A%E0%B6%9A%E0%B7%8A", "Content": "කටුනායක - බොරුපන්විලවත්ත මාර්ගයේ වෙන්දේසි වත්ත අසළ දී කාන්තාවක විසින් පුද්ගලයෙකුට තියුණු ආයුධයකින් පහර දී ඝාතනය කර තිබෙනවා. මෙලෙස මිය ගොස් ඇත්තේ තණමල්විල - සූරියආර ප්‍රදේශයේ පදිංචි 32 හැවිරිදි පුද්ගලයෙකු බවයි පොලීසිය පැවසුවේ. ඝාතනයට සම්බන්ධ සැකකාරිය අත්අඩංගුවට ගෙන ඇති අතර, අනියම් පෙම් සබඳතාවක් හේතුවෙන් මෙම ඝාතනය සිදුකර ඇති බව සැකකාරියගේ ප්‍රකාශවලින් අනාවරණ වී තිබෙනවා. මේ අතර, පොළොන්නරුව - කදුරුවෙල නගරයේදී පහර කෑමට ලක්ව බරපතල තුවාල ලැබූ 63 හැවිරිදි පුද්ගලයෙකු ද ජීවිතක්ෂයට පත්වී තිබෙනවා. අදාළ ඝාතනය සම්බන්ධයෙන් සැකකරුවෙකු සහ සැකකාරියක අත්අඩංගුවට ගෙන ඇති අතර ආරවුලක් දුරදිග ගොස් මෙම ඝාතනය සිදුවී ඇති බවයි පොලිසිය පැවසුවේ."}