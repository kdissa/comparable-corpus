{"Header": "ගම්මන්පිළ අන්දරේ සොයා ගනී", "Time": "Friday, 02 December 2016 - 19:13", "Url": "http://www.hirunews.lk/sinhala/148814/%E0%B6%9C%E0%B6%B8%E0%B7%8A%E0%B6%B8%E0%B6%B1%E0%B7%8A%E0%B6%B4%E0%B7%92%E0%B7%85-%E0%B6%85%E0%B6%B1%E0%B7%8A%E0%B6%AF%E0%B6%BB%E0%B7%9A-%E0%B7%83%E0%B7%9C%E0%B6%BA%E0%B7%8F-%E0%B6%9C%E0%B6%B1%E0%B7%93", "Content": "පෞද්ගලික බස් රථ වර්ජනයෙන් ආණ්ඩුවට එරෙහිව පවතින ජනතා විරෝධය ද පෙන්නුම් කරන බව ඒකාබද්ධ විපක්ෂය පවසනවා. බන්ධනාගාරගතව සිටින හිටපු පාර්ලිමේන්තු මන්ත්‍රීවරුන් වන තිස්ස අත්තනායකගේ සහ විනායගමූර්ති මුරලිදරන් හෙවත් කරුණා අම්මාන්ගේ  සුවදුක් විමසීම සඳහා වැලිකඩ බන්ධනාගාරයට අද දහවල් පැමිණි අවස්ථා මාධ්‍ය වෙත අදහස් දක්වමින් ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ මේ බව කියා සිටියා. එම අවස්ථාවට පාර්ලිමේන්තු මන්ත්‍රීවරුන් වන උදය ගම්මන්පිළ, සී.බී. රත්නායක, එස්.එම්. චන්ද්‍රසේන ඇතුළු පිරිසක් ද එක්වුණා. එහිදී මාධ්‍ය වෙත අදහස් දැක්වූ පාර්ලිමේන්තු මන්ත්‍රී උදය ගම්මන්පිළගෙන් පොලිස්පතිවරයාට ‘සර්’ යනුවෙන් පාසල් ගුරුවරයෙකුට වුවද ඇමතිය හැකි බවට අමාත්‍ය ලක්ෂ්මන් කිරිඇල්ල සිදුකළ ප්‍රකාශය පිළිබදව මාධ්‍යවේදීන් ප්‍රශ්න කළා. එහිදී ‘‘කවුද කිව්වේ මැරුණා කියලා. කවට අන්දරේ’’ යන ගීතය සිහිපත් කළ මන්ත්‍රීවරයා අන්දරේ සොයා ගැනීමට හැකි වූ බව කියා සිටියා."}