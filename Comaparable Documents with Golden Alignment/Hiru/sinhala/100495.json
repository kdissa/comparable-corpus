{"Header": "Update: නෙළුම්දෙනියේ පිරවුම්හලකදී තෙල් බවුසරයක් පුපුරයි.", "Time": "Friday, 02 January 2015 - 17:42", "Url": "http://www.hirunews.lk/sinhala/100495/update-%E0%B6%B1%E0%B7%99%E0%B7%85%E0%B7%94%E0%B6%B8%E0%B7%8A%E0%B6%AF%E0%B7%99%E0%B6%B1%E0%B7%92%E0%B6%BA%E0%B7%9A-%E0%B6%B4%E0%B7%92%E0%B6%BB%E0%B7%80%E0%B7%94%E0%B6%B8%E0%B7%8A%E0%B7%84%E0%B6%BD%E0%B6%9A%E0%B6%AF%E0%B7%93-%E0%B6%AD%E0%B7%99%E0%B6%BD%E0%B7%8A-%E0%B6%B6%E0%B7%80%E0%B7%94%E0%B7%83%E0%B6%BB%E0%B6%BA%E0%B6%9A%E0%B7%8A-%E0%B6%B4%E0%B7%94%E0%B6%B4%E0%B7%94%E0%B6%BB%E0%B6%BA%E0%B7%92", "Content": "කෑගල්ල - නෙළුම්දෙනිය නගරයේ පිහිටි ඉන්ධන පිරවුම්හලකට ඉන්ධන රැගෙන ආ තෙල් බවුසරයක් අද (02) පස්වරුවේ පිපිරී ගිනි ගැනීමකට ලක්වුණා. පොලිස් මාධ්‍ය ප්‍රකාශක, ජ්‍යෙෂ්ඨ පොලිස් අධිකාරී අජිත් රෝහණ සදහන් කළේ ඉන්ධන පොම්ප කරමින් සිටියදී මෙම පිපිරීම සිදුව ඇති බවයි. එහිදී කිසිවෙකුටත් තුවාල සිදුවී නැහැ. ගින්න මැඩ පැවැත්වීම සඳහා මහනුවර ගිනි නිවීම් ඒකකය ද කැදවීමට සිදුවුණා. ගින්නත් සමඟ ඉන්ධන පිරවුම්හල අසළින් කොළඹ - නුවර ප්‍රධාන මාර්ගය තාවකාලිකව වසා දැමුණු අතර එය පසුව විවෘත කර තිබෙනවා. Update: Friday, 02 January 2015 - 07:09 PM ----------------------------------------------------- කෑගල්ල - නෙළුම්දෙනියේ ඉන්ධන පිරවුම්හලකදී තෙල් බවුසරයක් පිපිරී ගිනි ගනී. කෑගල්ල - නෙළුම්දෙනිය ඉන්ධන පිරවුම්හලක තෙල් බවුසරයක් පිපිරී යාමෙන් ගින්නක් හටගෙන තිබෙනවා. පොලිස් මාධ්‍ය ප්‍රකාශක, ජ්‍යෙෂ්ඨ පොලිස් අධිකාරී අජිත් රෝහණ සඳහන් කළේ ඉන්ධන හලට රැගෙන ආ තෙල් බවුසරයක් මෙලෙස පුපුරා ගොස් ඇති බවයි. pix by - madawalanews"}