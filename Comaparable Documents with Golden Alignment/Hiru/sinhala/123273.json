{"Header": "තංගල්ලේදී යතුරුපැදි දෙකක් ගැටී අයෙක් මරුට", "Time": "Saturday, 02 January 2016 - 15:07", "Url": "http://www.hirunews.lk/sinhala/123273/%E0%B6%AD%E0%B6%82%E0%B6%9C%E0%B6%BD%E0%B7%8A%E0%B6%BD%E0%B7%9A%E0%B6%AF%E0%B7%93-%E0%B6%BA%E0%B6%AD%E0%B7%94%E0%B6%BB%E0%B7%94%E0%B6%B4%E0%B7%90%E0%B6%AF%E0%B7%92-%E0%B6%AF%E0%B7%99%E0%B6%9A%E0%B6%9A%E0%B7%8A-%E0%B6%9C%E0%B7%90%E0%B6%A7%E0%B7%93-%E0%B6%85%E0%B6%BA%E0%B7%99%E0%B6%9A%E0%B7%8A-%E0%B6%B8%E0%B6%BB%E0%B7%94%E0%B6%A7", "Content": "තංගල්ල - සිටිනාමළුව හන්දිය ප්‍රදේශයේදී යතුරුපැදි දෙකක් එකිනෙක ගැටී සිදුවූ අනතුරකින් පුද්ගලයෙකු ජීවිතක්ෂයට පත්ව තිබෙනවා. තංගල්ල පොලිසිය සදහන් කළේ ඊයේ රාත්‍රී සිදුවු මෙම අනතුරෙන් එක් යතුරුපැදියක ගමන් කළ පුද්ගලයෙකු මෙලෙස ජීවිතක්ෂයට පත්ව ඇති බවයි. මියගිය පුද්ගලයා වයස අවුරුදු 59 ක් පමණ වන තංගල්ල ප්‍රදේශයේ පදිංචිකරුවෙකු බවයි වාර්තා වන්නේ. අනතුරෙන් තුවාල ලැබූ අනෙක් යතුරුපැදියේ පැදිකරු සහ පසුපැදිකරු බරපතල තුවාල ලබා මාතර රෝහලට ඇතුළත් කර තිබෙනවා."}