{"Header": "කොකේන් ටොන් 7ක් ලොරි රථවලින් සොයා ගැනේ", "Time": "Tuesday, 02 August 2016 - 9:23", "Url": "http://www.hirunews.lk/sinhala/139604/%E0%B6%9A%E0%B7%9C%E0%B6%9A%E0%B7%9A%E0%B6%B1%E0%B7%8A-%E0%B6%A7%E0%B7%9C%E0%B6%B1%E0%B7%8A-7%E0%B6%9A%E0%B7%8A-%E0%B6%BD%E0%B7%9C%E0%B6%BB%E0%B7%92-%E0%B6%BB%E0%B6%AE%E0%B7%80%E0%B6%BD%E0%B7%92%E0%B6%B1%E0%B7%8A-%E0%B7%83%E0%B7%9C%E0%B6%BA%E0%B7%8F-%E0%B6%9C%E0%B7%90%E0%B6%B1%E0%B7%9A", "Content": "ඇමරිකා එක්සත් ජනපදය වෙත යැවීම සඳහා රැගෙන යමින් තිබූ ටොන් 7ක කොකේන් තොගයක් ලතින් ඇමරිකානු බොලීවියා රාජ්‍යයෙන් සොයාගෙන තිබෙනවා. මෙම මත්ද්‍රව්‍ය තොගය ඛනිජ ලෝපස් ප්‍රවාහනය කරන ලොරි රථවල සඟවා චිලී දේශයේ වරාය නගරයක් වෙත රැගෙන යමින් තිබූ බව සදහන්. ඇමරිකානු ඩොලර් මිලියන 350ක් පමණ වටිනා මෙම කොකේන් තොගය සම්බන්ධයෙන් පුද්ගලයන් 3 දෙනෙකු අත්අඩංගුවට ගැනුණා. පේරු සහ කොළොම්බියා හැරුණු කොට ලොව විශාලතම කොකේන් නිෂ්පාදකයා බොලීවියාව ලෙසයි සැලකෙන්නේ."}