{"Header": "අල්ලස් අධ්‍යක්‍ෂ ජනරාල්වරියට එරෙහිවත් පැමිණිල්ලක්", "Time": "Thursday, 02 April 2015 - 10:12", "Url": "http://www.hirunews.lk/sinhala/106735/%E0%B6%85%E0%B6%BD%E0%B7%8A%E0%B6%BD%E0%B7%83%E0%B7%8A-%E0%B6%85%E0%B6%B0%E0%B7%8A%E2%80%8D%E0%B6%BA%E0%B6%9A%E0%B7%8A%E2%80%8D%E0%B7%82-%E0%B6%A2%E0%B6%B1%E0%B6%BB%E0%B7%8F%E0%B6%BD%E0%B7%8A%E0%B7%80%E0%B6%BB%E0%B7%92%E0%B6%BA%E0%B6%A7-%E0%B6%91%E0%B6%BB%E0%B7%99%E0%B7%84%E0%B7%92%E0%B7%80%E0%B6%AD%E0%B7%8A-%E0%B6%B4%E0%B7%90%E0%B6%B8%E0%B7%92%E0%B6%AB%E0%B7%92%E0%B6%BD%E0%B7%8A%E0%B6%BD%E0%B6%9A%E0%B7%8A", "Content": "අල්ලස් හෝ දූෂණ චෝදනා විමර්ශන කොමිෂන් සභාවේ අධ්‍යක්‍ෂ ජනරාල්වරියට එරෙහිව එක්සත් ජනතා නිදහස් සන්ධාන පාර්ලිමේන්තු මන්ත්‍රීවරුන් පිරිසක් එම කොමිසමේ සභාපතිවරයාට ඊයේ පැමිණිල්ලක් භාරදී තිබෙනවා. ඒ, 2003 - 2008 කාල වකවානුවේ නීතිපති දෙපාර්තමේන්තුවේ සේවය කරමින් සිටියදී අල්ලස් කොමිසමේ නව අධ්‍යක්‍ෂ ජනරාල් දිල්රුක්ෂි ඩයස් වික්‍රමසිංහ විදුලි සංදේශන නියාමන කොමිෂන් සභාවේ නීති උපදේශකවරියක් ලෙස දීමනා ලබාගැනීම සම්බන්ධයෙන්. පාර්ලිමේන්තු මන්ත්‍රී මනූෂ නානායක්කාර, උදිත ලොකු බණ්ඩාර, රංජිත් ද සොයිසා, ජානක වක්කුඹුර යන මන්ත්‍රීවරුන් මෙම පැමිණිල්ල ඊයේ ගොනුකර තිබෙනවා."}