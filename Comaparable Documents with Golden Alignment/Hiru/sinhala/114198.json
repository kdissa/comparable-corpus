{"Header": "Update: පුත්තලම පෙරටුගාමී  නායකයා සහ තවත් අපේක්ෂකයෙකු අත්අඩංගුවට #GenElecSL", "Time": "Sunday, 02 August 2015 - 10:56", "Url": "http://www.hirunews.lk/sinhala/114198/update-%E0%B6%B4%E0%B7%94%E0%B6%AD%E0%B7%8A%E0%B6%AD%E0%B6%BD%E0%B6%B8-%E0%B6%B4%E0%B7%99%E0%B6%BB%E0%B6%A7%E0%B7%94%E0%B6%9C%E0%B7%8F%E0%B6%B8%E0%B7%93-%E0%B6%B1%E0%B7%8F%E0%B6%BA%E0%B6%9A%E0%B6%BA%E0%B7%8F-%E0%B7%83%E0%B7%84-%E0%B6%AD%E0%B7%80%E0%B6%AD%E0%B7%8A-%E0%B6%85%E0%B6%B4%E0%B7%9A%E0%B6%9A%E0%B7%8A%E0%B7%82%E0%B6%9A%E0%B6%BA%E0%B7%99%E0%B6%9A%E0%B7%94-%E0%B6%85%E0%B6%AD%E0%B7%8A%E0%B6%85%E0%B6%A9%E0%B6%82%E0%B6%9C%E0%B7%94%E0%B7%80%E0%B6%A7-genelecsl", "Content": "පෙරටුගාමී සමාජවාදී පක්ෂයේ පුත්තලම දිස්ත්‍රික් කණ්ඩායම් නායකයා සහ එම පක්ෂයෙන් මැතිවරණයට ඉදිරිපත්ව සිටින තවත් අපේක්ෂකයෙකු වනාතවිල්ලූව පොලීසිය අත්අඩංගුවට ගෙන තිබෙනවා. පොලීසිය සඳහන් කළේ ඊයේ 901) වනාතවිල්ලූව නගරයේදී පෙරටුගාමී පක්ෂයේ පුත්තලම කණ්ඩායම් නායක ප්‍රියන්ත ප්‍රනාන්දු සහ අපේක්ෂක සමීර ලංකාතිලක අත්අඩංගුවට ගෙන ඇති බවයි. බලපත්‍ර නොමැතිව ශබ්ද විකාශන යන්ත්‍ර  භාවිත කරමින් ප්‍රචාරක කටයුතු සිදුකිරීම හේතුවෙනුයි මොවුන් අත්අඩංගුවට ගෙන ඇත්තේ. මොවුන් ප්‍රචාරක කටයුතු සඳහා යොදාගත් බව කියන කැබ් රථයක්, ශබ්දවාහිනී යන්ත්‍ර කට්ටලයක්ද පොලිස් භාරයට ගෙන තිබෙනවා. (ඡායාරූප - වනාතවිල්ලුව කේ. ප්‍රියංකර) අනවසරයෙන් හලාවත මහ රෝහලට ඇතුළු වී මැතිවරණයට අදාළ අත්පත්‍රිකා බෙදාහැරීමේ චෝදනාව මත පසුගියදා ජනතා විමුක්ති පෙරමුණේ පුත්තලම දිස්ත්‍රික් කණ්ඩායම් නායක සමන්ත කෝරලේආරච්චි සහ තවත් කාන්තාවක් අත්අඩංගුවට ගෙන අධිකරණයට ඉදිරිපත් කිරීමෙන් පසු  ඇප මත මුදාහැරුණා."}