{"Header": "පොලිසියට චෝදනාවක්", "Time": "Tuesday, 02 January 2018 - 19:59", "Url": "http://www.hirunews.lk/sinhala/179984/%E0%B6%B4%E0%B7%9C%E0%B6%BD%E0%B7%92%E0%B7%83%E0%B7%92%E0%B6%BA%E0%B6%A7-%E0%B6%A0%E0%B7%9D%E0%B6%AF%E0%B6%B1%E0%B7%8F%E0%B7%80%E0%B6%9A%E0%B7%8A", "Content": "විමර්ශනයක් සඳහා ගිය මහනුවර - අලවතුගොඩ පොලීසියේ නිලධාරීන් පිරිසක් තරුණයෙකුට පහර දීමේ සිද්ධියක් වාර්තා වනවා. පහරකෑමට ලක්වූ තරුණයා චෝදනා කළේ එම නිලධාරීන් තමාගේ අතපය ගැටගසා අමානුෂික ලෙස පහර දුන් බවයි. මෙලෙස පහර කෑමට ලක්වන්නේ මහනුවර අංකුඹුර තලගහකන්ද ප්‍රදේශයේ පදිංචි චන්දන රූපසිංහ නැමැති තරුණයෙක්. පෞද්ගලික ආරවුලක් මත නිවසින් බැහැරව සිටි තම සහෝදරයාගේ බිරිඳ පොලීසිය සමග පැමිණ ඇයගේ බඩුබාහිරාදිය රැගෙන යාමට උත්සාහ කළ අවස්ථාවේ ඊට විරුද්ධ වීම හේතුවෙන් පොලිසිය තමන්ට පහර දුන් බව එම තරුණයා ප්‍රකාශ කළා."}