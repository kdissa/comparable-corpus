{"Header": "මාතර වල්ගම මහ දවල් අමුතු විදියට ගෙයක් බිඳපු හොරාගේ කෙරුවාව CCTV කැමරාවේ", "Time": "Monday, 02 September 2019 - 18:19", "Url": "http://www.hirunews.lk/sinhala/223466/%E0%B6%B8%E0%B7%8F%E0%B6%AD%E0%B6%BB-%E0%B7%80%E0%B6%BD%E0%B7%8A%E0%B6%9C%E0%B6%B8-%E0%B6%B8%E0%B7%84-%E0%B6%AF%E0%B7%80%E0%B6%BD%E0%B7%8A-%E0%B6%85%E0%B6%B8%E0%B7%94%E0%B6%AD%E0%B7%94-%E0%B7%80%E0%B7%92%E0%B6%AF%E0%B7%92%E0%B6%BA%E0%B6%A7-%E0%B6%9C%E0%B7%99%E0%B6%BA%E0%B6%9A%E0%B7%8A-%E0%B6%B6%E0%B7%92%E0%B6%B3%E0%B6%B4%E0%B7%94-%E0%B7%84%E0%B7%9C%E0%B6%BB%E0%B7%8F%E0%B6%9C%E0%B7%9A-%E0%B6%9A%E0%B7%99%E0%B6%BB%E0%B7%94%E0%B7%80%E0%B7%8F%E0%B7%80-cctv-%E0%B6%9A%E0%B7%90%E0%B6%B8%E0%B6%BB%E0%B7%8F%E0%B7%80%E0%B7%9A", "Content": "මාතර වල්ගම සද්ධාතිස්ස මාවත ප්‍රදේශයේ  ව්‍යාපාරිකයෙකුගේ නිවසකට ඇතුළුවූ සොරෙකු හඳුනාගැනීම සඳහා පොලිසිය මහජනතාවට දැනුම්දීමක් කර තිබෙනවා. පසුගියදිනක දහවල් කාලයේ නිවසේ කිසිවෙකු නොමැති අවස්ථාවක සැලසුම්සහගතව සැකකරු අදාළ සොරකම කර ඇති බවටයි පොලිසිය සඳහන් කරන්නේ. සැකකරු නිවසට අතුලුවීමට පෙර නිවසේ සීනුව නාදකරමින් නිවසේ කිසිවෙකු නොමැති බව තහවුරු කරගන්නා අයුරු CCTV කැමරාවල දැක්වෙනවා. එහිදී සැකකරු නිවසේ තිබූ මුදල් රුපියල් ලක්ෂ 4කට අධික ප්‍රමාණයක් සහ ස්වර්ණාභරණ විශාල ප්‍රමාණයක් සොරකරම් කර පළාගොස් තිබෙනවා. මෙම පුද්ගලයා සම්බන්ධයෙන් තොරතුරක් වෙතොත් 041-2222227, 071-8580200 දුරකථන වෙත දැනුම්දෙන ලෙසයි පොලිසිය මහජනතාවගෙන් ඉල්ලා සිටින්නේ. මාතර මුලස්ථාන පොලිසියයි සිද්ධිය සම්බන්ධයෙන් වැඩිදුර විමර්ශන සිදුකරන්නේ."}