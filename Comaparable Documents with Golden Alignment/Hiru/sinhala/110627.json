{"Header": "පොසොන් දන්සැල් පරීක්ෂාවට", "Time": "Tuesday, 02 June 2015 - 13:26", "Url": "http://www.hirunews.lk/sinhala/110627/%E0%B6%B4%E0%B7%9C%E0%B7%83%E0%B7%9C%E0%B6%B1%E0%B7%8A-%E0%B6%AF%E0%B6%B1%E0%B7%8A%E0%B7%83%E0%B7%90%E0%B6%BD%E0%B7%8A-%E0%B6%B4%E0%B6%BB%E0%B7%93%E0%B6%9A%E0%B7%8A%E0%B7%82%E0%B7%8F%E0%B7%80%E0%B6%A7", "Content": "පොසොන් පොහොය වෙනුවෙන් පත්වනු ලබන දන්සැල් පරීක්ෂාවට මහජන සෞඛ්‍ය නිලධාරීන් 1800කට වැඩි පිරිසක් දිවයින පුරා යොදවා ඇතැයි මහජන සෞඛ්‍ය නිලධාරීන්ගේ සංගමය පවසනවා. හිරු ප්‍රවෘත්ති අංශය කළ විමසීමකදී එහි සභාපති උපුල් රෝහණ ප්‍රකාශ කළේ විශේෂයෙන් පොසොන් කලාප සහ පූජා භූමි ප්‍රදේශයන්හි අද සහ හෙට යන දිනයන් තුළ ද සිදුවන බවයි. මේ අතර, කොළඹ මහනගර සභා සීමාව තුළ සංවිධාන කර තිබෙන පොසොන් දන්සැල්වල සෞඛ්‍යාරක්ෂිත බව පරීක්ෂා කිරීම සඳහා කොළඹ මහ නගර සභාවේ සෞඛ්‍ය වෛද්‍ය දෙපාර්තමේන්තුව කටයුතු යොදා ඇති බව එහි ආහාර පරීක්ෂක, එම්.බී. ලාල්කුමාර ප්‍රකාශ කළා."}