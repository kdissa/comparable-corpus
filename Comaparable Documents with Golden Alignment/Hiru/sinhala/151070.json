{"Header": "ඉන්දු - ශ්‍රී ලංකා ධීවර සාකච්ඡාවක් අද කොළඹදී", "Time": "Monday, 02 January 2017 - 7:13", "Url": "http://www.hirunews.lk/sinhala/151070/%E0%B6%89%E0%B6%B1%E0%B7%8A%E0%B6%AF%E0%B7%94-%E0%B7%81%E0%B7%8A%E2%80%8D%E0%B6%BB%E0%B7%93-%E0%B6%BD%E0%B6%82%E0%B6%9A%E0%B7%8F-%E0%B6%B0%E0%B7%93%E0%B7%80%E0%B6%BB-%E0%B7%83%E0%B7%8F%E0%B6%9A%E0%B6%A0%E0%B7%8A%E0%B6%A1%E0%B7%8F%E0%B7%80%E0%B6%9A%E0%B7%8A-%E0%B6%85%E0%B6%AF-%E0%B6%9A%E0%B7%9C%E0%B7%85%E0%B6%B9%E0%B6%AF%E0%B7%93", "Content": "ඉන්දු - ශ්‍රී ලංකා ධීවර ගැටළුවට විසඳුම් සෙවීමේ අරමුණින් අලුතින් ආරම්භ කෙරුණු සාකච්ඡා වටයේ දෙවන සාකච්ඡාව කොළඹදී අද පැවැත්වෙනවා. ඒ සඳහා ඉන්දීය රජය නියෝජනය කරමින් එරට කෘෂිකර්ම හා ගොවි සුබසාධන කටයුතු අමාත්‍ය රාධා මොහාන් සිං ඇතුළු 11 දෙනෙකුගෙන් යුත් නියෝජිත පිරිසක් සහභාගිවීමට නියමිතයි. ශ්‍රී ලංකාව නියෝජනය කරමින් ධීවර අමාත්‍ය මහින්ද අමරවීර, රාජ්‍ය අමාත්‍ය දිලිප් වෙදආරච්චි, පාර්ලිමේන්තු මන්ත්‍රී එම්.ඒ. සුමන්දිරන්, ආරක්ෂක ලේකම් කරුණාසේන හෙට්ටිආරච්චි සහ නාවික හමුදාවේ නිලධාරීන් 15 දෙනෙකුගෙන් යුත් කණ්ඩායමක් එක්වනවා. මෙම සාකච්ඡා වටයේ පළමු සාකච්ඡාව පසුගිය වසරේ නොවැම්බර් මාසයේදී ඉන්දියාවේ නවදිල්ලි නුවර පැවැත්වුණා."}