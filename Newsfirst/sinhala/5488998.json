{"Header": ["\nපෙම්වතිය සහ පෙම්වතියගේ මව මැරූ සැකකාර පෙම්වතාට ඇප"], "Time": ["\n01 Apr, 2014\t", "| 6:47 pm ", "\n"], "Url": "https://www.newsfirst.lk/sinhala/2014/04/01/%e0%b6%b4%e0%b7%99%e0%b6%b8%e0%b7%8a%e0%b7%80%e0%b6%ad%e0%b7%92%e0%b6%ba-%e0%b7%83%e0%b7%84-%e0%b6%b4%e0%b7%99%e0%b6%b8%e0%b7%8a%e0%b7%80%e0%b6%ad%e0%b7%92%e0%b6%ba%e0%b6%9c%e0%b7%9a-%e0%b6%b8/", "Content": "සිය පෙම්වතිය සහ ඇගේ මව තියුණු ආයුධයකින් පහර දී ඝාතනය කර පියාට බරපතළ තුවාල සිදු කිරීමේ සිද්ධියක් සම්බන්ධයෙන් රක්ෂිත බන්ධනාගාරගත ව සිටි සැකකරුට අද ඇප නියම කෙරිණ. ඒ උතුරුමැද පළාත් බද මහාධිකරණ විනිසුරු ධම්මික ගනේපොල මහතා හමුවේ අදාළ නඩුව අද කැඳ වූ අවස්ථාවේදී ය. අනුරාධපුර ලෝලුගස්වැව ප්‍රදේශයේදී සැකකරු එම අපරාධය සිදු කළ බවට එල්ල වූ චෝදනා මත අත්අඩංගුවට ගෙන මාස 9 කට අධික කාලයක් රක්ෂිත බන්ධනාගාරගත කර සිටියේ ය. සැකකරුගේ මව අධිකරණයට ඉදිරිපත් කළ ඇප අයැදුම්පත අනුව ඇප නියම අධිකරණය නි‍යෝග කළේ, රුපියල් විසිපන් දහසක මුදල් ඇපයක් සහ රුපියල් ලක්ෂ දෙකක ශරීර ඇප දෙකක් නියම කරන ලෙස ය."}