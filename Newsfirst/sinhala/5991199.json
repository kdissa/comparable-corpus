{"Header": ["\nබීමත් රියැදුරන් 470 දෙනෙකු 31 වන දා කොළඹදී අත්අඩංගුවට"], "Time": ["\n04 Jan, 2019\t", "| 11:31 am ", "\n"], "Url": "https://www.newsfirst.lk/sinhala/2019/01/04/%e0%b6%b6%e0%b7%93%e0%b6%b8%e0%b6%ad%e0%b7%8a-%e0%b6%bb%e0%b7%92%e0%b6%ba%e0%b7%90%e0%b6%af%e0%b7%94%e0%b6%bb%e0%b6%b1%e0%b7%8a-470-%e0%b6%af%e0%b7%99%e0%b6%b1%e0%b7%99%e0%b6%9a%e0%b7%94-31-%e0%b7%80/", "Content": "ඒ, පසුගිය 31 වන දා කළ විශේෂ මෙහෙයුම අතරතුරදීයි. පොලීසිය ප්‍රකාශ කළේ, කොළඹ කොට්ඨාසයෙන් පමණක් මෙම බීමත් රියැදුරන් අත්අඩංගුවට ගත් බවයි. එම දිනය තුළ මාර්ග නීති උල්ලංඝණය කළ රියැදුරන් 2236 දෙනෙකු ද අත්අඩංගුවට ගත් බව පොලීසිය ප්‍රකාශ කළේ ය. මේ අතර 31 වන දා කළ මෙහෙයුමේදී අන්තරාදායක ලෙස රිය පැදවූ රියැදුරන් 198 දෙනෙකුට එරෙහිව ද නීතිය ක්‍රියාත්මක කර තිබේ. පොලීසිය සඳහන් කළේ, මෙහෙයුම් ඉහළ නැංවීමත් සමග වාර්තා වන අනතුරු සංඛ්‍යාවේ පහළ යාමක් දක්නට ඇති බවයි. ඒ අනුව 31 වන දා මෙරටින් වාර්තා වී ඇත්තේ රිය අනතුරු 3 ක් පමණි."}