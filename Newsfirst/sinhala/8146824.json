{"Header": ["\nහොර ඔප්පු හැදූ දෙන්නෙක් පිළියන්දලදි අත්අඩංගුවට"], "Time": ["\n01 Jan, 2014\t", "| 11:38 am ", "\n"], "Url": "https://www.newsfirst.lk/sinhala/2014/01/01/%e0%b7%84%e0%b7%9c%e0%b6%bb-%e0%b6%94%e0%b6%b4%e0%b7%8a%e0%b6%b4%e0%b7%94-%e0%b7%84%e0%b7%90%e0%b6%af%e0%b7%96-%e0%b6%af%e0%b7%99%e0%b6%b1%e0%b7%8a%e0%b6%b1%e0%b7%99%e0%b6%9a%e0%b7%8a-%e0%b6%b4/", "Content": "ව්‍යජ ඔප්පු සකස් කර ඉඩම් විකුණා රුපියල් ලක්ෂ 22 ක් වංචා කිරීම සම්බන්ධයෙන් පුද්ගලයින් දෙදෙනෙකු අත්අඩංගුවට ගෙන තිබේ. කොළඹ අපරාධ කොට්ඨාසය විසින් අත්අඩංගුවට ගනු ලැබූ එම සැකකරුවන් ඊයේ කැස්බෑව මහේස්ත්‍රාත් අධිකරණයට ඉදිරිපත් කිරීමෙන් පසු ලබන 8 වන දා දක්වා රක්ෂිත බන්ධනාගාරගත කෙරිණ. පොලිස් මාධ්‍ය ඒකකය සඳහන් කළේ, කොල්ලුපිටිය ප්‍ර‍දේශයේ පදිංචි පුද්ගලයකු කළ පැමිණිල්ලකට අනුව ඔවුන් අත්අඩංගුවට ‍ගත් බව ය. සැකකරුවන් පිළියන්දල නගරයේදී අත්අඩංගුවට ගෙන ඇති අතර ඔවුහු රාගම සහ පොල්ගස්ඕවිට ප්‍රදේශවල පදිංචිකරුවෝ වෙති. සිද්ධිය සම්බන්ධයෙන් කොළඹ අපරාධ කොට්ඨාසය විසින් වැඩි දුර විමර්ශන මෙහෙය වනු ලබයි."}