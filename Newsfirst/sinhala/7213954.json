{"Header": ["\nපොසෙන් පොහොය නිමිත්තෙන් ජනපති පිංකම් රැසකට සහභාගි වෙයි (VIDEO)"], "Time": ["\n02 Jun, 2015\t", "| 9:16 pm ", "\n"], "Url": "https://www.newsfirst.lk/sinhala/2015/06/02/%e0%b6%b4%e0%b7%9c%e0%b7%83%e0%b7%99%e0%b6%b1%e0%b7%8a-%e0%b6%b4%e0%b7%9c%e0%b7%84%e0%b7%9c%e0%b6%ba-%e0%b6%b1%e0%b7%92%e0%b6%b8%e0%b7%92%e0%b6%ad%e0%b7%8a%e0%b6%ad%e0%b7%99%e0%b6%b1%e0%b7%8a/", "Content": "ජනාධිපති මෛත්‍රීපාල සිරිසේන මහතා අද දිනය පුරා පොසොන් උත්සවය වෙනුවෙන් පැවති පිං කම් රැසකට සහභාගි විය. සෑම පුන් පොහෝ දිනක ම පැවැත්වෙන සදහම් යාත්‍රා ධර්ම දේශනා මාලාවේ සිව්වන ධර්ම දේශනාව අද පැවැත්වුණේ, දිඹුලාගල ආරණ්‍ය සේනාසනය කේන්ද්‍ර කරගනිමිනි. ඓතිහාසික දිඹුලාගල ආරණ්‍ය සේනාසනය වෙත පැමිණි ජනාධිපතිවරයා පළමුව රෝගාතුරව වැඩ වෙසෙන ආරණ්‍ය සේනාසනාධිපති පූජ්‍ය මල්දෙණියේ ජිනාලංකාර නායක හිමි බැහැදුටුවේ ය. අනතුරුව ආගමික වතාවත්වල නිරත වූ ජනාධිපති මෛත්‍රීපාල සිරිසේන මහතා සදහම් යාත්‍රා ධර්ම දේශනාව ශ්‍රවනය කිරීමට එක්විය. පොළොන්නරුව බෞද්ධ සංගමය 55වන වරටත් සංවිධාන කළ පොසොන් මහා බත් දන්සල ජනාධිපති මෛත්‍රීපාල සිරිසේන මහතා අතින් විවෘත කෙරුණේ ඉන් අනතුරුව ය. ජනාධිපති මෛත්‍රීපාල සිරිසේන මහතා මහා සංඝරත්නය වෙත සාංගික දානය පිළිගැන්වීමෙන් අනතුරුව බත් දන්සල ආරම්භ කෙරිණ."}