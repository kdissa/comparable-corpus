{"Header": ["\nපාර්ලිමේන්තු කටයුතු හා ජනමාධ්‍ය නියෝජ්‍ය ඇමති ලෙස කරුණාරත්න පරණවිතාන දිවුරුම් දෙයි"], "Time": ["\n04 Dec, 2015\t", "| 12:08 pm ", "\n"], "Url": "https://www.newsfirst.lk/sinhala/2015/12/04/%e0%b6%b4%e0%b7%8f%e0%b6%bb%e0%b7%8a%e0%b6%bd%e0%b7%92%e0%b6%b8%e0%b7%9a%e0%b6%b1%e0%b7%8a%e0%b6%ad%e0%b7%94-%e0%b6%9a%e0%b6%a7%e0%b6%ba%e0%b7%94%e0%b6%ad%e0%b7%94-%e0%b7%84%e0%b7%8f-%e0%b6%a2/", "Content": "පාර්ලිමේන්තු කටයුතු හා ජනමාධ්‍ය නියෝජ්‍ය අමාත්‍යවරයා ලෙස කරුණාරත්න පරණවිතාන මහතා අද පෙරවරුවේ ජනාධිපති මෛත්‍රීපාල සිරිසේන මහතා ඉදිරියේ දිවුරුම් දුන්නේ ය. ජනාධිපති මාධ්‍ය අංශය සඳහන් කළේ, පාර්ලිමේන්තුවේ පිහිටි ජනාධිපතිතුමාගේ කාර්යාලයේදී දීවුරුම් දීම සිදු වූ බව ය. කරුණාරත්න පරණවිතාන මහතා මීට පෙර කටයුතු කරනු ලැබුවේ පළාත් පාලන හා පළාත් සභා නියෝජ්‍ය අමාත්‍යවරයා ලෙස ය. ජනාධිපති ලේකම් පී.බී. අබේකෝන් මහතා ද දිවුරුම් දීමේ අවස්ථාවට සහභාගී විය."}