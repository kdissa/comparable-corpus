{"Header": ["\n“මට ඕවට ‍මොකුත් කියන්න බැහැ” – අනුර ප්‍රියදර්ශන යාපා (VIDEO)"], "Time": ["\n01 Apr, 2015\t", "| 9:26 pm ", "\n"], "Url": "https://www.newsfirst.lk/sinhala/2015/04/01/%e0%b7%80%e0%b7%92%e0%b6%b4%e0%b6%9a%e0%b7%8a%e0%b7%82-%e0%b6%b1%e0%b7%8f%e0%b6%ba%e0%b6%9a-%e0%b6%b0%e0%b7%94%e0%b6%bb%e0%b6%ba%e0%b7%9a-%e0%b7%80%e0%b7%99%e0%b6%b1%e0%b7%83%e0%b6%9a%e0%b7%8a/", "Content": "විපක්ෂ නායක ධුරයේ වෙනසක් වීමේ අවශ්‍යතාවක් නැතැයි ශ්‍රී ලංකා නිදහස් පක්ෂය අවධාරණය කරයි. අද පැවති මාධ්‍ය හමුවකදී නිදහස් පක්ෂයේ මහ ලේකම් අනුර ප්‍රියදර්ශන යාපා මහතා මේ පිළිබඳව ශ්‍රී ලංකා නිදහස් පක්ෂයේ ස්ථාවරය පැහැදිලි කළේ ය. රත්නපුර රැළියට සහභාගි වූ මන්ත්‍රීවරුන් සම්බන්ධයෙන් ගන්නා ක්‍රියාමාර්ගය කුමක් දැයි මාධ්‍යවේදීන් මෙහිදී නැගූ ප්‍රශ්නයකට පිළිතුරු දෙමින් නිදහස් පක්ෂයේ මහ ලේකම්වරයා සඳහන් කළේ, පක්ෂයේ සමගිය වෙනුවෙන් පෙනී සිටින බැවින් ඒ සම්බන්ධයෙන් කිසිදු ප්‍රකාශයක් කිරීමෙන් තමන් වැළකී සිටින බවත් ය. [quote] මම ඒ ගැන වචනයක්වත් කතා කරන්නේ නැහැ. අපි පක්ෂයේ සමගිය වෙනුවෙන් පෙනී සිටින අය. මම ලේකම්වරයා හැටියට විශ්වාස කරනවා අපේ පක්ෂයේ සියලු දෙනා ම සමගි කිරීම අපේ වගකීමක්. පක්ෂයේ ලේකම්වරයා හැටියට මම වැඩකරන්නේ මධ්‍යම කාරක සභාවේ අනුමැතිය සහා පමණයි. ඊට එහා මට ඕවට ‍මොකුත් කියන්න බැහැ[/quote] එම අවස්ථාවට එක්වෙමින් සුසිල් ප්‍රේමජයන්ත මහතා පැවසුවේ, එළැඹෙන පාර්ලිමේන්තු මැතිවරණයේ පාර්ලිමේන්තු බලය ඒකාන්තර බහුතරයක් එක්සත් ජනතා නිදහස් සන්ධානයට ලබා ගැනීම‍ ඉලක්කය බව ය."}