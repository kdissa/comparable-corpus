{"Header": ["\nමෙරටින් හමු වූ විශාලතම හෙරොයින් තොගය පිටුපස බංගලාදේශ කාන්තාවක්"], "Time": ["\n04 Jan, 2019\t", "| 7:03 am ", "\n"], "Url": "https://www.newsfirst.lk/sinhala/2019/01/04/%e0%b6%b8%e0%b7%99%e0%b6%bb%e0%b6%a7%e0%b7%92%e0%b6%b1%e0%b7%8a-%e0%b7%84%e0%b6%b8%e0%b7%94-%e0%b7%80%e0%b7%96-%e0%b7%80%e0%b7%92%e0%b7%81%e0%b7%8f%e0%b6%bd%e0%b6%ad%e0%b6%b8-%e0%b7%84%e0%b7%99/", "Content": "දෙහිවල ප්‍රදේශයේදී පසුගිය 31 වන දා පස්වරුවේ, හෙරොයින් කිලෝග්‍රෑම් 278 කට ආසන්න තොගයක් සමග බංගලාදේශ ජාතිකයින් දෙදෙනෙකු අත්අඩංගුවට ගැණිනි. පොලීසිය සඳහන් කළේ, මෙම ජාවාරම බංගලාදේශ කාන්තාවක් විසින් මෙහෙයවා ඇති බවයි. මේ වන විට ඇය මෙරටින් පළාගොස් තිබේ. සැකකාර කාන්තාව අත්අඩංගුවට ගැනීම සඳහා ජාත්‍යන්තර පොලීසිය වෙත දැනුම් දී ඇතැයි ද පොලීසිය ප්‍රකාශ කළේ ය. ඇය 2017 වසරේ සිට මෙම ජාවාරම මෙරට ක්‍රියාත්මක කර ඇති අතර ඇය අවස්ථා 10 කදී මෙරටට පැමිණ ඇතැයි ද මූලික විමර්ශනවලදී අනාවරණ වී තිබේ. පොලීසිය ප්‍රකාශ කළේ, සැකකාරිය දුරකතන මාර්ග මගින් මෙම ජාවාරම මෙහෙයවා ඇති බවයි. හෙරොයින්වලින් 90% ක් මුහුදු මගින් ප්‍රවාහනය කර ඇති අතර 10% ක් ගුවනින් ද මෙරටට ප්‍රවාහනය කර ඇති බවට විමර්ශනවලදී හෙළි වී ඇතැයි පොලීසිය ප්‍රකාශ කළේ ය. ජාවාරම බස්නාහිර පළාත කේන්ද්‍ර කර ගනිමින් ක්‍රියාත්මක වී තිබේ."}