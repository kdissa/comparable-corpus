{"Header": ["\nගම්පහ ප්‍රදේශ රැසකට හෙට පැය 9ක ජල කප්පාදුවක්"], "Time": ["\n04 Apr, 2015\t", "| 3:48 pm ", "\n"], "Url": "https://www.newsfirst.lk/sinhala/2015/04/04/%e0%b6%9c%e0%b6%b8%e0%b7%8a%e0%b6%b4%e0%b7%84-%e0%b6%b4%e0%b7%8a%e2%80%8d%e0%b6%bb%e0%b6%af%e0%b7%9a%e0%b7%81-%e0%b6%bb%e0%b7%90%e0%b7%83%e0%b6%9a%e0%b6%a7-%e0%b7%84%e0%b7%99%e0%b6%a7-%e0%b6%b4/", "Content": "ගම්පහ දිස්ත්‍රික්කයේ ප්‍රදේශ රැසකට හෙට පෙරවරු 8.00 සිට පස්වරු 5.00 දක්වා පැය 9ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. ඒ අනුව අත්‍යවශ්‍ය නඩත්තු කටයුත්තක් හේතුවෙන් බියගම පවිත්‍රාගාරයට විදුලි සැපයුම අත්හිටුවීම හේතුවෙනි. කැලණිය, වත්තල, හැදල, බියගම, මහර ප්‍රාදේශීය සභා බල ප්‍රදේශවලට සහ දෝම්පේ ප්‍රාදේශීය සභා බල ප්‍රදේශයට අයත් දෙකටන, නාමළුව, කළුකොදයාව සහ දෝම්පේ යන ප්‍රදේශීය සභාවලට ද ජල සැපයුම අත්හිටුවනු ඇත. ඊට අමතරව පෑලියගොඩ, වත්තල, ජා-ඇල, කටුනායක සහ සීදුව යන නගර සභා බල ප්‍රදේශවලට ද ජල සැපයුම අත්හිටුවනු ලැබේ. ජාතික ජල සම්පාදන හා ජලාපවහන මණ්ඩලය පැවසුවේ, බියගම ආයෝජන කලාපය ප්‍රදේශයට ද හෙට පෙරවරු 8.00 සිට පස්වරු 5.00 දක්වා පැය 9ක කාලයක් ජල සැපයුම අත්හිටුවන බව ය."}