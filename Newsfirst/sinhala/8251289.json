{"Header": ["\nකටුනායකදී CID භාරයට ගත් මොහොමඩ් සිද්ධික් මුදා හැරේ"], "Time": ["\n03 Apr, 2019\t", "| 11:52 am ", "\n"], "Url": "https://www.newsfirst.lk/sinhala/2019/04/03/%e0%b6%9a%e0%b6%a7%e0%b7%94%e0%b6%b1%e0%b7%8f%e0%b6%ba%e0%b6%9a%e0%b6%af%e0%b7%93-cid-%e0%b6%b7%e0%b7%8f%e0%b6%bb%e0%b6%ba%e0%b6%a7-%e0%b6%9c%e0%b6%ad%e0%b7%8a-%e0%b6%b8%e0%b7%9c%e0%b7%84%e0%b7%9c/", "Content": "COLOMBO (News 1st) – ඩුබායි රාජ්‍යයෙන් පිටුවහල් කර දිවයිනට පිටුවහල් කිරීමෙන් අනතුරුව අපරාධ පරීක්ෂණ දෙපාර්තමේන්තුව භාරයට ගත් මොහොමඩ් සිද්ධික් මොහොමඩ් සියාම් ප්‍රශ්න කිරීම්වලින් පසු අද අලුයම මුදා හැර තිබේ. පොලීසිය ප්‍රකාශ කළේ, අපරාධවලට සම්බන්ධ නැතැයි ප්‍රශ්න කිරීම්වලදී අනාවරණය වීම හමුවේ ඔහු මුදා හැරි බව ය. මොහොමඩ් සිද්ධික් සමග මෙරටට පැමිණි ලංකා රජිත පෙරේරා වරෙන්තුකරුවෙකු බව අනාවරණය විය. ඒ අනුව සැකකරු මේ වන විට මීගමුව මහේස්ත්‍රාත් අධිකරණයට ඉදිරිපත් කර තිබේ."}