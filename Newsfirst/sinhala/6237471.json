{"Header": ["\nබ්ලූමැන්ඩල් වෙඩි තැබීමට අදාළව තොරතුරක් වෙතොත් දැනුම් දෙන්නැයි, පොලීසියෙන් ඉල්ලීමක් (VIDEO)"], "Time": ["\n01 Aug, 2015\t", "| 8:57 pm ", "\n"], "Url": "https://www.newsfirst.lk/sinhala/2015/08/01/%e0%b6%b6%e0%b7%8a%e0%b6%bd%e0%b7%96%e0%b6%b8%e0%b7%90%e0%b6%b1%e0%b7%8a%e0%b6%a9%e0%b6%bd%e0%b7%8a-%e0%b7%80%e0%b7%99%e0%b6%a9%e0%b7%92-%e0%b6%ad%e0%b7%90%e0%b6%b6%e0%b7%93%e0%b6%b8%e0%b6%a7/", "Content": "කොළඹ, බ්ලූමැන්ඩල් පෙදෙසේ ඊයේ සිදුවූ වෙඩි ප්‍රහාරය සම්බන්ධ පරීක්ෂණ අපරාධ පරීක්ෂණ දෙපාර්තමේන්තුව යටතේ සිදුවන බව පොලීසිය පවසයි. බ්ලූමැන්ඩල් පෙදෙසේ මැතිවරණ ප්‍රචාරක කටයුතුවල නිරතවෙමින් සිටි අමාත්‍ය රවී කරුණානායක මහතාගේ ආධාරකරුවන් පිරිසකට ඊයේ එල්ල වූ වෙඩි ප්‍රහාරයෙන් කාතන්තාවක් මිය ගොස් 13 දෙනෙක් තුවාල ලැබූහ. අද සිද්ධිය වූ ස්ථානයට පැමිණි පොලිස්පතිවරයා පරීක්ෂණ තත්ත්වය විමසා බැලුවේ ය. පොලීසිය ඉල්ලා සිටින්නේ, මෙම සිදුවීමට අදාළව ඇති තොරතුරු 0718 591 753 අංකය ඔස්සේ අපරාධ පරික්ෂණ දෙපාර්තමේන්තුවට දැනුම් දෙන ලෙස ය. සිද්ධියෙන් මිය ගිය 45 හැවිරිදි තිදරු මවක වූ තොටළග කිඹුලාඇල වත්තේ පදිංචිව සිටි සිත්ති ෆරීඩා සිත්ති නසීමා මහත්මියට අග්‍රාමාත්‍ය රනිල් වික්‍රමසිංහ මහතා ඇතුළු පිරිසක් ඊයේ අවසන් ගෞරව දැක්වූහ. ‍ මේ අතර සිද්ධියෙන් තුවාල ලැබූ 13 දෙනා තවම ත් ජාතික රෝහලේ ප්‍රතිකාර ලබන අතර ඉන් තිදෙනෙකු දැඩි සත්කාර ඒකකයේ ප්‍රතිකාර ලබන බව රෝහල් අධ්‍යක්ෂ අනිල් ජාසිංහ මහතා පැවසී ය."}