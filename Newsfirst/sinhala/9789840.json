{"Header": ["\nගම්පොලදී යතුරු පැදි දෙකක් බස් රථයක ගැටීමෙන් තරුණයින් දෙදෙනෙක් මරුට"], "Time": ["\n02 Mar, 2015\t", "| 5:06 pm ", "\n"], "Url": "https://www.newsfirst.lk/sinhala/2015/03/02/%e0%b6%9c%e0%b6%b8%e0%b7%8a%e0%b6%b4%e0%b7%9c%e0%b6%bd%e0%b6%af%e0%b7%93-%e0%b6%ba%e0%b6%ad%e0%b7%94%e0%b6%bb%e0%b7%94-%e0%b6%b4%e0%b7%90%e0%b6%af%e0%b7%92-%e0%b6%af%e0%b7%99%e0%b6%9a%e0%b6%9a/", "Content": "ගම්පොල, හිඳගල මාර්ගයේදී බස් රථයක් හා යතුරු පැදි දෙකක් මුහුණට මුහුණලා ගැටීමෙන් තරුණයින් දෙදෙනෙකු මියගොස් තිබේ. යතුරු පැදි දෙකේ පුද්ගලයින් 5 දෙනෙකු ගමන් ගත් අතර ඉන් දෙදෙනෙක් එලෙස මිය ගිය අතර අනෙක් තිදෙනා බරපතළ තුවාල ලබා පේරාදෙණිය රෝහලේ දැඩි සත්කාර ඒකකයේ ප්‍රතිකාර ලබන බව පොලිස් මාධ්‍ය ප්‍රකාශක කාර්යාලය පැවසී ය. එලෙස මියගොස් ඇත්තේ 22 වන වියේ පසු වූ ලාල් නිශාන්ත ගුණරත්න සහ සම්පත් රත්නායක නමැති තරුණයින් දෙදෙනෙකි. සිද්ධිය සම්බන්ධයෙන් බස් රථයේ රියදුරු අත්අඩංගුවට ගෙන තිබේ. නොසැලකිලිමත්ව බස් රථය ධාවනය කිරීම හේතුවෙන් අනතුරුව සිදුව ඇතැයි පොලීසිය සඳහන් කළේ ය."}