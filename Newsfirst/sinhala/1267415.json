{"Header": ["\nපකිස්ථාන හිටපු ජනපති මුෂාරෆ්ට වරෙන්තු"], "Time": ["\n01 Feb, 2014\t", "| 9:16 am ", "\n"], "Url": "https://www.newsfirst.lk/sinhala/2014/02/01/%e0%b6%b4%e0%b6%9a%e0%b7%92%e0%b7%83%e0%b7%8a%e0%b6%ae%e0%b7%8f%e0%b6%b1-%e0%b7%84%e0%b7%92%e0%b6%a7%e0%b6%b4%e0%b7%94-%e0%b6%a2%e0%b6%b1%e0%b6%b4%e0%b6%ad%e0%b7%92-%e0%b6%b8%e0%b7%94%e0%b7%82/", "Content": "පකිස්ථානයේ හිටපු ජනාධිපති ෆර්වේස් මුෂාරෆ් අත්අඩංගුවට ගන්නැයි එරට අධිකරණයක් වරෙන්තු නිකුත් කර තිබේ. බී.බී.සී. ලෝක සේවය වාර්තා කළේ, ප්‍රතිකාර ලබා ගැනීමට විදෙස්ගත වීම සඳහා ඔහු ඉදිරිපත් කළ ඉල්ලීම ද අධිකරණය ප්‍රතික්ෂේප කර ඇති බව ය. මුෂාරෆ් මේ වන විට ත් රෝහල්ගත ව ප්‍රතිකාර ලබයි. හිටපු ජනාධිපතිවරයාට එරෙහි ව එල්ල වී ඇති රාජ්‍ය විරෝධී චෝදනාවලට අදාළ විභාගය පසුගිය දෙවන දා ආරම්භ වූ අතර ඒ සඳහා පෙනී සිටීමට පැමිණෙමින් සිටින අතරතුර ඇති වූ ‍රෝගී තත්ත්වයක් නිසා  ඔහු රෝහල්ගත කෙරිණ. කෙසේ වෙතත් නීතිඥයින් තර්ක කරන්නේ අධිකරණය හමුවේ පෙනී සිටීමට නොහැකි තරමේ අසනීප තත්ත්වයකින් ඔහු නොපෙලෙන බව ය. සිය පාලනය යටතේ 2007 වසරේදී පකිස්ථානයේ ව්‍යවස්ථාව අත්හිටුවා හදිසි නීතිය ප්‍රකාශයට පත් කිරීම සම්බන්ධයෙන් මුශාරෆ්ට චෝදනා එල්ල වී තිබේ. කෙ‍සේ වෙතත් හිටපු ජනාධිපතිවරයා පවසන්නේ එම චෝදනා දේශපාලන අරමුණින් සිදුකරන ඒවා බව ය. 1999 වසරේ සිට 2007 දක්වා පකිස්ථානය පාලනය කළ ෆර්වේස් මුෂාරෆ් රාජ්‍ය ද්‍රෝහී වීම සම්බන්ධයෙන් අධිකරණය හමුවේ චෝදනා ලැබූ පළමු පාකිස්ථාන හමුදා පාලකයා ලෙස සැළකෙයි."}