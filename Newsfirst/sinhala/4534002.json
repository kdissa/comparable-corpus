{"Header": ["\nනව ව්‍යවස්ථාවක් සැකසීම ගැන දිවංගත ජනපති ජේ. ආර්. ගේ මුණුබුරා කතා කරයි"], "Time": ["\n01 Nov, 2017\t", "| 10:47 pm ", "\n"], "Url": "https://www.newsfirst.lk/sinhala/2017/11/01/%e0%b6%b1%e0%b7%80-%e0%b7%80%e0%b7%8a%e2%80%8d%e0%b6%ba%e0%b7%80%e0%b7%83%e0%b7%8a%e0%b6%ae%e0%b7%8f%e0%b7%80%e0%b6%9a%e0%b7%8a-%e0%b7%83%e0%b7%90%e0%b6%9a%e0%b7%83%e0%b7%93%e0%b6%b8-%e0%b6%9c/", "Content": "ආණ්ඩුක්‍රම ව්‍යවස්ථා මණ්ඩලය මේ දිනවල මේ පිළිබඳව විවාද කරමින් සිටිනු ඇති. දෛවෝපගත සිද්ධිය නම් නව ආණ්ඩුක්‍රම ව්‍යවස්ථාව පිළිබඳව මැති ඇමතින් විවාද කළ අද වත්මන් ව්‍යවස්ථාව රටට හඳුන්වා දුන් දිවංගත ජනපති ජේ. ආර්. ජයවර්ධන මහතාගේ 21 වැනි ගුණ සමරුව යෙදී තිබීමයි. ජූනියස් රිචඩ් ජයවර්ධන හෙවත්, ජේ. ආර්. ජයවර්ධන මහතා සාමාජිකයන් 11 දෙනෙකුගෙන් යුත් පවුලේ වැඩිමලා ලෙසින් මෙලොව උපත ලැබුවේ 1906 වසරේ සැප්තැම්බර් 17 වන දා ය. 1943 රටේ පළමු කැබිනට් මණ්ඩලයෙහි මුදල් අමාත්‍යවරයා බවට පත් වූ එතුමන් 1973දී ඩඩ්ලි සේනානායක මහතාගේ අභාවයෙන් පසු එක්සත් ජාතික පක්ෂ නායකත්වයට පත් විය. ඉන්පසු අදට ත් මෙරට ක්‍රියාත්මක 1978 ආණ්ඩුක්‍රම ව්‍යවස්ථාව හඳුන්වා දුන් එතුමන් එමගින් විධායක ජනාධිපති ක්‍රමය ද ඇති කළේ ය. මෙරට පළමු විධායක ජනාධිපතිවරයා වන්නේ ද ජේ.ආර්.ජයවර්ධන මහතායි. එතුමන්, 1977 මැතිවරණයෙන් පසු ශ්‍රී ලංකාවේ අග්‍රාමාත්‍යධූරයට පත් වූ ඔහු 1978 වසරේ ජාතික ව්‍යාවස්ථාවක නිර්මාණ කරමින් මෙරට ප්‍රථම විධායක ජනාධිපතිවරයා බවට ද පත් විය. 1996 නොවැම්බර් 1 වන දා අභාවප්‍රාප්ත වූ එතුමන්ගේ 21 වැනි ගුණ සමරුව වෙනුවෙන් අද ජේ. ආර්. ජයවර්ධන කේන්ද්‍රයේදී මහා සංඝරත්නය උදෙසා දානමය පිංකමක් පවත්වා තිබේ."}