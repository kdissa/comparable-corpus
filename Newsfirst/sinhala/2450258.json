{"Header": ["\nBREAKING: කසුන් පාලිසේන, අර්ජුන් ඇලෝසියස් සහ අර්ජුන මහේන්ද්‍රන් බැඳුම්කර සිද්ධියේ සැකකරුවෙන් ලෙස නම් කෙරේ"], "Time": ["\n02 Feb, 2018\t", "| 1:37 pm ", "\n"], "Url": "https://www.newsfirst.lk/sinhala/2018/02/02/breaking-%e0%b6%9a%e0%b7%83%e0%b7%94%e0%b6%b1%e0%b7%8a-%e0%b6%b4%e0%b7%8f%e0%b6%bd%e0%b7%92%e0%b7%83%e0%b7%9a%e0%b6%b1-%e0%b6%85%e0%b6%bb%e0%b7%8a%e0%b6%a2%e0%b7%94%e0%b6%b1%e0%b7%8a-%e0%b6%87/", "Content": "ඒ, ඊට අදාළව අපරාධ පරීක්ෂණ දෙපාර්තමේන්තුව කොටුව මහේස්ත්‍රාත් ලංකා ජයරත්න මෙනවිය හමුවේ කරුණු වාර්තා කරමිනි. මෙහිදී මහේස්ත්‍රාත්වරිය හිටපු මහ බැංකු අධිපති අර්ජුන මහේන්ද්‍රන් මහතාට නියෝග කළේ, ලබන 15 වන දාට පෙර දිවයිනට පැමිණ අපරාධ පරීක්ෂණ දෙපාර්තමේන්තුවට ප්‍රකාශයක් ලබා දෙන ලෙස ය. ඒ බව අර්ජුන මහේන්ද්‍රන් මහතාට දැනුම් දෙන ලෙසට අපරාධ පරීක්ෂණ දෙපාර්තමේන්තුවට නියෝග කරනු ලැබුවේ ය. මෙහිදී නීතිපති දෙපාර්තමේන්තුව වෙනුවෙන් පෙනී සිටි අතිරේක සොලිසිටර් ජනරාල් යසන්ත කෝදාගොඩ මහතා බැඳුම්කර වංචා විමර්ශන ජනාධිපති කොමිසමේ වාර්තාව ද අධිකරණයට ඉදිරිපත් කළේ ය"}