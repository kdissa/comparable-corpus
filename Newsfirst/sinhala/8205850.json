{"Header": ["\nවර්ජනයේ නිරත වෛද්‍යවරුන්ට එරෙහිව දැඩි ක්‍රියාමාර්ග ගන්නවා – ජනපති"], "Time": ["\n02 Jul, 2017\t", "| 8:54 pm ", "\n"], "Url": "https://www.newsfirst.lk/sinhala/2017/07/02/%e0%b7%80%e0%b6%bb%e0%b7%8a%e0%b6%a2%e0%b6%b1%e0%b6%ba%e0%b7%9a-%e0%b6%b1%e0%b7%92%e0%b6%bb%e0%b6%ad-%e0%b7%80%e0%b7%9b%e0%b6%af%e0%b7%8a%e2%80%8d%e0%b6%ba%e0%b7%80%e0%b6%bb%e0%b7%94%e0%b6%b1%e0%b7%8a/", "Content": "රජයේ මුලාශ්‍ර උපුටා දක්වමින් දි අයිලන්ඩ් පුවත්පත වාර්තා කළේ, සෞඛ්‍ය ක්ෂේත්‍රය අත්‍යවශ්‍යය සේවාවක් බවට පත් කිරීම සහ වර්ජනයේ නිරත වෛද්‍ය නිලධාරීන්ගේ වත්කම් රාජසන්තක කිරීමට වැනි ක්‍රියාමාර්ග ඒ අතර වන බවයි. පෞද්ගලික ප්‍රතිකාර සේවාවල නිරත රජයේ වෛද්‍යවරුන් සඳහා තීරුබදු රහිත වාහන ආනයන බලපත්‍ර නිකුත් කිරීම නතර කිරීමට ද අදාළ යෝජනා අතර වන බව දී අයිලන්ඩ් වාර්තාවේ දැක්වේ. මේ අතර දි අයිලන්ඩ් පුවත්පත වැඩිදුරටත් අනාවරණය කර ඇත්තේ, බස්නාහිර, සබරගමුව, වයඹ, උතුරුමැද හා උතුරු පළාත් නියෝජනය කරන රජයේ වෛද්‍ය නිලධාරීන්ගේ සංගමයේ නිලධාරීන් එම සංගමයේ වත්මන් නායකත්වය පිළිබඳ අසතුටින් සිටින බවත් ඉන් වෙන්ව වෙනම වෘත්තීය සමිතියක් පිහිටුවීම සඳහා සෞඛ්‍ය අමාත්‍ය, රාජිත සේනාරත්න මහතා සමග සාකච්ජා කරන බවයි. විදේශිය විශ්වවිද්‍යාලවල වෛද්‍ය අධ්‍යාපනය හැදෑරීම සඳහා ශ්‍රී ලාංකික සිසුන් වසරකට රුපියල් බිලියන 132 ක් වැය කරන බව සෞඛ්‍ය අමාත්‍ය, රාජිත සේනාරත්න මහතා අනාවරණය කළේ ය."}