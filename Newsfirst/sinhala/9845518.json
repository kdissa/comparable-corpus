{"Header": ["\nබ්‍රිතාන්‍ය රාජකීය පවුලේ අලුත් ම සාමාජිකාව මෙලොව එළිය දකී"], "Time": ["\n02 May, 2015\t", "| 4:46 pm ", "\n"], "Url": "https://www.newsfirst.lk/sinhala/2015/05/02/%e0%b6%b6%e0%b7%8a%e2%80%8d%e0%b6%bb%e0%b7%92%e0%b6%ad%e0%b7%8f%e0%b6%b1%e0%b7%8a%e2%80%8d%e0%b6%ba-%e0%b6%bb%e0%b7%8f%e0%b6%a2%e0%b6%9a%e0%b7%93%e0%b6%ba-%e0%b6%b4%e0%b7%80%e0%b7%94%e0%b6%bd%e0%b7%9a/", "Content": "කේම්බ්‍රිජ්හි ආදිපාදවරිය වන කේට් මිඩ්ල්ටන් කුමරිය ඇයගේ දෙවන දරුවා ලෙස දියණියක් ප්‍රසූත කර බව විදෙස් මාධ්‍ය පවසයි. බකිංහැම් මාලිගාව නිවේදනය කර ඇත්තේ කේට් කුමරියගේ දෙවන දරුවා එරට වේලාවෙන් පෙරවරු 8.34ට බිහි කළ බව ය. රාජකීය පවුලට එකතු වූ අලුත්ම සාමාජිකයාගේ උපත් බව 3.6kgක් බව බී.බී.සී. පුවත් සේවය පවසයි. දරු ප්‍රසූතිය සඳහා කේට් කුමරිය මෙවර ත් ඇතුළත් කර තිබෙන්නේ ඇගේ පළමු දරුවා වන ජෝර්ජ් කුමරු උපන් ශාන්ත මරියා රෝහලටම බව විදෙස් මාධ්‍ය වාර්තා කර තිබේ."}