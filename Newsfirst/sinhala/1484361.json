{"Header": ["\nජගත් මහලේකම් බැන් කී මූන් අද යාපනයේ සංචාරයක"], "Time": ["\n02 Sep, 2016\t", "| 8:11 am ", "\n"], "Url": "https://www.newsfirst.lk/sinhala/2016/09/02/%e0%b6%a2%e0%b6%9c%e0%b6%ad%e0%b7%8a-%e0%b6%b8%e0%b7%84%e0%b6%bd%e0%b7%9a%e0%b6%9a%e0%b6%b8%e0%b7%8a-%e0%b6%b6%e0%b7%90%e0%b6%b1%e0%b7%8a-%e0%b6%9a%e0%b7%93-%e0%b6%b8%e0%b7%96%e0%b6%b1%e0%b7%8a/", "Content": "එක්සත් ජාතීන්ගේ සංවිධානයේ මහලේකම් බැන් කී මූන් මහතා අද පෙරවරුවේ සිවිල් සංවිධාන නියෝජිතයින් හා කොමිෂන් සභා නියෝජිතයින් මුනගැසීමට නියමිතව තිබේ. ඉන් අනතුරුව මහලේකම්වරයා කථානායක කරුජයසූරිය, දේශපාලන පක්ෂ නියෝජිතයින් මුණගැසී සාකච්ඡා කිරිමට නියමිත ය. එම සාකච්ඡාවලින් අනතුරුව එක්සත්ජාතින්ගේ මහ ලේකම්වරයා රත්මලාන ගුවන්තොටුපොළට ගොස් යාපනය බලා පිටත්ව යනු ඇති. එහිදි නැවත පදිංචි කර ජනතාව සිටින ගම්මානයකට ගොස් එම ජනතාව මුණගැසිමෙන් අනතුරුව මහලේකම්වරයා නැවත කොළඹට පැමිණිමට නියමිත ය. අද රාත්‍රී 7ට පැවැත්වෙන ප්‍රවෘත්ති සාකච්ඡාවෙන් අනතුරුව අද ඔහු විදේශ අමාත්‍ය මංගල සමරවිර මහතා මුණගැසීමට නියමිතව තිබේ. එම හමුවෙන් අනතුරුව එක්සත් ජාතීන්ගේ සංවිධානයේ මහ ලේකම් බැන් කී මූන් මහතා අද රාත්‍රියේදි දිවයිනෙන් පිටත්ව යාමට නියමිත ය."}