{"Header": ["\nකරදිය කළු ගඟට ගලයි: කළුතරට ජලය හිඟ යි"], "Time": ["\n01 Apr, 2014\t", "| 1:03 pm ", "\n"], "Url": "https://www.newsfirst.lk/sinhala/2014/04/01/%e0%b6%9a%e0%b6%bb%e0%b6%af%e0%b7%92%e0%b6%ba-%e0%b6%9a%e0%b7%85%e0%b7%94-%e0%b6%9c%e0%b6%9f%e0%b6%a7-%e0%b6%9c%e0%b6%bd%e0%b6%ba%e0%b7%92-%e0%b6%9a%e0%b7%85%e0%b7%94%e0%b6%ad%e0%b6%bb%e0%b6%a7/", "Content": "වඩදිය තත්ත්වය හේතුවෙන් කළුතර ප්‍රදේශයේ ජල සැපයුමට බාධා එල්ල වී තිබේ. ජාතික ජල සම්පාදන හා ජලාපවහන මණ්ඩලයේ සාමාන්‍යාධිකාරී රංජිත් බාලසූරිය මහතා පැවසුවේ, පෙරේදා දිනයේ සිට මෙම තත්ත්වය උද්ගත වී ඇති බව ය. වඩදිය හේතුවෙන් කළුගඟට කරදිය මිශ්‍ර වීම නිසා මෙම තත්ත්වය උද්ගත වී තිබේ. මෙම තත්ත්වය හේතුවෙන් කළුතර සහ අවට ප්‍රදේශවලට බවුසර් මගින් ජලය බෙදා දීමට සිදුව ඇතැයි ජාතික ජල සම්පාදන හා ජලාපවහන මණ්ඩලයේ සාමාන්‍යාධිකාරීවරයා සඳහන් කළේ ය."}