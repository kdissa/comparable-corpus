{"Header": ["\nදින 2ක් තුළ තුවාලකරුවන් 512 ක් ජාතික රෝහලේ හදිසි අනතුරු අංශයට"], "Time": ["\n01 Jan, 2018\t", "| 1:18 pm ", "\n"], "Url": "https://www.newsfirst.lk/sinhala/2018/01/01/%e0%b6%af%e0%b7%92%e0%b6%b1-2%e0%b6%9a%e0%b7%8a-%e0%b6%ad%e0%b7%94%e0%b7%85-%e0%b6%ad%e0%b7%94%e0%b7%80%e0%b7%8f%e0%b6%bd%e0%b6%9a%e0%b6%bb%e0%b7%94%e0%b7%80%e0%b6%b1%e0%b7%8a-512-%e0%b6%9a%e0%b7%8a/", "Content": "ජාතික රෝහල් වාර්තා සඳහන් කරන අන්දමට ගතවූ දින දෙක තුළ හදිසි අනතුරු අංශය ඇතුළත් කළ රෝගීන් සංඛ්‍යාව 512කි. එය පෙර වසරේ මෙම කාලයට සාපේක්ෂව 6.4% ක වැඩිවීමකි. ඉන් රෝගීන් 194 දෙනෙකු නේවාසික ප්‍රථීකාර සඳහා යොමු කර තිබේ. එය ද පෙර වසර හා සැසදීමේදී 8.3% වැඩිවීමක් බව ජාතික රෝහල පවසයි. මාර්ග අනතුරු හේතුවෙන් රොහල්ගත කළ සංඛ්‍යාව 117කි. එය පෙර වසරට සාපේක්ෂව 3%ක වැඩි වීමක් වන අතර ගෘහස්ත අනතුරු හේතුවෙන් රොහල්ගත කළ සංඛ්‍යාව 68කි. එය පෙර වසර හා සැසදීමේදී 33% වැඩිවීමක් බව රෝහල් බලධාරීහු ප්‍රකාශ කළහ. විවිධ ගැටුම් හේතුවෙන් තුවාල ලබා රොහලට ඇතුළත් කළ පිරිස 42කි. මෙවර ජාතික රෝහලට වාර්තා වී ඇති ගිනිකෙළි නිසා සිදුවන අනතුරු සංඛ්‍යාව 29%කින් අඩු වී තිබේ. එවැනි රොගීන් වාර්තා වී ඇත්තේ 12 ක් පමණි. මීට අමතරව හදිසි අනතුරු හේතුවෙන් පුද්ගල මරණ දෙකක් වාර්තා වී ඇත."}