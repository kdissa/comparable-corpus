{"Header": ["\nබදුල්ල, ගිනිගන්ගල ප්‍රදේශයට නාය යාම් අනතුරු ඇඟවීම්"], "Time": ["\n02 May, 2018\t", "| 6:47 am ", "\n"], "Url": "https://www.newsfirst.lk/sinhala/2018/05/02/%e0%b6%b6%e0%b6%af%e0%b7%94%e0%b6%bd%e0%b7%8a%e0%b6%bd-%e0%b6%9c%e0%b7%92%e0%b6%b1%e0%b7%92%e0%b6%9c%e0%b6%b1%e0%b7%8a%e0%b6%9c%e0%b6%bd-%e0%b6%b4%e0%b7%8a%e2%80%8d%e0%b6%bb%e0%b6%af%e0%b7%9a/", "Content": "COLOMBO (News 1st) – බදුල්ල – රත්නපුර මාර්ගයට ආසන්නව සිදුව ඇති නාය යාමේ අවදානම පිළිබඳ පරීක්ෂණයක් ආරම්භ කර ඇති බව ජාතික ගොඩනැගිලි පර්යේෂණ සංවිධානය පවසයි. නාය යාම් අධ්‍යයන අංශයේ ජ්‍යෙෂ්ඨ භූ විද්‍යාඥ ආචාර්ය ගාමිණි ජයතිස්ස මහතා සඳහන් කළේ, නාය යාමේ ලක්ෂණ අධ්‍යයනයට නිලධාරියෙකු යොමු කර ඇති බව ය. නාය යාම් අවදානමක් හේතුවෙන් බදුල්ල – ගිනිගන්ගල මාර්ගය ඊයේ සිට තවමත් තාවකාලිකව වසා දමා තිබේ. බදුල්ල දිස්ත්‍රික් ආපදා කළමනාකරණ ඒකකයේ සහකාර අධ්‍යක්ෂක ඊ.එල්.එම්. උදය කුමාර මහතා සඳහන් කළේ හල්දුම්මුල්ල, වල්හපුතැන්න ප්‍රදේශයේ මාර්ගයක් නාය යාම් අවදානම් තත්ත්වයේ පවතින බැවින් මෙම තීරණය ගත් බව ය."}