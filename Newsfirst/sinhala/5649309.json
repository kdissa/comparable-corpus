{"Header": ["\n23 වන නාවික හමුදාපති ලෙස වයිස් අද්මිරාල් පියල් ද සිල්වා වැඩ භාර ගනී"], "Time": ["\n01 Jan, 2019\t", "| 12:05 pm ", "\n"], "Url": "https://www.newsfirst.lk/sinhala/2019/01/01/23-%e0%b7%80%e0%b6%b1-%e0%b6%b1%e0%b7%8f%e0%b7%80%e0%b7%92%e0%b6%9a-%e0%b7%84%e0%b6%b8%e0%b7%94%e0%b6%af%e0%b7%8f%e0%b6%b4%e0%b6%ad%e0%b7%92-%e0%b6%bd%e0%b7%99%e0%b7%83-%e0%b7%80%e0%b6%ba%e0%b7%92/", "Content": "COLOMBO (News 1st) – ශ්‍රී ලංකා නාවික හමුදාවේ 23 වන නාවික හමුදාපති ලෙස වයිස් අද්මිරාල් පියල් ද සිල්වා මහතා අද වැඩ භාර ගත්තේ ය. ජනාධිපතිතුමා විසින් රියර් අද්මිරාල් පියල් ද සිල්වා මහතා වයිස් අද්මිරාල් නිලයට උසස් කිරීමෙන් අනතුරුව නාවික හමුදාවේ 23 වන නාවික හමුදාපතිවරයා වශයෙන් පත් කරනු ලැබී ය. අද උදෑසන හිටපු නාවික හමුදාපති අද්මිරාල් සිරිමෙවන් රණසිංහ මහතා විසින් නව නාවික හමුදාපතිවරයා වෙත සම්ප්‍රදායානුකූලව අසිපත පිරිනැමීම සහ රාජකාරී භාර දීම සිදු විය. මෙහිදී නව නාවික හමුදාපතිවරයා පිළිගැනීමට සම්මාන ආචාර මුරයක් ද පිරි නැමිණි."}