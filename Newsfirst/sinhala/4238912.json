{"Header": ["\nගෙවුණු දවස උණුසුම් කළ පුවත්…"], "Time": ["\n04 Dec, 2019\t", "| 6:58 am ", "\n"], "Url": "https://www.newsfirst.lk/sinhala/2019/12/04/%e0%b6%9c%e0%b7%99%e0%b7%80%e0%b7%94%e0%b6%ab%e0%b7%94-%e0%b6%af%e0%b7%80%e0%b7%83-%e0%b6%8b%e0%b6%ab%e0%b7%94%e0%b7%83%e0%b7%94%e0%b6%b8%e0%b7%8a-%e0%b6%9a%e0%b7%85-%e0%b6%b4%e0%b7%94%e0%b7%80-433/", "Content": "දේශීය පුවත් 1. හම්බන්තොට ගිවිසුම ගැන ජනපති කළ ප්‍රකාශයට චීනය ප්‍රතිචාර දක්වයි: කොළඹ වරාය නගරය හා හම්බන්තොට වරාය ව්‍යාපෘති පිළිබඳව ඇති කරගෙන තිබෙන එකඟතා මත තවදුරටත් සහයෝගිතාව වර්ධනය කර ගැනීමට දෙපාර්ශවය එකඟවී ඇතැයි චීනයේ ෂිංහුවා පුවත් ඒජන්සිය ඊයේ වාර්තා කර තිබේ. 2 .තානාපති කාර්යාලයේ සිද්ධිය ගැන ස්විට්සර්ලන්තයේ රාජ්‍ය ලේකම් ශ්‍රී ලංකා තානාපතිගෙන් කරුණු විමසයි: ස්විට්සර්ලන්ත රාජ්‍ය ලේකම් පැස්කල් බේරිස්විල් මහත්මිය එරට ශ්‍රී ලංකා තානාපති කරුණාසේන හෙට්ටිආරච්චි මහතා කැඳවා මෙම සිදුවීම පිළිබඳව කරුණු විමසා තිබේ. 3. වලපනේ ජීවිත 4 ක් බිලිගත් නාය යෑමට හේතුව කලුගල් කැඩීම ද ? :වලපනේ, මලපට්ටාව ප්‍රදේශයේ නාය යෑමේ සිද්ධියට බල පෑ බව කියන ගල් කඩන ස්ථානට විරෝධය පළ කරමින් ඊයේ භික්ෂුන් වහන්සේ සහ ප්‍රදේශවාසීන් ඇතුළු පිරිසක් විරෝධතාවයක නිරත විය. ‍ 4. තර්ජනය කළ බව කියන ස්විස් තානාපති කාර්යාලයේ කාන්තාවට ලබන 9 දක්වා විදේශ ගතවීම තහනම් : රඳවා ගෙන තර්ජනය කළ බව කියන ශ්‍රී ලංකාවේ ස්විට්සර්ලන්ත තානාපති කාර්යාලයේ සේවය කරන ගාලියා බැරිස්ට ෆ්‍රැන්සිස් මහත්මියට අධිකරණයේ අවසරයකින් තොරව ලබන 9 වැනි දා දක්වා විදේශ ගතවීම තහනම් කර තිබේ. විදෙස් පුවත් 1. කම්මුරි පිලිපීනයට කඩා වදී: කම්මුරි සුළි කුණාටුව කඩා වැදීම හමුවේ පිලිපීනයේ වෙරළබඩ සහ උසස් බිම් ආශ්‍රිතව දිවි ගෙවූ පුද්ගලයන් ලක්ෂ දෙකක් පමණ ආරක්ෂිත ස්ථාන වෙත යොමු කිරීමට බලධාරීන් පියවර ගෙන තිබේ. ක්‍රීඩා පුවත් 1. මාලදිවයින සාග් ක්‍රීඩා ඉතිහාසයේ පළමු රන් පදක්කම දිනා ගනී :දකුණු ආසියානු ක්‍රීඩා ඉතිහායේ පළමු රන් පදක්කම දිනා ගැනීමට මාලදිවයින ඊයේ සමත් විය."}