{"Header": ["\nධනුන තිලකරත්නගේ ජීප් රථය පොලිස් භාරයෙන් නිදහස් (VIDEO)"], "Time": ["\n02 Apr, 2015\t", "| 5:52 pm ", "\n"], "Url": "https://www.newsfirst.lk/sinhala/2015/04/02/%e0%b6%b4%e0%b7%9c%e0%b6%bd%e0%b7%92%e0%b7%83%e0%b7%8a-%e0%b6%b7%e0%b7%8f%e0%b6%bb%e0%b6%ba%e0%b7%9a-%e0%b6%b4%e0%b7%80%e0%b6%ad%e0%b7%92%e0%b6%b1-%e0%b6%b0%e0%b6%b1%e0%b7%94%e0%b6%b1-%e0%b6%ad/", "Content": "පොලිස් භාරයේ පවතින ෆීල්ඩ් මාෂල් සරත් ෆොන්සේකා මහතාගේ බෑණා වන ධනුන තිලකරත්න මහතා භාවිත කළ ජීප් රථය නිදහස් කෙරිණ. ඒ හෝමාගම මහේස්ත්‍රාත් අධිකරණයේ අද පැවැති නඩු විභා‍ගයෙන් අනතුරුව ය. පොලිස් භාරයේ තිබූ ධනුන තිලකරත්න මහතා භාවිත කළ රථය නිදහස් කරන්නැයි ඉල්ලා ‍හෝමාගම මහේස්ත්‍රාත් අධිකරණයට මෝසමක් ගොනු කෙරුණේ පසුගිය 26 වැනිදා ය. 2009 වසරේදි පොලිස් භාරයට ගත් එම රථය ධනුන තිලකරත්න මහතා භාවිත කළ ද එහි ලියාපදිංචි අයිතිකරු ඔහු නොවන බැවින් බැඳුම්කරයක් මත එය නිදහස් කරන්නැයි ඉල්ලා මෝසමක් ගොනු කර තිබේ. අද නඩුව විභාගයට ගත් අතර එහිදී ලියාපදිංචි අයිතිකරු වෙනුවෙන් ඉදිරිපත් කළ කරුණු සැලකිල්ලට ගෙන අදාළ රථය ලියාපදිංචි අයිතිකරුට මුදාහැරීමට හෝමාගම මහේස්ත්‍රාත්වරයා නියෝග කළේ ය. නඩුව යළි ලබන 21 වැනිදා කැඳවීමට නියමිත ය."}