{"Header": ["\nපළාත් පාලන සීමා නීර්ණ ගැසට් නිවේදනයට එරෙහිව ශ්‍රේෂ්ඨාධිකරණයට යළිත් මූලික අයිතිවාසිකම් පෙත්සමක්"], "Time": ["\n04 Dec, 2017\t", "| 4:08 pm ", "\n"], "Url": "https://www.newsfirst.lk/sinhala/2017/12/04/%e0%b6%b4%e0%b7%85%e0%b7%8f%e0%b6%ad%e0%b7%8a-%e0%b6%b4%e0%b7%8f%e0%b6%bd%e0%b6%b1-%e0%b7%83%e0%b7%93%e0%b6%b8%e0%b7%8f-%e0%b6%b1%e0%b7%93%e0%b6%bb%e0%b7%8a%e0%b6%ab-%e0%b6%9c%e0%b7%90%e0%b7%83/", "Content": "ඒ, අඹගමුව ප්‍රාදේශීය සභාවේ හිටපු මන්ත්‍රී හෙළප්‍රිය ධර්පන් නන්දරාජා මහතා විසිනි. ඔහු තම පෙත්සමෙන් ඉල්ලා සිටින්නේ, පළාත් සභා හා පළාත් පාලන අමාත්‍යවරයා නොවැම්බර් මස 2 වන දා නිකුත් කළ සීමා නීර්ණ ගැසට් නිවේදනය අවලංගු කරන ලෙස ය. අඹගමුව කොට්ඨාස 3කට බෙදා වෙන් කිරීමේදී ශ්‍රී පාද ස්ථානය පිහිටි භූමිය අයත් වන කොට්ඨාසය අනුව සිංහල බෞද්ධ පදනම අහිමිව ඇතැයි පෙත්සම්කරු පෙන්වා දෙයි. ඔහු පවසන්නේ, එය සංහිඳියාවට බාධාවක් බව ය. මේ හේතුවෙන් තමන් ඇතුළු අඹගමුව ප්‍රදේශ වාසීන්ගේ මූලික අයිතිවාසිකම් කඩ වී ඇතැයි නන්දරාජා මහතා තම පෙත්සමෙන් පෙන්වා දෙයි."}