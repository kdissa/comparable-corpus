{"Header": ["\nජල ගැලීම හේතුවෙන් චෙන්නයි නුවර ජනතාව උග්‍ර ආහාර හිඟයකට මුහුණ දෙයි"], "Time": ["\n04 Dec, 2015\t", "| 10:51 am ", "\n"], "Url": "https://www.newsfirst.lk/sinhala/2015/12/04/%e0%b6%a2%e0%b6%bd-%e0%b6%9c%e0%b7%90%e0%b6%bd%e0%b7%93%e0%b6%b8-%e0%b7%84%e0%b7%9a%e0%b6%ad%e0%b7%94%e0%b7%80%e0%b7%99%e0%b6%b1%e0%b7%8a-%e0%b6%a0%e0%b7%99%e0%b6%b1%e0%b7%8a%e0%b6%b1%e0%b6%ba/", "Content": "ජල ගැලීමෙන් පීඩාවට පත් දකුණු ඉන්දියාවේ චෙන්නයි නුවර ජනතාව උග්‍ර ආහාර හිඟයකට මුහුණ පා සිටියි. ඉන්දීය මාධ්‍ය වාර්තා කළේ, දියර කිරි, එළවළු, පානීය ජලය ආදියෙන් මේ වන විට ඔවුන් දැඩි හිඟයකට පත්ව ඇති බව ය. අධික වර්ෂාවත් සමග ඇති වූ ජල ගැලීමෙන් චෙන්නයි නුවරට භාණ්ඩ සැපයෙන සියලු ප්‍රවාහන මාර්ග අවහිර වී තිබීම මෙම තත්ත්වයට හේතු වී තිබේ. රුපියල් 20ක් වූ පානීය ජල බෝතලයක් මේ වන විට ඉන්දීය රුපියල් 150කට පමණ අලෙවි වන බව ඉන්දීය මාධ්‍ය වාර්තා කළේ ය. ඉන්දීය මාධ්‍ය වාර්තා කළේ, සියලු දුම්රිය සේවා හා ගුවන් ගමන් අත්හිටුවා ඇති අතර මාර්ග තවදුරටත් වසා දමා ඇති බව ය"}