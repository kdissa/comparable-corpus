{"Header": ["\nඅක්ක නගෝ දෙදෙනෙක් බස් රථයක් තුළදී තරුණයින් තිදෙනෙකුට පහරපිට පහර දෙති (VIDEO)"], "Time": ["\n01 Dec, 2014\t", "| 11:44 am ", "\n"], "Url": "https://www.newsfirst.lk/sinhala/2014/12/01/%e0%b6%85%e0%b6%9a%e0%b7%8a%e0%b6%9a-%e0%b6%b1%e0%b6%9c%e0%b7%9d-%e0%b6%af%e0%b7%99%e0%b6%af%e0%b7%99%e0%b6%b1%e0%b7%99%e0%b6%9a%e0%b7%8a-%e0%b6%b6%e0%b7%83%e0%b7%8a-%e0%b6%bb%e0%b6%ae%e0%b6%ba/", "Content": "තරුණියන් දෙදෙනෙකු ධාවනය වන බස් රථයක් තුළදී පිරිමි පුද්ගලයින් තිදෙනෙකුට පහර දෙන ආකාරය දැක්වෙන දර්ශන පෙළක් ඉන්දීය මාධ්‍ය ඔස්සේ විකාශය කර තිබේ. සිද්ධිය වාර්තා වන්නේ, ඉන්දියාවේ හර්යානා ප්‍රදේශයෙනි. ඉන්දීය වාර්තාවලට එම තරුණියන් සහෝදරියන් වන අතර ඔවුන් විද්‍යාලයට ගොස් ආපසු එමින් සිටියදී අදාළ පුද්ගලයින්  තිදෙනා ඔවුන්ට හිරිහැර කිරීමට පටන් ගෙන තිබේ. පසුව මෙම සහෝදරියන් දෙදෙනා අදාළ පුද්ගලයින්ට අතින් මෙන් ම පටියක් වැනි යමකින් ද පහරපිට දෙන ආකාරය දැක ගත හැකි ය. පසුව ඔවුන් සිද්ධිය සම්බන්ධයෙන් පොලීසියට පැමිණිලි කර ඇති අතර අනතුරුව සැකකරුවන් අත්අඩංගුවට ගෙන තිබේ. කෙසේ වෙතත්  මෙම බස් රථයේ ගමන් කරමින් සිටින අනෙකුත් මගීන් බස් රථය තුළ කිසිවක් සිදු නොවන්න සේ නිසොල්මනේ සිටින අයුරු විශේෂත්වයකි. සිද්ධිය සම්බන්ධයෙන් පරීක්ෂණ මෙහෙය වන උසස් පොලිස් නිලධාරියෙකු පවසා ඇත්තේ, මීට පෙර දීත් ඔවුන් මෙලෙස ම මෙම තරුණියන්ට හිරිහැර සිදු කර ඇති බව ය."}