{"Header": ["\nමධ්‍යම අධිවේගී මාර්ගයේ දෙවන කොටසේ ඉදිකිරීම් අද ඇරඹේ"], "Time": ["\n01 Feb, 2017\t", "| 7:04 am ", "\n"], "Url": "https://www.newsfirst.lk/sinhala/2017/02/01/%e0%b6%b8%e0%b6%b0%e0%b7%8a%e2%80%8d%e0%b6%ba%e0%b6%b8-%e0%b6%85%e0%b6%b0%e0%b7%92%e0%b7%80%e0%b7%9a%e0%b6%9c%e0%b7%93-%e0%b6%b8%e0%b7%8f%e0%b6%bb%e0%b7%8a%e0%b6%9c%e0%b6%ba%e0%b7%9a-%e0%b6%af/", "Content": "මධ්‍යම අධිවේගී මාර්ගයේ දෙවන කොටසේ ඉදිකිරීම් අද ආරම්භ කරන බව මාර්ග සංවර්ධන අධිකාරිය පවසයි. එහි අධ්‍යක්ෂ ජනරාල් රෝහිත ස්වර්ණ මහතා සඳහන් කළේ, මීරිගම සිට කුරුණෑගල දක්වා කිලෝමීටර් 39.2ක ඉදිකිරිම් මේ යටතේ ආරම්භ වන බව ය. මෙහි වැඩ මාස 30කින් අවසන් කිරීමට බලාපොරොත්තු වන බව ද ඔහු සඳහන් කළේ ය. දේශීය කොන්ත්‍රාත්කරුවන්ගේ සහ දේශීය නිරීක්ෂණ උපදේශකවරු යටතේ මෙහි ඉදිකිරීම් සිදු වේ. රෝහිත ස්වර්ණ මහතා සඳහන් කළේ, මෙහි දළ වියදම බිලියන 138ක් බව ය."}