{"Header": ["\nඉංජිනේරු සභාවේ පනත කඩිනම් කිරීමට පියවර – ජනාධිපති (VIDEO)"], "Time": ["\n02 Apr, 2015\t", "| 9:32 pm ", "\n"], "Url": "https://www.newsfirst.lk/sinhala/2015/04/02/%e0%b6%89%e0%b6%82%e0%b6%a2%e0%b7%92%e0%b6%b1%e0%b7%9a%e0%b6%bb%e0%b7%94-%e0%b7%83%e0%b6%b7%e0%b7%8f%e0%b7%80%e0%b7%9a-%e0%b6%b4%e0%b6%b1%e0%b6%ad-%e0%b6%9c%e0%b7%99%e0%b6%b1-%e0%b6%92%e0%b6%b8/", "Content": "සංවර්ධන ව්‍යාපෘතිවලදී දේශීය ඉංජිනේරුවන් කෙරෙහි වැඩි විශ්වාසයකින් කටයුතු කිරීමේ අවශ්‍යතාව පිළිබඳ ජනාධිපති මෛත්‍රිපාල සිරිසේන මහතා අවධාරණය කරයි. ජනාධිපතිවරයා අද කොළඹ පැවති සමුළුවක් අමතමින් මේ බව පැවසී ය. ශ්‍රී ලංකා ඉංජිනේරු ආයතනයේ වාර්ෂික සමුළුව අද කොළඹදී පැවැත්විණි. කෘෂි, වාරි, ඉංජිනේරු අංශ වලින් 2500කට අධික නිර්මාණයන්ට හිමිකම් කියන ශ්‍රී ලංකා ඉංජිනේරු ආයතනය, ආසියාවේ පැරණිතම ඉංජිනේරු ආයතනය වේ. MTVහා MBC මාධ්‍ය ජාලය මෙවර වාර්ෂික සමුළුවට විද්‍යුත් මාධ්‍ය දායකත්වය ලබා දෙනු ලැබී ය. එහිදී ජනපති මෛත්‍රීපාල සිරිසේන මහතා ඉංජිනේරු ක්ෂේත්‍රයේ ජාත්‍යන්තර අභියෝග පිළිබඳව අදහස් දැක්වමින් සඳහන් කළේ, ඉංජිනේරු සභාවේ පනත සම්බන්ධයෙන් යම් ප්‍රමාදයන් ඇති වීම පිළිබඳ පෞද්ගලිකව සොයා බලා ඒ පනතේ අරමුණු ඉටුකර ගැනීම සඳහා කඩිනම් කිරීමට අමාත්‍ය මණ්ඩලය සමග කටයුතු කරන බව ය."}