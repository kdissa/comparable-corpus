{"Header": ["\nදකුණු අප්‍රිකාවේදී ප්‍රවාහනය කරමින් සිටි ජිරාෆ් සත්ත්වයෙකු පාලමක ගැටීමෙන් මරුට (Photo)"], "Time": ["\n01 Aug, 2014\t", "| 1:37 pm ", "\n"], "Url": "https://www.newsfirst.lk/sinhala/2014/08/01/%e0%b6%af%e0%b6%9a%e0%b7%94%e0%b6%ab%e0%b7%94-%e0%b6%85%e0%b6%b4%e0%b7%8a%e2%80%8d%e0%b6%bb%e0%b7%92%e0%b6%9a%e0%b7%8f%e0%b7%80%e0%b7%9a%e0%b6%af%e0%b7%93-%e0%b6%b4%e0%b7%8a%e2%80%8d%e0%b6%bb%e0%b7%80/", "Content": "අධිවේගී මාර්ගයක ප්‍රවාහනය කරමින් සිටියදී ජිරාෆ් සත්ත්වයෙකු මිය යාමේ අවාසනාවන්ත පුවතක් දකුණු අප්‍රිකාවෙන් වාර්තා වේ. එලෙස එම ජිරාෆ් මියගොස් ඇත්තේ අධිවේගී මාර්ගයේ පාලමක ගැටීමෙනි. සිද්ධිය ඇසින් දුටුවන් ප්‍රකාශ කරන්නේ ජිරාෆ් සත්ත්වයින් දෙදෙනෙකු ප්‍රවාහනය කළ බව ත් ඉන් එක් ජිරාෆ් සත්ත්වයෙකුගේ හිසක් පාලමේ ගැටී ඇති බව ය. ජිරාෆ් දෙදෙනා ප්‍රවාහනය කර තිබෙන්නේ ට්‍රක් රථයක් තුළ වන අතර ජොහැන්ස්බර්ග්හිදී අනතුර සිදුව තිබේ."}