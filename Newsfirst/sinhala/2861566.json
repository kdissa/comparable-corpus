{"Header": ["\nගෙවුණු දවස උණුසුම් කළ පුවත්…"], "Time": ["\n01 Jan, 2019\t", "| 6:33 am ", "\n"], "Url": "https://www.newsfirst.lk/sinhala/2019/01/01/%e0%b6%9c%e0%b7%99%e0%b7%80%e0%b7%94%e0%b6%ab%e0%b7%94-%e0%b6%af%e0%b7%80%e0%b7%83-%e0%b6%8b%e0%b6%ab%e0%b7%94%e0%b7%83%e0%b7%94%e0%b6%b8%e0%b7%8a-%e0%b6%9a%e0%b7%85-%e0%b6%b4%e0%b7%94%e0%b7%80-167/", "Content": "COLOMBO (News 1st) 1. එජාපෙ අලුත් ව්‍යවස්ථාවක් ගෙන ඒමෙන් සිදු කරන්නට යන්නේ කුමක් ද? : අලුත් ආණ්ඩුක්‍රම ව්‍යවස්ථාවක් ගෙනඒමට එක්සත් ජාතික පක්ෂය ප්‍රමුඛ කණ්ඩායම උත්සාහ දරමින් සිටි. ඒ මගින් සිදු කරන්නට යන්නේ කුමක් ද? 2. එ.ජා.ප ඇතුළු පුළුල් සන්ධානයට නායකත්ව මඩුල්ලක්… :පසුපෙළ මන්ත්‍රීවරුන් රැසක් යළි ත් අප්‍රසාදයෙන්… : නායකත්වය අර්බුදයට ලක් වූ අවස්ථාවලදී මෙන් ම මෙවරත් එක්සත් ජාතික පක්ෂ නායකත්වය කවුන්සිලකට මුවාවී තනතුර රැකගන්නට උත්සාහ දරමින් සිටි. නායකත්ව උගුල වෙන්වන්නේ මේ පිළිබඳව පුළුල් සංවාදයක් වෙනුවෙන්. 3. ජනපති දළදා සමිඳුන් වැඳපුදා ගනී : ජනාධිපති මෛත්‍රීපාල සිරිසේන මහතා ඊයේ පෙරුවරුවේ දළදා සමිඳුන් වැඳපුදා ගෙන තිබේ. ඉන් අනතුරුව සියම් මහනිකායේ මල්වතු පාර්ශවයේ මහනායක අතිපූජ්‍ය තිබ්බටුවාවේ ශ්‍රී සුමංගල මහ නා හිමියන් බැහැ දුටුවේ ය. 4. ඖෂධ වර්ග 80ක හිඟයක්… ? : රට තුළ නිර්මාණය වී ඇති ඖෂධ හිඟය කඩිනමින් විසඳීම සඳහා විශේෂ කණ්ඩායමක් පත් කර තිබේ. 5. පියල් ද සිල්වා නාවික හමුදාපතිවරයා ලෙස පත් කෙරේ : ශ්‍රී ලංකා නාවික හමුදාවේ 23 වන නාවික හමුදාපතිවරයා ලෙස වයිස් අද්මිරාල් පියල් ද සිල්වා මහතා පත් කර තිබේ. 6. කටුගස්තොට පොලීසියේදී සැකකරුවෙක් ගෙල වැල ලා ගනී : කටුගස්තොට පොලීසියේ සිර මැදිරියක් තුළදී සැකකරුවෙකු ගෙල වැල ලා ගෙන මියගොස් තිබේ. 1. බංග්ලාදේශ මැතිවරණ ජය ශෙයික් හසීනාගේ පක්ෂයට : බංග්ලාදේශ අග්‍රාමාත්‍ය ශෙයික් හසීනාගේ පාලක පක්ෂය ඊයේ පැවති මහා මැතිවරණයෙන් විශිෂ්ට ජයග්‍රහණයක් අත්කරගෙන තිබේ."}