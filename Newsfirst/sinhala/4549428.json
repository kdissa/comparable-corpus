{"Header": ["\nගෙවුණු දවස උණුසුම් කළ පුවත්"], "Time": ["\n02 Jun, 2019\t", "| 6:22 am ", "\n"], "Url": "https://www.newsfirst.lk/sinhala/2019/06/02/%e0%b6%9c%e0%b7%99%e0%b7%80%e0%b7%94%e0%b6%ab%e0%b7%94-%e0%b6%af%e0%b7%80%e0%b7%83-%e0%b6%8b%e0%b6%ab%e0%b7%94%e0%b7%83%e0%b7%94%e0%b6%b8%e0%b7%8a-%e0%b6%9a%e0%b7%85-%e0%b6%b4%e0%b7%94%e0%b7%80-291/", "Content": "1. කොළඹ වරායේ නැගෙනහිර පර්යන්තය පිළිබඳව ඉන්දීය මාධ්‍යවේදීහු ජනපතිගෙන් ප්‍රශ්න කරති : කොළඹ වරායේ නැගෙනහිර පර්යන්තය පිළිබඳව ඉන්දීය මාධ්‍යවේදීහු ජනාධිපති මෛත්‍රීපාල සිරිසේන මහතාගෙන් ප්‍රශ්න කළහ. 2. තනතුරේ සිටිනකම් කිසිම විදේශ හමුදාවක් මෙරටට ගෙන්නන්න ඉඩ තියන්නේ නැහැ – ජනපති : තමන් තනතුරේ සිටින තුරු කිසිදු විදේශ හමුදාවක් මෙරටට ගෙන්වීමට ඉඩ නොතබන බව ජනාධිපති මෛත්‍රීපාල සිරිසේන මහතා අවධාරණය කරයි. 3. ඇප මත සිටින වැල්ලම්පිටිය තඹ කර්මාන්ත ශාලාවේ සේවකයින් 8 දෙනෙක් TIDය හමුවේ ප්‍රකාශ දෙති : වැල්ලම්පිටිය තඹ කර්මාන්ත ශාලාවේ දැනට ඇප මත සිටින සේවකයින් 8 දෙනෙකු පොලිස් ත්‍රස්ත විමර්ශන කොට්ඨාසය හමුවේ ප්‍රකාශ ලබා දී තිබේ. 4. අත්හිටුවා තිබූ ශ්‍රී ලංකා – පකිස්ථාන ගුවන් ගමන් යළි ආරම්භ කෙරේ : මාස 3කට අධික කාලයක් අත්හිටුවා තිබූ පකිස්ථානය සහ ශ්‍රී ලංකාව අතර ගුවන් ගමන් ඊයේ යළි ආරම්භ කෙරිණි. 5. ඉන්දියාවට ලබාදෙන GSP සහනය අවසන් කිරීමට අමෙරිකාවෙන් තීරණයක් : ලබන 05 වැනි දා සිට ඉන්දියාවට ලබාදෙන GSP හෙවත් වරණීය තීරු බදු සහනය අවසන් කරන බව අමෙරිකානු ජනපති ඩොනල්ඩ් ට්‍රම්ප් පවසයි."}