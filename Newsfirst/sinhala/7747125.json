{"Header": ["\nජනාධිපතිවරණයේ තැපැල් ඡන්ද විමසීම දෙවැනි දිනටත් අද"], "Time": ["\n01 Nov, 2019\t", "| 10:19 am ", "\n"], "Url": "https://www.newsfirst.lk/sinhala/2019/11/01/%e0%b6%a2%e0%b6%b1%e0%b7%8f%e0%b6%b0%e0%b7%92%e0%b6%b4%e0%b6%ad%e0%b7%92%e0%b7%80%e0%b6%bb%e0%b6%ab%e0%b6%ba%e0%b7%9a-%e0%b6%ad%e0%b7%90%e0%b6%b4%e0%b7%90%e0%b6%bd%e0%b7%8a-%e0%b6%a1%e0%b6%b1-7/", "Content": "ජාතික මැතිවරණ කොමිෂන් සභාව සඳහන් කළේ, පොලීසිය, මැතිවරණ කාර්යාලවල සහ දිස්ත්‍රික් ලේකම් කාර්යාලවල නිලධාරීන් හැර අනෙක් සියලු රාජ්‍ය සේවකයින්ට අද දිනයේත් සිය ඡන්දය භාවිත කිරීමට අවස්ථාව සලසා දී ඇති බව ය. මෙවර තැපැල් ඡන්දය ප්‍රකාශ කිරීමට සුදුසුකම් ලබා ඇති සංඛ්‍යාව 6,59,514 කි. ඊයේ දිනයේ තැපැල් ඡන්දය සලකුණු කිරීම සාමකමීව සිදු වූ බව මැතිවරණ කොමිෂන් සභාව පැවසුවේ ය. මේ අතර ජනාධිපතිවරණයේ තැපැල් ඡන්දය වෙනුවෙන් දිවයින පුරා විශේෂ ආරක්ෂක වැඩපිළිවෙළක් ක්‍රියාත්මක බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි රුවන් ගුණසේකර මහතා ප්‍රකාශ කළේ ය."}