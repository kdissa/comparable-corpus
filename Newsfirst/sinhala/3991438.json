{"Header": ["\nයෝෂිත බැලීමට පවුලේ උදවිය සහ මන්ත්‍රීවරුන් 21ක් වැලිකඩට (VIDEO)"], "Time": ["\n01 Feb, 2016\t", "| 8:23 pm ", "\n"], "Url": "https://www.newsfirst.lk/sinhala/2016/02/01/%e0%b6%ba%e0%b7%9d%e0%b7%82%e0%b7%92%e0%b6%ad-%e0%b6%b6%e0%b7%90%e0%b6%bd%e0%b7%93%e0%b6%b8%e0%b6%a7-%e0%b6%b4%e0%b7%80%e0%b7%94%e0%b6%bd%e0%b7%9a-%e0%b6%8b%e0%b6%af%e0%b7%80%e0%b7%92%e0%b6%ba/", "Content": "රක්ෂිත බන්ධනාගාරගතව සිටින හිටපු ජනාධිපති පුත් යෝෂිත රාජපක්ෂ මහතා ඇතුළු පිරිස හමුවීමට අද විවිධ පිරිස් පැමිණියහ. CSN නාලිකාවේ ගනුදෙනු සම්බන්ධයෙන් පොලිස් මූල්‍ය අපරාධ පරීක්ෂණ දෙපාර්තමේන්තුව කළ විමර්ශන‍යකින් පසුව යෝෂිත රාජපක්ෂ, නිශාන්ත රණතුංග, රොහාන් වැලිවිට,සචිත්‍ර කවීශාන් දිසානායක, අශාන් රබිනාත් ප්‍රනාන්දු යන මහත්වරුන් රක්ෂිත බන්ධනාගාරගත කෙරිණ. බන්ධනාගාර දෙපාර්තමේන්තුවේ උසස් නිලධාරීයෙකු පැවසුවේ, පිරිස තවදුරටත් රිමාන්ඩ් බන්ධනාගාරයේ ජේ අංශයේ රඳවා සිටින බව ය. අද දහවල් යෝෂිත රාජපක්ෂ මහතා ඔහුගේ මව ඇතුළු පවුලේ ඥාතීහු පැමිණියහ. මේ අතර ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරු 21 දෙනෙක් ද අද පෙරවරුවේ රැඳවියන් පස් දෙනාගේ සුවදුක් විමසා බැලීමට බන්ධනාගාරය වෙත පැමිණියහ. පසුව ඔවුන් ඒකාබද්ධ ප්‍රවෘත්ති සාකච්ඡාවකට ද සහභාගී විය. යෝජිත රාජපක්ෂ මහතා අත්අඩංගුවට ගැනීම පිළිබඳව කරුණු පැහැදිලි කිරීම සඳහා අද රජයේ ප්‍රවෘත්ති දෙපාර්තමේන්තුවේදී මාධ්‍ය හමුවක් කැඳවා තිබිණ. වත්කම ලැබුණු ආකාරය පිළිබඳ පැහැදිලි කළ නොහැකි නම් අපරාධ වරදකට වරදකරුවෙකු වන බව ය. ඒ අනුව සිර දඩුවම් විඳීමට සිදු වනු ඇති බව ද ඔහු පැවසී ය."}