{"Header": ["\nමත්තල ගුවන් තොටුපොළ ප්‍රවේශ මාර්ගයේ ආරක්ෂිත වැටේ කොටසක් අතුරුදන් (Video)"], "Time": ["\n02 Jan, 2016\t", "| 7:30 pm ", "\n"], "Url": "https://www.newsfirst.lk/sinhala/2016/01/02/%e0%b6%b8%e0%b6%ad%e0%b7%8a%e0%b6%ad%e0%b6%bd-%e0%b6%9c%e0%b7%94%e0%b7%80%e0%b6%b1%e0%b7%8a-%e0%b6%ad%e0%b7%9c%e0%b6%a7%e0%b7%94%e0%b6%b4%e0%b7%9c%e0%b7%85-%e0%b6%b4%e0%b7%8a%e2%80%8d%e0%b6%bb/", "Content": "මත්තල ජාත්‍යන්තර ගුවන් තොටුපොළ ප්‍රවේශ මාර්ගයේ ආරක්ෂක වැටේ කොටසක් සොරුන්ගේ ග්‍රහණයට ලක්ව තිබේ. මත්තල ජාත්‍යන්තර ගුවන්තොටුපොළට පිවිසෙන මාර්ගයේ මත්තල ගුවන්තොටුපොළ ආසන්නයේම පිහිටි ආරක්ෂක වැට ට සවිකර තිබෙන ලෝහමය වැටේ කොටස් 7 ක් මෙලෙස ගලවාගෙන ගොස් ඇති බව පෙනෙන්නට තිබේ. මෙය මාර්ගය මාර්ග සංවර්ධන අධිකාරිය මගින් පාලනය කෙරේ. අදාළ මාර්ගයේ නඩත්තුවට ප්‍රධාන ඉංජිනේරුවරයෙක් ඇතුළු කාර්ය මණ්ඩලයක් ද පත්කර සිටී. එවැනි පිරිසක් සිටියදීත් ආරක්ෂක වැටේ කොටස් ගලවා ගෙන යාම පිළිබඳව නිව්ස්ෆස්ට් විමසන විටත් මාර්ග සංවර්ධන අධිකාරියේ අධ්‍යක්ෂවරයා දැනුවත් කර තිබුණේ නැහැ. මේ අතර මීට දින කිහිපයකට පෙර දක්ෂිණ අධීවේගී මාර්ගයේ ආරක්ෂක වැඩක වාහනයක් ගැටී සිදුවූ අනතුරකින් එම වැටට සිදුවූ හානිය පියවා ගැනීමට මිලියන දෙකකට අධික මුදලක් අයකර ගැනීමට පියවර ගැනිණ. මාර්ග සංවර්ධන අධිකාරියට අයත් දේපොල දෙකක් වෙනුවෙන් දෙආකාරයකින් කටයුතු කරන්නේ මන්දැයි අප මෙහිදී අධ්‍යක්ෂ ජනරාල් වරයාගෙන් විමසීමක් කළේය."}