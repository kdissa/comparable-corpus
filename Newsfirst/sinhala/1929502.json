{"Header": ["\nපුද්ගල ඝාතනයක් සම්බන්ධයෙන් අත්අඩංගුවට ගත් කොළඹ මහනගර සභා නාගරික මන්ත්‍රී රිමාන්ඩ්"], "Time": ["\n01 Jun, 2015\t", "| 3:45 pm ", "\n"], "Url": "https://www.newsfirst.lk/sinhala/2015/06/01/%e0%b6%9a%e0%b7%9c%e0%b7%85%e0%b6%b9-%e0%b6%b8%e0%b7%84%e0%b6%b1%e0%b6%9c%e0%b6%bb-%e0%b7%83%e0%b6%b7%e0%b7%8f%e0%b7%80%e0%b7%9a-%e0%b6%b1%e0%b7%8f%e0%b6%9c%e0%b6%bb%e0%b7%92%e0%b6%9a-%e0%b6%b8/", "Content": "කොළඹ  මහනගර සභාවේ මුස්ලිම් කොංග්‍රස් නාගරික මන්ත්‍රී මොහොමඩ් හනාස් මහතා ලබන 15 වන දා දක්වා රක්ෂිත බන්ධනාගාරගත කරන ලෙස කොටුව මහේස්ත්‍රාත් ප්‍රියන්ත ලියනගේ මහතා අද නියෝග කළේ ය. පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා පැවසුවේ, මීට මාස කිහිපයකට පෙර කොම්පඤ්ඤවීදිය ප්‍රදේශයේ සිදුවූ පුද්ගල ඝාතනයක් සම්බන්ධයෙන් ඔහු පසුගිය 30 වන දා අත්අඩංගුවට ගත් බව ය. අත්අඩංගුවට ගත් සැකකාර මන්ත්‍රීවරයා අද කොටුව මහේස්ත්‍රාත් අධිකරණයට ඉදිරිපත් කිරීමෙන් පසු රක්ෂිත බන්ධනාගාරගත කෙරිණි පොලීසිය සැකකරුවන්ගේ දුරකතන සම්බන්ධයෙන් කරන ලද දීර්ඝ විමර්ශනයකින් පසු එම සැකකරු අත්අඩංගුවට ගෙන තිබූ අතර මීට පෙර එක් සැකකරුවෙකු අධිකරණයට භාර වී තිබිණි."}