{"Header": ["\nදින100යේ ප්‍රගතිය සම්බන්ධයෙන් මහජන අදහස් විමසීමට යයි"], "Time": ["\n01 Mar, 2015\t", "| 4:43 pm ", "\n"], "Url": "https://www.newsfirst.lk/sinhala/2015/03/01/%e0%b6%af%e0%b7%92%e0%b6%b1100%e0%b6%ba%e0%b7%9a-%e0%b6%b4%e0%b7%8a%e2%80%8d%e0%b6%bb%e0%b6%9c%e0%b6%ad%e0%b7%92%e0%b6%ba-%e0%b7%83%e0%b6%b8%e0%b7%8a%e0%b6%b6%e0%b6%b1%e0%b7%8a%e0%b6%b0%e0%b6%ba/", "Content": "රජයේ දින 100යේ වැඩසටහනේ ප්‍රගතිය සම්බන්ධයෙන් පොදු ජනතාවගේ අදහස් දැන ගැනීම සඳහා විශේෂ ක්‍රමවේදයක් සකස් කර ඇතැයි, අග්‍රාමාත්‍ය කාර්යාලය නිවේදනය කළේ ය. එම කාර්යාලය නිකුත් කළ නිවේදනයක දැක්වෙන්නේ ජනතා සහභාගීත්වයෙන් යුතුව වඩාත් ඵලදායීව, කාර්යක්ෂමව, විනිවිද භාවයකින් යුතුව එම වැඩසටහන සාර්ථකව කර ගැනීම අරමුණ බව ය. ඒ පිළිබඳ සවිස්තරාත්මක තොරතුරු සහ වත්මන් තත්ත්වය www.pmm.gov.lk වෙබ් අඩවියට පිවිසීමෙන් ලබා ගත හැකි බව ද අග්‍රාමාත්‍ය කාර්යාලය දැනුම් දෙනු ලැබී ය. දින 100යේ වැඩසටහන ගැන මහජන අදහස්, අධ්‍යක්ෂ ජනරාල්, ව්‍යාපෘති කළමනාකරණ අධික්ෂණ දෙපාර්තමේන්තුව, ශ්‍රී ලංකා මහ බැංකු ගොඩනැගිල්ල, කොළඹ 01 යන ලිපිනයට යොමු කළ හැකි ය. ඊට අමතරව 0112 477 915 යන දුරකථන අංකයෙන් හෝ [email protected] නමැති විද්‍යුත් තැපෑල ඔස්සේ ද මහජන අදහස් ඉදිරිපත් කිරීමට අවස්ථාව සලසා තිබේ."}