{"Header": ["\nSAITM වෛද්‍ය විද්‍යාලයට කුමක් සිදුවේ ද?"], "Time": ["\n02 Jul, 2018\t", "| 7:10 am ", "\n"], "Url": "https://www.newsfirst.lk/sinhala/2018/07/02/saitm-%e0%b7%80%e0%b7%9b%e0%b6%af%e0%b7%8a%e2%80%8d%e0%b6%ba-%e0%b7%80%e0%b7%92%e0%b6%af%e0%b7%8a%e2%80%8d%e0%b6%ba%e0%b7%8f%e0%b6%bd%e0%b6%ba%e0%b6%a7-%e0%b6%9a%e0%b7%94%e0%b6%b8%e0%b6%9a%e0%b7%8a/", "Content": "සයිටම් පෞද්ගලික වෛද්‍ය විද්‍යාලයේ වත්මන් තත්ත්වය පිළිබඳ ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද විශේෂ සාකච්ඡාවක් පැවැත්වේ. අද පෙරවරුවේ ජනාධිපති ලේකම්කාර්යාලයේදී පැවැත්වෙන එම සාකච්ඡාව සඳහා උසස් අධ්‍යාපන අමාත්‍ය අචාර්ය විජේදාස රාජපක්ෂ, විශ්වවිද්‍යාල ප්‍රතිපාදන කොමිෂන් සභාවේ සභාපති මහාචාර්ය මොහාන්ද සිල්වා, සහ ආරක්ෂක අමාත්‍යාංශයේ ජ්‍යේෂ්ඨ නිලධාරීන් පිරිසක් සහභාගි වීමට නියමිතයි. එහිදී සයිටම් වෛද්‍ය විද්‍යාලය සම්බන්ධයෙන් ගත යුතු ඉදිරි ක්‍රියාමාර්ග පිළිබඳ සාකච්ඡා පැවැත්වෙනු ඇති බව උසස් අධ්‍යාපන අමාත්‍යාංශයේ ලේකම් ජේ.ජේ රත්නසිරි මහතා පැවසී ය. ලේකම්වරයා පැවසුවේ, අනතුරුව ඉදිරි දිනයක සයිටම් සිසුන් හා ඔවුන්ගේ දෙමාපියන් සමග ද සාකච්ඡාවක් පැවැත්විමට නියමිත බවයි."}