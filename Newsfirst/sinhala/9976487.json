{"Header": ["\nයාපනය අර්ධද්වීපයේ භූගත ජලයට මුහුදු ජලය මුසුවීම ඉහළ ගොස් ඇති බව අධ්‍යනයකින් හෙළි වේ"], "Time": ["\n01 Jan, 2016\t", "| 12:01 pm ", "\n"], "Url": "https://www.newsfirst.lk/sinhala/2016/01/01/%e0%b6%ba%e0%b7%8f%e0%b6%b4%e0%b6%b1%e0%b6%ba-%e0%b6%85%e0%b6%bb%e0%b7%8a%e0%b6%b0%e0%b6%af%e0%b7%8a%e0%b7%80%e0%b7%93%e0%b6%b4%e0%b6%ba%e0%b7%9a-%e0%b6%b7%e0%b7%96%e0%b6%9c%e0%b6%ad-%e0%b6%a2/", "Content": "යාපනය අර්ධද්වීපයේ භූගත ජලයට මුහුදු ජලය මුසුවීම ඉහළ ගොස් ඇති බව අධ්‍යනයකින් හෙළි වී තිබේ. ශ්‍රී ජයවර්ධනපුර විශ්වවිද්‍යාලයේ භූගෝල විද්‍යාව පිළිබඳව හිටපු මහාචාර්ය සෙනෙවි එපිටවත්ත මහතා සඳහන් කළේ මේ හේතුවෙන් යාපනයේ පානීය ජලය දූෂිත වී ඇති බව ය. දේශගුණ විපර්යාස හමුවේ ඉදිරි වසර 8 ඇතුළත යාපනය අර්ධද්වීපයේ ජලය පානය කිරීමට නොහැකි තත්ත්වයට පත්වනු ඇති බව ද මහාචාර්යවරයා අනතුරු අඟවයි. මහාචාර්ය සෙනෙවි එපිටවත්ත මහතා සඳහන් කළේ, මෙම අර්බුදයට මුහුණ දීම සඳහා වැසි ජලය භාවිතයට ගැනීම වැනි ක්‍රියාමාර්ගවලට එළැඹිය යුතු බව ය."}