{"Header": ["\nපකිස්ථානය ලෝක කුසලාන තරගාවලියේ පළමු ජය වාර්තා කරයි"], "Time": ["\n01 Mar, 2015\t", "| 5:47 pm ", "\n"], "Url": "https://www.newsfirst.lk/sinhala/2015/03/01/%e0%b6%b4%e0%b6%9a%e0%b7%92%e0%b7%83%e0%b7%8a%e0%b6%ae%e0%b7%8f%e0%b6%b1%e0%b6%ba-%e0%b6%bd%e0%b7%9d%e0%b6%9a-%e0%b6%9a%e0%b7%94%e0%b7%83%e0%b6%bd%e0%b7%8f%e0%b6%b1%e0%b6%ba%e0%b7%9a-%e0%b6%b4/", "Content": "ලෝක කුසලාන ක්‍රිකට් තරගාවලියේ පකිස්ථානය සහ සිම්බාබ්වේ අතර අද පැවති තරගය ජය ගැනීමට පකිස්ථාන කණ්ඩායම සමත් විය. මෙය පකිස්ථාන කණ්ඩායම ලෝක කුසලාන ක්‍රිකට් තරගාවලියේ වාර්තා කළ පළමු ජයග්‍රයණයයි. ලකුණු 236 ක ඉලක්කයක් හඹා ගිය සිම්බාබ්වේ කණ්ඩායම පන්දුවාර 49යි පන්දු 4 කදී සියලු දෙනා දැවී රැස් කළේ, ලකුණු 215ක් පමණි. ඔස්ට්‍රේලියාවේ බිස්බේන් ක්‍රීඩාංගණයේදී පැවැත්වෙන තරගයේ පළමුවෙන් පන්දුවට පහරදුන් පකිස්ථාන කණ්ඩායම නියමිත පන්දුවාර 50 තුළ කඩුලු 7ක් දැවී ලකුණු 235ක් රැස් කිරීමට සමත් විය. නායක මිශ්බාහ් උල් හක් ලකුණු 73ක් රැස් කළේ ය. එක්දින දිවියේ ඉහළම ලකුණු සංඛ්‍යාව රැස් කළ වහබ් රියාස් නොදැවී ලකුණු 54ක් රැස් කිරීමට සමත් විය. ටෙන්ඩායි චතාරා ලකුණු 35ට දවා ගත් කඩුලු සංඛ්‍යාව 3කි. පිළිතුරු ඉනිම ක්‍රීඩා කිරීම සඳහා පිටියට පිවිසි සිම්බාබ්වේ කණ්ඩායමේ පළමු කඩුලු 3 ලකුණු 74ක් තුළ දවා ගැනීමට මොහොමඩ් ඉර්ෆාන් සමත් විය. බ්‍රෙන්ඩන් ටේලර් ලකුණු 50ක් රැස් කළේ ය."}