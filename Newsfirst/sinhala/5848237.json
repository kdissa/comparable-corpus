{"Header": ["\nමෙම වසරේ 3 වන පාසල් වාරය අදින් අවසන්"], "Time": ["\n04 Dec, 2015\t", "| 6:29 am ", "\n"], "Url": "https://www.newsfirst.lk/sinhala/2015/12/04/%e0%b6%b8%e0%b7%99%e0%b6%b8-%e0%b7%80%e0%b7%83%e0%b6%bb%e0%b7%9a-3-%e0%b7%80%e0%b6%b1-%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b7%80%e0%b7%8f%e0%b6%bb%e0%b6%ba-%e0%b6%85%e0%b6%af%e0%b7%92/", "Content": "මේ වසරේ තුන්වන පාසල් වාරය අදින් අවසන් වේ. අධ්‍යාපන අමාත්‍යංශය සඳහන් කළේ, ලබන වසරේ පළමු පාසල් වාරය ලබන මස 04 වන දා ආරම්භ වන බව ය. සාමාන්‍ය පෙළ ඇගයීම් මධ්‍යස්ථාන ලෙස යොදා ගන්නා පාසල් 87ක් පළමු පාසල් වාරය සඳහා නැවත ආරම්භ වන්නේ, ලබන මස 06 වන දා බව අධ්‍යාපන අමාත්‍යංශය පැවසී ය. නිවේදනයක් නිකුත් කරමින් එම අමාත්‍යංශය සඳහන් කළේ, සාමාන්‍ය පෙළ විභාගයේ පිළිතුරු පත්‍ර ඇගැයීම අධියර දෙකක් යටතේ සිදු කිරීමට නියමිත බව ය. නගර 55 ක පාසල් 87 ක පිහිටුවනු ලබන ඇගයීම් මධ්‍යස්ථාන 109කදී එම කටයුතු සිදුවනු ඇති."}