{"Header": ["\nහෙරෝයින් 20kg සැකකරු රඳවාගෙන ප්‍රශ්න කිරීමට අධිරණයෙන් අවසර (VIDEO)"], "Time": ["\n01 Feb, 2016\t", "| 7:26 am ", "\n"], "Url": "https://www.newsfirst.lk/sinhala/2016/02/01/%e0%b7%84%e0%b7%99%e0%b6%bb%e0%b7%9d%e0%b6%ba%e0%b7%92%e0%b6%b1%e0%b7%8a-20kg-%e0%b7%83%e0%b7%90%e0%b6%9a%e0%b6%9a%e0%b6%bb%e0%b7%94-%e0%b6%bb%e0%b6%b3%e0%b7%80%e0%b7%8f%e0%b6%9c%e0%b7%99%e0%b6%b1/", "Content": "හෙරෝයින් 20kg ක් සමග අත්අඩංගුට ගත් සැකකරු දින 7ක් රඳවා තබාගෙන ප්‍ර‍ශ්න කිරීමට අධිකරණය පොලීසියට අවසර ලබා දී තිබේ . බලපිටිය මහේස්ත්‍රාත්වරයා නියෝග කළේ, පෙබරවාරි මස 6 වන දා සැකකරු බලපිටිය මහසේත්‍රාත් අධිකරණයට යළි ඉදිරිපත් කළ යුතු බව ය. මෙම මත්ද්‍රව්‍ය තොගය පොලිස් භාරයට ගෙන තිබුණේ, අම්බලන්ගොඩ පොලිස් විශේෂ කාර්ය්‍යාංෂ නිලධාරීන් ලැබුණු තොරතුරක් මත ය. පොලීසිය උපාය දූතයෙක් යොදවා, සැකකරු සතු මත්ද්‍රව්‍ය තොගය සිය භාරයට ගෙන තිබුණේ මාදම්පේ රෝහල අසලදී ය. පසුව කළ සෝදිසියකදි සැකකරුගේ නිවසේ තිබි තව ත් මත්ද්‍රව්‍ය තොගයක් සොයාගෙන තිබේ. මත්කුඩු කිලෝ 20යි ග්‍රෑම් 876ක් සහ කේරළ ගංජා කිලෝ එකයි ග්‍රෑම් 100ක් ද පොලීසිය භාරයට ගත් තොගයට අයත්. අත්අඩංගුවට ගත් සැකකරු අම්බලන්ගොඩ පදිංචි 37 හැවිරිදි ධීවරයෙකි."}