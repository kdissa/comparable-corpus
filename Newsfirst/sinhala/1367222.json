{"Header": ["\nපළාත් පාලන ආයතනවලට අදාළ සභික නාම ලේඛන ලබා දීමට දී තිබූ කාලය දීර්ඝ කෙරේ"], "Time": ["\n02 Mar, 2018\t", "| 8:48 am ", "\n"], "Url": "https://www.newsfirst.lk/sinhala/2018/03/02/%e0%b6%b4%e0%b7%85%e0%b7%8f%e0%b6%ad%e0%b7%8a-%e0%b6%b4%e0%b7%8f%e0%b6%bd%e0%b6%b1-%e0%b6%86%e0%b6%ba%e0%b6%ad%e0%b6%b1%e0%b7%80%e0%b6%bd%e0%b6%a7-%e0%b6%85%e0%b6%af%e0%b7%8f%e0%b7%85-%e0%b7%83/", "Content": "Colombo (Newsfirst) – පළාත් පාලන ආයතනවලට අදාළ සභික නාම ලේඛන ලබා දීම සඳහා දේශපාලන පක්ෂවලට ලබා දී තිබූ කාලය ලබන 8 වන දා දක්වා දීර්ඝ කර තිබේ. ජාතික මැතිවරණ කොමිෂන් සභාව ප්‍රකාශ කළේ, පක්ෂ සහ ස්වාධීන කණ්ඩායම් කළ ඉල්ලීම් සලකා බලා එම තීරණය ගත් බව ය. ඒ අනුව සභික නාම ලේඛන ලබන 9 වන දා ගැසට් කරනු ඇති. මේ අතර පළාත් පාලන ආයතනවල කටයුතු මාර්තු 2 වන සතියෙන් පසු දිනක ආරම්භ කරන ලෙස දන්වමින් මැතිවරණ කොමිෂන් සභාව පළාත් පාලන අමාත්‍යංශයට ලිඛිත දැනුම් දීමක් ද කර තිබේ. කෙසේ වෙතත් පළාත් පාලන ආයතනවල කටයුතු මාර්තු මස 20 වන දා ආරම්භ කරන බව පළාත් සභා හා පළාත් පාලන අමාත්‍ය ෆයිසර් මුස්තෆා මහතා පසුගිය අඟහරුවාදා ප්‍රකාශ කළේ ය."}