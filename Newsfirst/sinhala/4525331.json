{"Header": ["\nෂූමාකර්ගේ තත්ත්වය තරමක් සුවඅතට"], "Time": ["\n01 Jan, 2014\t", "| 10:28 pm ", "\n"], "Url": "https://www.newsfirst.lk/sinhala/2014/01/01/%e0%b7%82%e0%b7%96%e0%b6%b8%e0%b7%8f%e0%b6%9a%e0%b6%bb%e0%b7%8a%e0%b6%9c%e0%b7%9a-%e0%b6%ad%e0%b6%ad%e0%b7%8a%e0%b6%ad%e0%b7%8a%e0%b7%80%e0%b6%ba-%e0%b6%ad%e0%b6%bb%e0%b6%b8%e0%b6%9a%e0%b7%8a/", "Content": "අනතුර සිදු වන අවස්ථාවේදී හිස් වැස්මක් පැළඳ නොසිටියේ නම් සුපිරි ෆෝර්මියුලා වන් ධාවක ජර්මනියේ මයිකල් ෂූමාකර්ගේ ජීවිතය මීට වඩා අවදානම් තත්ත්වයකට පත් වීමට ඉඩ තිබූ බව බව ප්‍රංශයේ ග්‍රනෝබල්හි රෝහලේ වෛද්‍යවරු පවසති. ඔවුන් ප්‍රකාශ කළේ, ෂූමාකර්ගේ තත්ත්වය තව ම ත් යථා තත්ත්වයට පත් ව නොමැති බව ය. පසුගිය ඉරිදා ප්‍රංශයේ ඇල්ප්ස් කඳු වැටියේදී සිය පුත්‍රයා සමග හිම ක්‍රීඩාවේ නිරතව සිටියදී අනතුරකට ලක් ව රෝහල්ගත කළ මයිකල් ෂූමාකර් පළමු ශල්‍යකර්මයට ලක් කළේ සඳුදා දිනයේදී ය. පවුලේ සාමාජිකයන්ගේ අනුමැතියට යටත් ව ඔහුට ඊයේ තව ත් ශල්‍යකර්මයක් ද සිදු කර තිබේ. ග්‍රනෝබල් රෝහලේ ප්‍රකාශකයෙකු සඳහන් කළේ, ශල්‍යකර්මයෙන් අනතුරුව සිදු කළ ස්කෑන් පරීක්ෂණයෙන් ඔහුගේ තත්ත්වය තරමක් සුව අතට පැමිණ ඇතැයි අනාවරණය වී  ඇති බව ය. මේ අතර, ෂූමාකර් නියෝජනය කළ ෆෝර්මියුලා වන් කණ්ඩායමේ සාමාජිකයින් ඔහුගේ තත්ත්වය සොයා බැලීමට රෝහලට පැමිණ තිබේ."}