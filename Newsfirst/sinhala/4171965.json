{"Header": ["\nවැට් ඇතුළු බදු සංශෝධන ගණනාවක් ක්‍රියාවට නැංවීම කල් දැමේ"], "Time": ["\n01 Apr, 2016\t", "| 8:42 pm ", "\n"], "Url": "https://www.newsfirst.lk/sinhala/2016/04/01/%e0%b7%80%e0%b7%90%e0%b6%a7%e0%b7%8a-%e0%b6%87%e0%b6%ad%e0%b7%94%e0%b7%85%e0%b7%94-%e0%b6%b6%e0%b6%af%e0%b7%94-%e0%b7%83%e0%b6%82%e0%b7%81%e0%b7%9d%e0%b6%b0%e0%b6%b1-%e0%b6%9c%e0%b6%ab%e0%b6%b1/", "Content": "අද සිට ක්‍රියාත්මක වීමට තිබූ බදු සංශෝධන ගණනාවක් ක්‍රියාත්මක වීම කල් යන බව මහා භාණ්ඩාගාරය පවසයි. රාජ්‍ය මුදල් දෙපාර්තමෙන්තුවේ අධ්‍යක්ෂ ජනරාල්වරයා මේ බව තහවුරු කළේ ය. පසුගිය අයවැයෙන් යෝජනා කළ ඇතැම් බදු සංශෝධන එදින ම ක්‍රියාත්මක වු අතර තව ත් කොටසක් පසුගිය ජනවාරි පළමු වන දා සිට ක්‍රියාත්මක විය. වැට් ඇතුළු තව ත් බදු සංශෝධන ගණනාවක් අද සිට ක්‍රියාත්මක වීමට නියමිතව තිබිණි. මේ අතර පසුගිය මාර්තු මස 08 වන දා අග්‍රාමාත්‍යවරයා වැට් බදු ඉහ‍‍‍‍‍ළ දැමීම ඇතුළු තව ත් බදු සංශෝධන ගණනාවක් පාර්ලිමේන්තුවට ඉදිරිපත් කළේ ය. එම බදු සංශෝධන මේ වන විට නීති කෙටුම්පත් දෙපාර්තමේන්තුවට යොමු කර තිබේ. ඉදිරියේදී එම යෝජනා පාර්ලිමෙන්තුවට ඉදිරිපත් වනු ඇතැයි රාජ්‍ය මුදල් දෙපාර්තමෙන්තුවේ අධ්‍යක්ෂ ජනරාල්වරයා ප්‍රකාශ කළේ ය."}