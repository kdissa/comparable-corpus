{"Header": ["\nමුහුදු පිහිණුම් තරගාවලියකට ගිය හමුදා කෝප්‍රල්වරයෙකු දුම්රියක ගැටී මරුට"], "Time": ["\n02 Mar, 2015\t", "| 9:11 am ", "\n"], "Url": "https://www.newsfirst.lk/sinhala/2015/03/02/%e0%b6%b8%e0%b7%94%e0%b7%84%e0%b7%94%e0%b6%af%e0%b7%94-%e0%b6%b4%e0%b7%92%e0%b7%84%e0%b7%92%e0%b6%ab%e0%b7%94%e0%b6%b8%e0%b7%8a-%e0%b6%ad%e0%b6%bb%e0%b6%9c%e0%b7%8f%e0%b7%80%e0%b6%bd%e0%b7%92%e0%b6%ba/", "Content": "මුහුදු පිහිණුම් තරගාවලියකට සහභාගී වීමට පැමිණි යුධ හමුදා කෝප්‍රල්වරයෙකු ඊයේ පස්වරුවේ ගල්කිස්සේදී දුම්රියක ගැටීමෙන් ජීවිතක්ෂයට පත්ව තිබේ. වැඩබලන යුධ හමුදා මාධ්‍ය ප්‍රකාශක බ්‍රිගේඩියර් ජයනාත් ජයවීර මහතා සඳහන් කළේ, මාතර සිට කොළඹ බලා පැමිණි දුම්රියක ඊයේ පස්වරු 6.00ට පමණ ඔහු ගැටී ඇති බව ය. මෙම අනතුර පිළිබඳව පරීක්ෂණයක් පවත්වන ලෙසට යුධ හමුදාපති ලුතිනන් ජෙනරල් ක්‍රිෂාන්ත ද සිල්වා මහතා යුධ හමුදා පොලීසියට උපදෙස් ලබා දී තිබේ. වැඩබලන හමුදා මාධ්‍ය ප්‍රකාශක බ්‍රිගේඩියර් ජයනාත් ජයවීර මහතා සඳහන් කළේ, ඊට අමතරව පරීක්ෂණ සිදු කරන ගල්කිස්ස පොලීසියට සම්පූර්ණ සහය ලබා දෙන ලෙසට ද යුධ හමුදාපතිවරයා යුධ හමුදා පොලීසියට උපදෙස් ලබා දී ඇති බව ය."}