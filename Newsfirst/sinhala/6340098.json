{"Header": ["\nගෝඨාභය රාජපක්ෂ ඇතුළු සැකකරුවන් 8 දෙනාට නොතීසි"], "Time": ["\n01 Sep, 2016\t", "| 11:25 am ", "\n"], "Url": "https://www.newsfirst.lk/sinhala/2016/09/01/%e0%b6%9c%e0%b7%9d%e0%b6%a8%e0%b7%8f%e0%b6%b7%e0%b6%ba-%e0%b6%bb%e0%b7%8f%e0%b6%a2%e0%b6%b4%e0%b6%9a%e0%b7%8a%e0%b7%82-%e0%b6%87%e0%b6%ad%e0%b7%94%e0%b7%85%e0%b7%94-%e0%b7%83%e0%b7%90%e0%b6%9a/", "Content": "හිටපු ආරක්ෂක ලේකම් ගෝඨාභය රාජපක්ෂ මහතා ඇතුළු සැකකරුවන් 8 දෙනෙකුට අද කොළඹ ප්‍රධාන මහේස්ත්‍රාත් ගිහාන් පිලපිටිය මහතා නොතිසි නිකුත් කළේ ය. ඒ ඇවන්ට්ගාඩ් ගනුදෙනු සම්බන්ධයෙන් අල්ලස් කොමිසම ඊයේ ගොනු කළ නඩුව සඳහා සැප්තැම්බර් මස 30 වන දින අධිකරණයේ පෙනී සිටින ලෙස දැනුම් දෙමිනි. සැකකරුවන්ගේ ක්‍රියා කලාපයෙන් රජයට රුපියල් බිලියන 11.4 ක පාඩුවක් සිදුව තිබෙන බව අල්ලස් කොමිසම ඊයේ නඩු ගොනු කරමින් අධිකරණය හමුවේ ප්‍රකාශ කළේ ය. අල්ලස් කොමිසම නඩු පැවරූ අය අතර ඇවන්ට්ගාඩ් සමාගමේ සභාපති නිශ්ශංක සේනාධිපති මහතා ද වේ. නඩු පැවරුණු සෙසු පිරිස අතර ආරක්ෂක අමාත්‍යාංශයේ හිටපු අතිරේක ලේකම් දමයන්ති ජයරත්න, හිටපු නාවික හමුදාපතිවරුන් වන අද්මිරාල් සෝමතිලක දිසානායක, අද්මිරාල් ජයනාත් කොළඹගේ, අද්මිරාල් ජයන්ත පෙරේරා, රක්නා ලංකා සමාගමේ හිටපු ප්‍රධාන විධායක නිලධාරී මේජර් ජෙනරාල් කේ.ඩි. එගොඩවෙල සහ හිටපු සභාපති මේජර් ජෙනරාල් පාලිත ප්‍රනාන්දු යන මහත්වරු ද වෙති."}