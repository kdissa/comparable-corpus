{"Header": ["\nපොරොන්දු කඩ නොකරන බවට සුසිල් කිඳෙල්පිටියගෙන් සහතිකයක් (VIDEO)"], "Time": ["\n02 Aug, 2015\t", "| 8:51 pm ", "\n"], "Url": "https://www.newsfirst.lk/sinhala/2015/08/02/%e0%b6%af%e0%b7%99%e0%b6%b1-%e0%b6%b4%e0%b7%9c%e0%b6%bb%e0%b7%9c%e0%b6%b1%e0%b7%8a%e0%b6%af%e0%b7%94-%e0%b6%9a%e0%b6%a9-%e0%b6%b1%e0%b7%9c%e0%b6%9a%e0%b6%bb%e0%b6%b1-%e0%b6%b6%e0%b7%80%e0%b6%a7/", "Content": "මැතිවරණ සමයේ ජනතාවට ලබා දෙන පොරොන්දු මැතිවරණයෙන් පසු ඉෂ්ට නොකරනනේ ය, යන්න වර්තමානයේ දේශපාලනඥයින්ට බහුල වශයෙන් එල්ල වන චෝදනාවකි. තත්ත්වය එසේ වුවත් තමන් ලබා දෙන පොරොන්දු කඩ නොකරන බවට කොළඹ දිස්ත්‍රික් අපේක්ෂක සුසිල් කිඳෙල්පිටිය මහතා අද ජනතාවට සහතිකයක් දුන්නේ ය. මොරටුව ප්‍රදේශයේ ජනතා ගැටලු ‍විමසා බැලීම සඳහා යහපාලනය සඳහා වන ජනතා පෙරමුණේ නායක කොළඹ දිස්ත්‍රික් අපේක්ෂක සුසිල් කිඳෙල්පිටිය මහතා එම ප්‍රදේශයේ සංචාරයක නිරත විය. මොරටුව දුම්රිය ස්ථානය අබියසට පැමිණ ජනතාව හමු වූ කිඳෙල්පිටිය මහතා ඔවුන් මුහුණ දෙන ගැටලු විමසා බැලීය. ‍සෘජුව තම ගැටලු ඉදිරිපත් කිරීමට ප්‍රදේශවාසීන්ට මෙහිදී අවස්ථාව හිමි වූ අතර එම ගැටලුවලට විසඳුම් දෙන බවට සුසිල් කිඳෙල්පිටිය මහතා මෙහිදී පොරොන්දු පත්‍රයක් ලෙස ඔවුන් වෙත සහතිකයක් ලබා දුන්නේ ය."}