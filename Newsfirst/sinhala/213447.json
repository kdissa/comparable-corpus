{"Header": ["\nජාතික පොසොන් උත්සවයට අද සිට අනුරාධපුරයේ පාසල් 12 ක් වැසේ"], "Time": ["\n01 Jun, 2015\t", "| 8:13 am ", "\n"], "Url": "https://www.newsfirst.lk/sinhala/2015/06/01/%e0%b6%a2%e0%b7%8f%e0%b6%ad%e0%b7%92%e0%b6%9a-%e0%b6%b4%e0%b7%9c%e0%b7%83%e0%b7%9c%e0%b6%b1%e0%b7%8a-%e0%b6%8b%e0%b6%ad%e0%b7%8a%e0%b7%83%e0%b7%80%e0%b6%ba%e0%b6%a7-%e0%b6%85%e0%b6%af-%e0%b7%83/", "Content": "ජාතික පොසොන් සතිය හේතුවෙන් අද සිට ලබන 5 වන දා දක්වා අනුරාධපුර නගරයේ පාසල් 12ක් වසා දැමීමට උතුරුමැද පළාත් අධ්‍යාපන බලධාරීන් තීරණය කර තිබේ. උතුරුමැද පළාත් අධ්‍යාපන අධ්‍යක්ෂිකා නිර්මලා ඒකනායක මහත්මිය පැවසුවේ, පොසොන් සතියේ රාජකාරීවලට පැමිණෙන පොලිස් නිලධාරීන්ගේ නවාතැන් පහසුකම් සඳහා මෙම පාසල් යොදා ගන්නා බව ය. අනුරාධපුර නගරයේ පාසල් 9 ක්, ගලෙන්බිඳුනුවැව අධ්‍යාපන කලාපයේ පාසල් 2 ක් හා තන්තිරිමලේ පූජා භූමිය අසල පාසලක් එලෙස වසා දමනු ඇති."}