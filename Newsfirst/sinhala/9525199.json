{"Header": ["\nබ්ලූමැන්ඩල් වෙඩි තැබීම: රහස් පොලීසිය පතොරම් කොපු සොයා ඇඹිලිපිටියේ වැසිකිළි වලක් පරික්ෂා කෙරේ"], "Time": ["\n01 Sep, 2015\t", "| 9:22 pm ", "\n"], "Url": "https://www.newsfirst.lk/sinhala/2015/09/01/%e0%b6%b6%e0%b7%8a%e0%b6%bd%e0%b7%96%e0%b6%b8%e0%b7%90%e0%b6%b1%e0%b7%8a%e0%b6%a9%e0%b6%bd%e0%b7%8a-%e0%b7%80%e0%b7%99%e0%b6%a9%e0%b7%92-%e0%b6%ad%e0%b7%90%e0%b6%b6%e0%b7%93%e0%b6%b8-%e0%b6%bb/", "Content": "පසුගිය ජුලි 31 වන දා බ්ලූමැන්ඩල් ප්‍රදේශයේ සිදු වූ වෙඩි තැබීම සම්බන්ධයෙන් අත්අඩංගුවට ගැනුණු සැකකරුවෙකු කළ ප්‍රකාශයක් අනුව අපරාධ පරීක්ෂණ දෙපාර්තමේන්තු නිලධාරීන් අද ඇඹිලිපිටිය පල්ලේගම ප්‍රදේශයේ වැසිකිළි වලක් පරීක්ෂා කර තිබේ. අදාළ සැකකරුගේ ප්‍රකාශයක් අධිකරණයට වාර්තා කරමින් අපරාධ පරීක්ෂණ දෙපාර්තමේන්තුව පැවසුවේ, පල්ලේගම ප්‍රදේශයේ නිවසක වැසිකිළි වලක හිස් පතොරම් කොපු ඇති බව ය. ඒ අනුව, අදාළ වැසිකිළි වල පරීක්ෂා කර වාර්තාවක් ලබාදෙන්නැයි කොළඹ ප්‍රධාන මහේස්ත්‍රාත්වරයා අපරාධ පරීක්ෂණ දෙපාර්තමේන්තුවට පසුගිය මස 25 වන දා නියෝග කළේ ය. ‍පොලිසිය පැවසුවේ, ඒ අනුව සැකකරු ද සමග ගොස් ඇඹිලිපිටිය, පල්ලේගම ප්‍රදේශයේ පිහිටි එම වැසිකිළි වල අද අවස්ථා කිහිපයකදී පරීක්ෂා කළ බව ය."}