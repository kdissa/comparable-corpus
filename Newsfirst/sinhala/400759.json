{"Header": ["\nලෝකවාසීහු 2020 උත්සවශ්‍රීයෙන් සමරති"], "Time": ["\n01 Jan, 2020\t", "| 7:48 pm ", "\n"], "Url": "https://www.newsfirst.lk/sinhala/2020/01/01/%e0%b6%bd%e0%b7%9d%e0%b6%9a%e0%b7%80%e0%b7%8f%e0%b7%83%e0%b7%93%e0%b7%84%e0%b7%94-2020-%e0%b6%8b%e0%b6%ad%e0%b7%8a%e0%b7%83%e0%b7%80%e0%b7%81%e0%b7%8a%e2%80%8d%e0%b6%bb%e0%b7%93%e0%b6%ba%e0%b7%99/", "Content": "21 වන සියවසේ 3වන දශකය ආරම්භ වූයේ ද නව වසර උදාවත් සමග වීම විශේෂත්වයකි. 2020 නව වසර උදා වූ පළමු රට වන්නේ, පැසිෆික් මුහුදු කලාපයේ පිහිටි පොලිනීසියානු දූපතක් වන කිරිබර්ති දිවයිනට ය. ඉන් පසුව නව වසර උදා වූ රටවල් වන්නේ, නවසීලන්තය, ෆිජී දුපත් සහ ඕස්ට්‍රේලියාවයි. නවසීලන්තයේ ගිනිකෙළි සංදර්ශනය විදෙස් මාධ්‍ය තුළ වැඩි අවධානයක් දිනා ගනිද්දී ඕස්ට්‍රේලියාවේ සුප්‍රකට ගිනිකෙළි සංදර්ශණය මෙවර අත්හිටුවීමට සිදු විය. ඒ, එරට පැතිර යන ලැව්ගිනි හේතුවෙනි. අවසන් වශයෙන් නව වසර උදාවුයේ, අමෙරිකාවේ සමෝවා දුපත්ට ය. ලෝකවාසී ජනතාව සමග එක්ව ශ්‍රී ලංකාවාසීන් ද මධ්‍යම රාත්‍රියේ උදා වූ නව වසර පිළිගනිමින් ස්ථාන ගණනාවක ගිනිකෙළි සංදර්ශණ පැවැත්වුණි. නව අවුරුදු උදාව පින්නවල අලි අනාථාගාරයේදී ද සැමරුවේ ය."}