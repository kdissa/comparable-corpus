{"Header": ["\nඅපරාධ බුද්ධි තොරතුරු විශ්ලේෂණ මධ්‍යම කාර්යාංශය නමින් නව ඒකකයක්"], "Time": ["\n02 Apr, 2016\t", "| 12:34 pm ", "\n"], "Url": "https://www.newsfirst.lk/sinhala/2016/04/02/%e0%b6%85%e0%b6%b4%e0%b6%bb%e0%b7%8f%e0%b6%b0-%e0%b6%b6%e0%b7%94%e0%b6%af%e0%b7%8a%e0%b6%b0%e0%b7%92-%e0%b6%ad%e0%b7%9c%e0%b6%bb%e0%b6%ad%e0%b7%94%e0%b6%bb%e0%b7%94-%e0%b7%80%e0%b7%92%e0%b7%81/", "Content": "අපරාධ බුද්ධි තොරතුරු විශ්ලේෂණ මධ්‍යම කාර්යාංශය නමින් නව ඒකකයක් පිහිටුවීමට පොලිස් මූලස්ථානය පියවර ගෙන තිබේ. පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා ප්‍රකාශ කළේ, මෙම ඒකකය අපරාධ වාර්තා කොට්ඨාසයේ හෙවත් ඇඟිලි සලකුණු කාර්යාලයේ පිහිටුවීමට පියවර ගෙන ඇති බව ය. දිවයිනෙන් වාර්තා වන බරපතළ ඝණයේ අපරාධ පිළිබඳව තොරතුරු දෛනිකව පොලිස් ස්ථාන මට්ටමින් නව තාක්ෂණය ඔස්සේ ලබා ගෙන එක්රැස් කිරීම මේ යටතේ සිදු කෙරෙනු ඇති. එකී දත්ත විශ්ලේෂණය කර හඳුනා ගත් අපරාධ ක්‍රමවේදයන් සහ වර්ධනය වීම් සම්බන්ධයෙන් විමර්ශන නිලධාරීන් දැනුවත් කිරීමේ කාර්යය සඳහා මෙම නව ඒකකය පිහිටුවීමට පියවර ගෙන තිබේ."}