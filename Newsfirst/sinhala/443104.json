{"Header": ["\nඇල්ජීරියානු ජනපති සිය ධූරයෙන් ඉල්ලා අස්වේ"], "Time": ["\n03 Apr, 2019\t", "| 9:12 am ", "\n"], "Url": "https://www.newsfirst.lk/sinhala/2019/04/03/%e0%b6%87%e0%b6%bd%e0%b7%8a%e0%b6%a2%e0%b7%93%e0%b6%bb%e0%b7%92%e0%b6%ba%e0%b7%8f%e0%b6%b1%e0%b7%94-%e0%b6%a2%e0%b6%b1%e0%b6%b4%e0%b6%ad%e0%b7%92-%e0%b7%83%e0%b7%92%e0%b6%ba-%e0%b6%b0%e0%b7%96/", "Content": "(News 1st) – ඇල්ජීරියානු ජනාධිපති අබ්දෙලාසිස් බූට්ෆිලිකා සිය ධූරයෙන් ඉල්ලා අස් වී තිබේ. ඒ, දශක 2ක කාලයක් රාජ්‍ය පාලනය හෙබවූ ජනාධිපතිවරයාට ධූරයෙන් ඉල්ලා අස්වන්නැයි එරට ජනතාව වීදි බැස මාස ගණනක් පුරා නිරත වූ උද්ඝෝෂණවල ප්‍රතිඵලයක් වශයෙනි. ජනාධිපති ධූරයෙන් අබ්දෙලාසිස් බූට්ෆිලිකා ඉවත් කිරීමට කඩිනම් පියවර ගන්නා ලෙස ඇල්ජීරියා හමුදාපතිවරයා ප්‍රකාශ කිරීමෙන් පැය කිහිපයකට පසු තමන් ඉල්ලා අස්වන බවට ජනාධිපතිවරයා ව්‍යවස්ථාදායක කවුන්සිලයට ලිපියකින් දැනුම් දී තිබේ. 82 හැවිරිදි ජනාධිපතිවරයාගේ මෙම දැනුම් දීමෙන් පසු ජනතාව වීදි බැස ප්‍රීති ඝෝෂා නගමින් සතුට පළ කළ බව සඳහන් ය."}