{"Header": ["\nUpdate : සිකා, ඉබෝලා පරදයි ද? ගෝලීය හදිසි තත්ත්වයක්"], "Time": ["\n02 Feb, 2016\t", "| 8:06 am ", "\n"], "Url": "https://www.newsfirst.lk/sinhala/2016/02/02/%e0%b7%83%e0%b7%92%e0%b6%9a%e0%b7%8f-%e0%b6%89%e0%b6%b6%e0%b7%9d%e0%b6%bd%e0%b7%8f-%e0%b6%b4%e0%b6%bb%e0%b6%af%e0%b6%ba%e0%b7%92-%e0%b6%af-%e0%b6%9c%e0%b7%9d%e0%b6%bd%e0%b7%93%e0%b6%ba-%e0%b7%84/", "Content": "ලතින් අමෙරිකාව පුරා ව්‍යාප්ත වී ඇති සිකා වෛරසය ගෝලීය මහජන සෞඛ්‍යය අවදානම් තත්ත්වයකට පත්කර ඇතැයි ලෝක සෞඛ්‍ය සංවිධානය පවසයි. එම සංවිධානය පවසන්නේ, මේ හේතුවෙන් සියලු දෙනා එක්සත් ව වෛරසය තුරන් කිරීමට පියවර ගත යුතු බව ය. මේ අනුව සීකා වෛරසය ගෝලීය හදිසි තත්ත්වයක් බවට ලෝක සෞඛ්‍ය සංවිධානය ප්‍රකාශයට පත් කළේ ය. සිකා වෛරසය කඩිනමින් හා විශාල ප්‍රමාණයෙන් ව්‍යාප්තවෙමින් පැවතීම සම්බන්ධයෙන් වෛද්‍ය විශේෂඥයින් පළ කරන්නේ මහත් කනස්සල්ලකි. ලෝක සෞඛ්‍ය සංවිධානය අනතුරු අඟවන්නේ මෙම සිකා වෛරසය ද ඉබෝලා වෛරසයේ ප්‍රබලත්වයම සහිත බවට ය. පසුගිය ඔක්තෝම්බර් මාසයේ සිට මේ දක්වා බ්‍රසීලයෙන් පමණක් සිකා වෛරසය ආසාදිතයින් 40000ක් වාර්තා වී තිබේ. ‍ලෝක සෞඛ්‍ය සංවිධානයේ අධ්‍යක්ෂ ජනරාල් මාගරට් චෑන් පවසන්නේ, මෙම වෛරසය ව්‍යාප්තිය අසාමාන්‍ය අවස්ථාවක් වන අතර වෛරසය මර්දනය සඳහා සහ සම්බන්ධිත ප්‍රතිචාරයක් දැක්විය යුතු බව ය. මෙහි අවදානම් සහගත තතත්වය වන්නේ, මේ දක්වා වෛරසය මර්දනය කළ හැකි එන්නතක් හෝ ප්‍රතිකාරයක් සොයාගෙන නොමැති වීමය සීකා වෛරසය ප්‍රථම වරට හඳුනාගනු ලැබුවේ, 1947දී උගන්ඩාවේ සිකා වනයේ සිටි වඳුරන්ගෙනි. පෙර පුවත් කියවීම සඳහා.. Click Here"}