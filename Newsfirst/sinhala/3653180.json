{"Header": ["\nනයිජීරියා ජනාධිපතිවරණයෙන් මුහම්මදු බුහාරිට ජය"], "Time": ["\n01 Apr, 2015\t", "| 10:29 am ", "\n"], "Url": "https://www.newsfirst.lk/sinhala/2015/04/01/%e0%b6%b1%e0%b6%ba%e0%b7%92%e0%b6%a2%e0%b7%93%e0%b6%bb%e0%b7%92%e0%b6%ba%e0%b7%8f-%e0%b6%a2%e0%b6%b1%e0%b7%8f%e0%b6%b0%e0%b7%92%e0%b6%b4%e0%b6%ad%e0%b7%92%e0%b7%80%e0%b6%bb%e0%b6%ab%e0%b6%ba%e0%b7%99/", "Content": "නයිජීරියා ජනාධිපතිවරණයෙන් මුහම්මදු බුහාරිට ජය හිමිව තිබේ. විදෙස් වාර්තා සෙඳහන් කළේ, මිලියන 2.7කට වැඩි ඡන්ද ප්‍රමාණයක් ලබා ගනිමින් මුහම්මදු බුහාරි ජනාධිපතිවරණයේ ජය හිමි කරගෙන ඇති බව ය. ඔහු ලබාගෙන ඇති ඡන්ද සංඛයාව 54.5%ක අගයක් ගන්නා බව ද විදෙස් වාර්තා පවසයි. ඡන්දය පැවැත්වෙන කාලය අතරතුර ඡන්ද මධ්‍යස්ථානවලට එල්ල වූ නාඳුනන තුවක්කුකරුවන්ගේ ප්‍රහාර හේතුවෙන් 20 දෙනෙකුට අධික පිරිසක් මිය ගිය අතර ඡන්දය ප්‍රකාශ කිරීමට අතිරේක දිනයක් ලබා දීමට ද නයිජීරියා බලධාරීහු ඉකුත් ඉරිදා පියවර ගත්හ. විදෙස් වාර්තා සඳහන් කළේ, හිටපු ජනාධිපති ගුඩ්ලක් ජොතන් නව ජනාධිපතිවරයාට උණුසුම් සුබ පැතුම් එක්කර ඇති බව ය."}