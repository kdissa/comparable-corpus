{"Header": ["\nශ්‍රී ලාංකික භට කණ්ඩායම් නේපාල වැසියන් 649කට පිහිට වෙති"], "Time": ["\n02 May, 2015\t", "| 8:42 am ", "\n"], "Url": "https://www.newsfirst.lk/sinhala/2015/05/02/%e0%b7%81%e0%b7%8a%e2%80%8d%e0%b6%bb%e0%b7%93-%e0%b6%bd%e0%b7%8f%e0%b6%82%e0%b6%9a%e0%b7%92%e0%b6%9a-%e0%b6%b7%e0%b6%a7-%e0%b6%9a%e0%b6%ab%e0%b7%8a%e0%b6%a9%e0%b7%8f%e0%b6%ba%e0%b6%b8%e0%b7%8a/", "Content": "නේපාලයේ සහන කටයුතුවල නිරත ශ්‍රී ලාංකික භට කණ්ඩායම් ඊයේ දිනයේ නේපාල වැසියන් 649 දෙනෙකු සඳහා වෛද්‍ය ප්‍රතිකාර ලබා දී තිබේ. එම සහන කණ්ඩායමේ ප්‍රධානි මේජර් ජෙනරාල් මෛත්‍රී ඩයස් මහතා පැවසුවේ, ගුවන් සහ නාවික හමුදා වෛද්‍ය නිලධාරීන් විසින් එම ප්‍රතිකාර කටයුතු සිදුකරනු ලැබ ඇති බව ය. ඊයේ දිනයේදී නේපාලයේ කඳුකර ප්‍රදේශයක් ආශ්‍රිතව සිය සහන කටයුතු ක්‍රියාත්මක කළ බව නේපාලයේ සහන කටයුතුවල නිරත ශ්‍රී ලාංකික කණ්ඩායමේ නියෝජ්‍ය ප්‍රධානි බ්‍රිගේඩියර් ජගත් ගුණවර්ධන මහතා සඳහන් කළේ ය. නේපාලයේ අධ්‍යයන කටයුතුවල නිරත ශ්‍රී ලාංකික සිසුන්ගෙන් එක් අයෙකු හැරෙන්නට ඉතිරි පිරිස මේ වන විට සිය අධ්‍යයන කටයුතු ආරම්භ කර ඇති බව නේපාලයේ ශ්‍රී ලංකා තානාපති ඩබ්ලිව්.එම්. සෙනෙවිරත්න මහතා සඳහන් කළේ ය. ඔහු පැවසුවේ, එක් ශිෂ්‍යාවක පමණක් දිවයිනට පැමිණි බව ය."}