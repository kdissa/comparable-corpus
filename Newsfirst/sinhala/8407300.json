{"Header": ["\nගෝඨාභයට එරෙහි නඩු විභාගය ජනවාරි 22 සිට අඛණ්ඩව"], "Time": ["\n04 Dec, 2018\t", "| 11:24 am ", "\n"], "Url": "https://www.newsfirst.lk/sinhala/2018/12/04/%e0%b6%9c%e0%b7%9d%e0%b6%a8%e0%b7%8f%e0%b6%b7%e0%b6%ba%e0%b6%a7-%e0%b6%91%e0%b6%bb%e0%b7%99%e0%b7%84%e0%b7%92-%e0%b6%b1%e0%b6%a9%e0%b7%94-%e0%b7%80%e0%b7%92%e0%b6%b7%e0%b7%8f%e0%b6%9c%e0%b6%ba/", "Content": "COLOMBO (News 1st) : රාජ්‍ය මුදල් අවභාවිතය සම්බන්ධයෙන් හිටපු ආරක්ෂක ලේකම් ගෝඨාභය රාජපක්ෂ මහතා ඇතුළු 7 දෙනෙකුට එරෙහි නඩු විභාගය ලබන වසරේ ජනවාරි 22 වන දා සිට දිනපතා විභාගයට ගැනීමට විශේෂ මහාධිකරණය අද තීරණය කළේ ය. ඩී.ඒ. රාජපක්ෂ කෞතුකාගරය ඉදිකිරීමේදී රුපියල් තුන් කෝටි 39 ලක්ෂයකට අධික රාජ්‍ය මුදල් අවභාවිතය සම්බන්ධයෙන් වන නඩුව අද පෙරවරුවේ කැඳවී ය. නඩුව කැඳවනු ලැබුවේ, විශේෂ මහාධිකරණයේ සම්පත් අබේකෝන්, සම්පත් විජේරත්න සහ චම්පා ජානකී රාජරත්න යන මහත්ම මහත්මියගෙන් සමන්විත ත්‍රීපුද්ගල විනිසුරු මඬුල්ල හමුවෙයි."}