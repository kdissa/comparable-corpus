{"Header": ["\nගසකින් ඇද වැටුණු පුද්ගලයෙකුට ජීවිතය දුන් හලාවත වෛද්‍යවරු"], "Time": ["\n02 Nov, 2017\t", "| 5:56 pm ", "\n"], "Url": "https://www.newsfirst.lk/sinhala/2017/11/02/%e0%b6%9c%e0%b7%83%e0%b6%9a%e0%b7%92%e0%b6%b1%e0%b7%8a-%e0%b6%87%e0%b6%af-%e0%b7%80%e0%b7%90%e0%b6%a7%e0%b7%94%e0%b6%ab%e0%b7%94-%e0%b6%b4%e0%b7%94%e0%b6%af%e0%b7%8a%e0%b6%9c%e0%b6%bd%e0%b6%ba/", "Content": "අඩි තුන හාමාරක් පමණ දිග එම ලීය ඉවත් කර ඇත්තේ, පැය එකහමාරක සැත්කමකින් අනතුරුවයි. මෙම අනතුරට මුහුණ දී ඇත්තේ හලාවත තඹගල්ල ප්‍රදේශයේ පදිංචි බන්දුල සෙනෙවිරත්න නමැති 50 හැවිරිදි පුද්ගලයෙකි. මොහු අද උදෑසන තඹගල්ල ප්‍රදේශයේ වත්තක ගස් කපමින් සිටියදී මේ අනතුරට මුහුණ පා තිබේ. අනතුර සිදුවූ වහාම වතු හිමියා විසින් හලාවත මහා රෝහලට දුරකථන ඇමතුමක් දී තත්ත්වය වාර්තා කර ඇති අතර රෝගියා රැගෙන එන අතර තුර රෝහල් කාර්ය මණ්ඩලය සැත්කම සඳහා අවශ්‍ය සියලු කටයුතු සුදානම් කරනු ලැබ ඇත. පැය එක හමාරක සැත්කමකින් පසු මේ වන විට මේ රෝගියා හලාවත මහා රෝහලේ දැඩි සත්කාර ඒකකයට ඇතුළත් කර තිබේ. මෙහදී වතුහිමියා බුද්ධිමත්ව කටයුතු කිරීම සහ හලාවත රෝහල් කාර්ය මණ්ඩලයේ කාර්යක්ෂමතාව හමුවේ රෝගියාගේ ජීවිතය බේරා ගැනීමට හැකි වූ බව හලාවත මහා රෝහලේ නියෝජ්‍ය අධ්‍යක්ෂ වෛද්‍ය එම අයි .සිරාජ් මහතා පැවසිය."}