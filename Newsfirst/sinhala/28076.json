{"Header": ["\nඩෙංගු මර්දනයට ප්‍රාදේශීය රෝහල්වලට විශේෂඥ වෛද්‍ය කණ්ඩායම්"], "Time": ["\n02 Jul, 2017\t", "| 8:48 am ", "\n"], "Url": "https://www.newsfirst.lk/sinhala/2017/07/02/%e0%b6%a9%e0%b7%99%e0%b6%82%e0%b6%9c%e0%b7%94-%e0%b6%b8%e0%b6%bb%e0%b7%8a%e0%b6%af%e0%b6%b1%e0%b6%ba%e0%b6%a7-%e0%b6%b4%e0%b7%8a%e2%80%8d%e0%b6%bb%e0%b7%8f%e0%b6%af%e0%b7%9a%e0%b7%81%e0%b7%93%e0%b6%ba/", "Content": "එහි නියෝජ්‍ය සෞඛ්‍ය සේවා අධ්‍යක්ෂ ජනරාල් වෛද්‍ය අමල් හර්ෂ ද සිල්වා මහතා සඳහන් කළේ, ප්‍රධාන රෝහල්වල පවතින ඩෙංගු රෝගී තදබදය අවම කිරිම මෙහි අරමුණ බව ය. ඩෙංගු රෝගීන් කඩිනමින් හඳුනා ගැනීම සඳහා සියලු රෝහල්වල බාහිර රෝගී අංශවල රුධිර පරික්ෂාව සිදුකිරීම සඳහා අවශ්‍ය පහසුකම් සලසා ඇතැයි ද වෛද්‍ය අමල් හර්ෂ ද සිල්වා මහතා සඳහන් කළේය. මේ අතර වසරේ ගත වු කාල සීමාව තුළ දිවයින පුරා ඩෙංගු මරණ 215 ක් සහ ඩෙංගු රෝගීන් 70,000 කට අධික සංඛ්‍යාව වාර්තා වී තිබේ. ඉන් වැඩිම රෝගීන් සංඛ්‍යාවක් වාර්තා වී ඇත්තේ බස්නාහිර පළාතෙනි. එය සියයට 42 ක ඉක්ම වු ප්‍රතිශතයකි."}