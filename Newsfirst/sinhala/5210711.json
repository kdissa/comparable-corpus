{"Header": ["\nබම්බලපිටියේ ව්‍යාපාරිකයෙකුගෙන් කප්පම් ගත් අපරාධකරුවෙකු අත්අඩංගුවට"], "Time": ["\n01 May, 2016\t", "| 1:55 pm ", "\n"], "Url": "https://www.newsfirst.lk/sinhala/2016/05/01/%e0%b6%b6%e0%b6%b8%e0%b7%8a%e0%b6%b6%e0%b6%bd%e0%b6%b4%e0%b7%92%e0%b6%a7%e0%b7%92%e0%b6%ba%e0%b7%9a-%e0%b7%80%e0%b7%8a%e2%80%8d%e0%b6%ba%e0%b7%8f%e0%b6%b4%e0%b7%8f%e0%b6%bb%e0%b7%92%e0%b6%9a%e0%b6%ba/", "Content": "බම්බලපිටියේ ව්‍යාපාරිකයෙකුගෙන් රු. 250,000ක කප්පම් මුදලක් ලබාගත් අපරාධ රැසකට සම්බන්ධ පුද්ගලයෙකු කොළඹ අපරාධ කොට්ඨාසය අත්අඩංගුවට ගෙන තිබේ. පොලීසිය සඳහන් කළේ ඊයේ පස්වරුවේ අදාළ ව්‍යාපාරිකයාගෙන් බොරැල්ල ඉන්ධන පිරවුම්හල අසලදි කප්පම් මුදල් ලබාගන්නා අවස්ථාවේදි සැකකරු අත්අඩංගුවට ගත් බව ය. ජංගම දුරකතනය භාවිතා කරමින් පවුලේ අය ඝාතනය කරන බව පවසා සැකකරු ව්‍යාපාරිකයාගෙන් මුදල් ඉල්ලා තිබේ. ව්‍යාපාරිකයා පොලීසියට කරන ලද පැමිණිල්ලක් අනුව පොලස් කණ්ඩායමක් එම ස්ථානයට ගොස් සැකකරු මුදල් ලබා ගන්නා අවස්ථාවේදි අත්අඩංගුවට ගෙන තිබේ. සැකකරු ග්‍රෑන්ඩ්පාස් ප්‍රදේශයේ පදිංචිකරුවෙකි."}