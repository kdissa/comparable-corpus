{"Header": ["\nතමිල්නාඩුවෙන් මෙරටට ගංජා ජාවාරම් කිරීමට සැරසුණු ශ්‍රී ලාංකිකයින් තිදෙනෙක් ඉන්දීය පොලිස් දැලේ"], "Time": ["\n01 Jun, 2015\t", "| 11:27 am ", "\n"], "Url": "https://www.newsfirst.lk/sinhala/2015/06/01/%e0%b6%ad%e0%b6%b8%e0%b7%92%e0%b6%bd%e0%b7%8a%e0%b6%b1%e0%b7%8f%e0%b6%a9%e0%b7%94%e0%b7%80%e0%b7%99%e0%b6%b1%e0%b7%8a-%e0%b6%b8%e0%b7%99%e0%b6%bb%e0%b6%a7%e0%b6%a7-%e0%b6%9c%e0%b6%82%e0%b6%a2%e0%b7%8f/", "Content": "බෝට්ටු මගින් මෙරටට ගංජා ජාවාරම් කිරීමට සූදානම් වූ ශ්‍රී ලාංකිකයින් තුන් දෙනෙකු තමිල්නාඩු පොලීසිය මගින් අත් අඩංගුවට ගෙන තිබේ. හින්දු පුවත්පත අනාවරණ කළේ, මොවුන් වල්ලමක් මගින් ගංජා කිලෝග්‍රෑම් 11 ක් තලෙයිමන්නාරම වෙත යැවීමට සූදානම්ව ඇති බව ය. අත්අඩංගුවට පත් සැකකරුවන්ගෙන් දෙදෙනෙක් ශ්‍රී ලාංකිකයින් සරණාගතයින් බව ද හින්දු පුවත්පත අනාවරණ කළේ ය. ප්‍රදේශයේ ධීවරයින්ගෙන් ලද තොරතුරකට අනුව සැකකරුවන් අත්අඩංගුවට ගෙන තිබේ. අත්අඩංගුවට පත් සැකකරුවන් මන්ඩප්පම් පොලීසිය වෙත ඉදිරිපත් කිරීමෙන් අනතුරුව රක්ෂිත බන්ධනාගාරගත කර තිබේ."}