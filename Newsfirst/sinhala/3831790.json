{"Header": ["\nනව වසර පිළිගන්න මත්පැන් පානය කළ පාසල් සිසුවෙකු ප්‍රපාතයකට වැටීමෙන් මරුට"], "Time": ["\n01 Jan, 2016\t", "| 4:52 pm ", "\n"], "Url": "https://www.newsfirst.lk/sinhala/2016/01/01/%e0%b6%b1%e0%b7%80-%e0%b7%80%e0%b7%83%e0%b6%bb-%e0%b6%b4%e0%b7%92%e0%b7%85%e0%b7%92%e0%b6%9c%e0%b6%b1%e0%b7%8a%e0%b6%b1-%e0%b6%b8%e0%b6%ad%e0%b7%8a%e0%b6%b4%e0%b7%90%e0%b6%b1%e0%b7%8a-%e0%b6%b4/", "Content": "නෝටර්න්බ්‍රිජ්, අට්ලිස් පාලම අසල ප්‍රපාතයකට ඇඳ වැටීමෙන් පාසල් සිසුවෙකු මියගොස් තිබේ. පොලිස් මාධ්‍ය ප්‍රකාශක කාර්යාලය සඳහන් කළේ, ඊයේ රාත්‍රී මිතුරන් පිරිසක් සමඟ ඔහු සාදයක් පවත්වා ඇති බව ය. එහිදී ඔවුන් මත්පැන් පානය කර ඇති බව පරීක්ෂණවලදී හෙළි වී තිබේ. දැඩි ලෙස මත්පැන් පානය කර තිබීම හේතුවෙන් අදාළ සිසුවා අඩි 25 පමණ ප්‍රපාතයකට ඇඳ වැටී ඇති බවට පොලීසිය විශ්වාස කරයි. ඔහු විදුලිපුර ප්‍රදේශයේ පදිංචි 17 හැවිරිදි සිසුවෙකි. පශ්චාත් මරණ පරික්ෂණය සඳහා සිරුර මේ වනවිට නාවලපිටිය රෝහලේ තැන්පත් කර තිබේ."}