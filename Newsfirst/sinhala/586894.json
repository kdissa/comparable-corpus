{"Header": ["\nඅධිකරණ නියෝග නොසලකා කොටුවේ පැවැති සරසවි භික්ෂු විරෝධතාවට කඳුළු ගෑස් ප්‍රහාරයක්"], "Time": ["\n04 Apr, 2017\t", "| 9:35 pm ", "\n"], "Url": "https://www.newsfirst.lk/sinhala/2017/04/04/%e0%b6%85%e0%b6%b0%e0%b7%92%e0%b6%9a%e0%b6%bb%e0%b6%ab-%e0%b6%b1%e0%b7%92%e0%b6%ba%e0%b7%9d%e0%b6%9c-%e0%b6%b1%e0%b7%9c%e0%b7%83%e0%b6%bd%e0%b6%9a%e0%b7%8f-%e0%b6%9a%e0%b7%9c%e0%b6%a7%e0%b7%94/", "Content": "අන්තර් විශ්වවිද්‍යාල භික්ෂු බල මණ්ඩලය සංවිධානය කළ විරෝධතාවක් විසුරුවා හැරීමට පොලිසිය ජල හා කඳුළු ගෑස් ප්‍රහාරයක් එල්ල කළේය. පොලීසිය මෙම පියවර ගත්තේ අධිකරණ නියෝග නොතකා විරෝධතාවට එක්වූවන් කොළඹ කොටුවේ, ලෝටස් පාර ඔස්සේ ජනාධිපති කාර්යාලය දෙසට ගමන් කිරීමට උත්සාහකිරීම හේතුවෙනි. පසුව පිරිස සෙරමික් මංසන්ධියට පැමිණ යළි විරෝධය පළ කරන්නට විය. එම අවස්ථාවේදී ද පොලීසිය ඔවුන් පලවා හැරීමට ජල ප්‍රහාර එල්ල කළේය. අනතුරුව කොටුව දුම්රියපොළ ඉදිරිපිටට පැමිණි පිරිස ද විසුරුවා හැරිණි. මෙම විරෝධතාව සංවිධානය කර තිබුණේ පෞද්ගලික වෛද්‍ය විද්‍යාලය වසාදමන ලෙස බලකරමින් ය. භික්ෂු සිසුන් සරසවිවලට බඳවා ගැනීම කප්පාදු කර ඇතැයි ද ඔවුන් ප්‍රකාශ කළේය. මෙම විරෝධතාව හේතුවෙන් කාර්යාල සේවකයින් ඇතුළු පොදු ජනතාව දැඩි අපහසුතාවකට පත්වනු දැකගත හැකවිය."}