{"Header": ["\nආරවුල දුරදිග ගොස් ඝාතනයකින් කෙළවර වෙයි"], "Time": ["\n04 Apr, 2016\t", "| 10:44 am ", "\n"], "Url": "https://www.newsfirst.lk/sinhala/2016/04/04/%e0%b6%86%e0%b6%bb%e0%b7%80%e0%b7%94%e0%b6%bd-%e0%b6%af%e0%b7%94%e0%b6%bb%e0%b6%af%e0%b7%92%e0%b6%9c-%e0%b6%9c%e0%b7%9c%e0%b7%83%e0%b7%8a-%e0%b6%9d%e0%b7%8f%e0%b6%ad%e0%b6%b1%e0%b6%ba%e0%b6%9a/", "Content": "කැළණිය, මකුළුගහවත්ත ප්‍රදේශයේදී පිහියෙන් ඇන 27 හැවිරිදි තරුණයෙකු ඝාතනය කර තිබේ. පොලීසිය පැවසුවේ, ඊයේ රාත්‍රී 9.30 ට පමණ දෙපිරිසක් අතර ඇතිවූ ආරවුලක් හේතුවෙන් ඝාතනය සිදුව ඇති බව ය. සිද්ධියෙන් බරපතළ තුවාල ලැබූ එම තරුණයා රාගම රෝහලට ඇතුළත් කර, ප්‍රතිකාර ලබමින් සිටියදී මියගොස් තිබේ. එලෙස මියගොස් ඇත්තේ, සිංහාරමුල්ල, මකුළුගහවත්ත ප්‍රදේශයේ පදිංචි තරුණයෙකි. ඝාතනයට සම්බන්ධ සැකකරුවන් මෙතෙක් අත්අඩංගුවට නොමැති අතර ඒ සම්බන්ධයෙන් විමර්ශන ආරම්භ කර ඇතැයි පොලිසිය පැවසී ය."}