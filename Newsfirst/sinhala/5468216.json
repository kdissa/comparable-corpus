{"Header": ["\nශ්‍රී ලංකා ක්‍රිකට් පිටියට යළි එන ‘ගුරා’ ගැන මතක සටහනක් (VIDEO)"], "Time": ["\n01 Mar, 2017\t", "| 1:08 pm ", "\n"], "Url": "https://www.newsfirst.lk/sinhala/2017/03/01/%e0%b7%81%e0%b7%8a%e2%80%8d%e0%b6%bb%e0%b7%93-%e0%b6%bd%e0%b6%82%e0%b6%9a%e0%b7%8f-%e0%b6%9a%e0%b7%8a%e2%80%8d%e0%b6%bb%e0%b7%92%e0%b6%9a%e0%b6%a7%e0%b7%8a-%e0%b6%b4%e0%b7%92%e0%b6%a7%e0%b7%92/", "Content": "ශ්‍රී ලංකා ක්‍රිකට් ඉතිහාසයේ නොමැකෙන සටහනක් තැබූ ක්‍රීඩකයෙකු වූ අසංක ගුරුසිංහ ශ්‍රී ලංකා ක්‍රිකට් කණ්ඩායමේ කළමනාකරු තනතුරට පත් කර තිබේ. ශ්‍රී ලංකා ක්‍රිකට් ආයතනය නිවේදනය කළේ, ඔහු මෙම තනතුරේ වැඩ භාර ගැනීම සඳහා මේ මස 7 වන දා මෙරටට පැමිණීමට නියමිත බව ය. 1996 ක්‍රිකට් ලෝක කුසලානය 1996 වසරේදී ක්‍රිකට් ලෝක කුසලානය දිනා ගැනීම සඳහා අමිල දායකත්වයක් සැපයූ ඔහු එම තරගාවලියේ අවසන් තරගයේදී ලකුණු 65ක් රැස් කිරීමට සමත් විය. එම තරගයේදී සනත් ජයසූරිය සහ රොමේෂ් කළුවිතාරණ ශ්‍රී ලංකා කණ්ඩායම ලකුණු 23ක් ලබා සිටියදී දැවී ගිය මොහොතක අරවින්ද ද සිල්වා සමග එක්ව ශ්‍රී ලංකා ඉනිම ශක්තිමත් කළේ ය. ගුරාගේ ඉතිහාසය අසංක ප්‍රදීප් ගුරුසිංහ කොළඹ, නාලන්දා විද්‍යාලයේ ආදි ශිෂ්‍යයෙකු වන අතර රොෂාන් මහානාම සමග ඔහු නාලන්දා විද්‍යාලයීය ක්‍රිකට් කණ්ඩායමේ ආරම්භක පිතිකරුවෙකු ලෙස ක්‍රීඩා කළේ ය. 1985 වසරේදී ජාතික ක්‍රිකට් කණ්ඩායමට පිවිසි අසංක ගුරුසිංහ, ටෙස්ට් තරග 41කදී ලකුණු 2452ක් රැස් කළේ ය. ඔහු 1996 වසරේදී සහභාගි වූ අවසන් තරගයේදී පන්දුවට පහර දුන් අවසන් ඉනිමේදී ලකුණු 88ක් රැස් කිරීමට සමත් විය. ඊට අමතරව, එක්දින තරග 147කදී ඔහු රැස් කළ ලකුණු සංඛ්‍යාව 3902කි. සමුගැනීමෙන් පසු වසර 11ක් ජාතික කණ්ඩායම වෙනුවෙන් ක්‍රීඩා කළ ඔහු 1996 වසරේ නොවැම්බර් මාසයේදී ජාත්‍යන්තර ක්‍රිකට් පිටියෙන් සමුගැනීමෙන් පසු ඔස්ට්‍රේලියාවේ පදිංචියට ගියේ ය. එහිදී, ඔහු 3 වන ශ්‍රේණියේ ක්‍රිකට් පුහුණුකරුවෙකු ලෙස කටයුතු කළ අතර ඔස්ට්‍රේලියා ක්‍රිකට් ආයතනයේ ප්‍රාදේශීය ක්‍රිකට් පුහුණුකරුවන්ගේ උපදේශකවරයෙකු ලෙස ද කටයුතු කළේ ය. අසංක ගුරුසිංහ 1996 ලෝක කුසලාන තරගාවලියේ අවසන් තරගයේ ක්‍රීඩා කළ ඉනිම:"}