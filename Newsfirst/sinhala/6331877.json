{"Header": ["\nද්විත්ව පුරවැසිභාවය නිසා ඔස්ට්‍රේලියා රජයේ තවත් ප්‍රබලයෙක් ඉවතට"], "Time": ["\n01 Nov, 2017\t", "| 11:53 am ", "\n"], "Url": "https://www.newsfirst.lk/sinhala/2017/11/01/%e0%b6%af%e0%b7%8a%e0%b7%80%e0%b7%92%e0%b6%ad%e0%b7%8a%e0%b7%80-%e0%b6%b4%e0%b7%94%e0%b6%bb%e0%b7%80%e0%b7%90%e0%b7%83%e0%b7%92%e0%b6%b7%e0%b7%8f%e0%b7%80%e0%b6%ba-%e0%b6%b1%e0%b7%92%e0%b7%83%e0%b7%8f/", "Content": "ඔස්ට්‍රේලියාවේ තවත් ප්‍රබලයෙකු ද්විත්ව පුරවැසිභාවය හේතුවෙන් තනතුරෙන් ඉවත්ව තිබේ. එසේ ඉවත්ව ඇත්තේ, එරට සෙනෙට් මණ්ඩල ජනපති ස්ටීවන් පැරී යි. තමන් එක්සත් රාජධානියේ සහ ඔස්ට්‍රේලියාවේ ද්විත්ව පුරවැසිභාවය හිමි අයෙකු බවට ඔහු ම තහවුරු කර ගැනීමෙන් අනතුරුව ඔහු එම ධුරයෙන් ඉවත්වී තිබේ. ඔහු ඊයේ නිවේදනය කළේ, සිය පියා එක්සත් රාජධානියේ උපත ලද අයෙකු වන බවත් 1950 වසරේදී ඔහු ඔස්ට්‍රේලියාවට සංක්‍රමණය වී ඇති බවත් ය. ඒ හේතුවෙන්, තමන් ද්විත්ව පුරවැසිභාවය හිමි පුද්ගලයෙකු බවට සැකයක් ඇති බව ඔහු සිය නිවේදනයෙන් පෙන්වා දුන්නේ ය. ඒ අනුව කළ විමර්ශනය අනුව ඔහු ද්විත්ව පුරවැසිභාවය හිමි අයෙකු බව තහවුරු වීම නිසා ස්ටීවන් පැරී සිය ධුරය අත් හැර ඇත. මීට දින කිහිපයකට පෙර එරට නියෝජ්‍ය අග්‍රාමාත්‍ය බානබි ජොයිස් ද, ද්විත්ව පුරවැසිභාවය හේතුවෙන් ධුරයෙන් පහ කරනු ලැබීය."}