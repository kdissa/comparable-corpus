{"Header": ["\nතිස්ස කරලියැද්ද නියෝජ්‍ය ඇමති ධුරයෙන් ඉල්ලා අස් වේ"], "Time": ["\n02 Apr, 2015\t", "| 8:06 am ", "\n"], "Url": "https://www.newsfirst.lk/sinhala/2015/04/02/%e0%b6%ad%e0%b7%92%e0%b7%83%e0%b7%8a%e0%b7%83-%e0%b6%9a%e0%b6%bb%e0%b6%bd%e0%b7%92%e0%b6%ba%e0%b7%90%e0%b6%af%e0%b7%8a%e0%b6%af-%e0%b6%b6%e0%b7%94%e0%b6%af%e0%b7%8a%e0%b6%b0-%e0%b7%81%e0%b7%8f/", "Content": "බුද්ධ ශාසන හා රාජ්‍ය පරිපාලන නියෝජ්‍ය අමාත්‍ය ධුරයෙන් තමන් ඉල්ලා අස් වූ බව එක්සත් ජනතා නිදහස් සන්ධාන පාර්ලිමේන්තු මන්ත්‍රී තිස්ස කරලියැද්ද මහතා පවසයි. ඔහු සඳහන් කළේ, ඒ සම්බන්ධයෙන් ජනාධිපති මෛත්‍රීපාල සිරිසේන මහතාට සහ පාර්ලිමේන්තු මහ ලේකම්වරයාට ලිඛිතව දැනුම් දුන් බව ය. ශ්‍රී ලංකා නිදහස් පක්ෂයට ආණ්ඩුවේ අමාත්‍යධුර ලබා දීම ත් සමග තිස්ස කරලියැද්ද මහතාට මෙම නියෝජ්‍ය අමාත්‍ය ධුරය හිමි විය. තිස්ස කරලියැද්ද මහතා පැවසුවේ, දේශපාලන පළිගැනීම් නතර නොකිරීම ඇතුළු කරුණු කිහිපයක් හේතුවෙන් තමන් නියෝජ්‍ය අමාත්‍ය ධුරයෙන් ඉල්ලා අස් වූ බව ය."}