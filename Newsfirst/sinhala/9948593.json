{"Header": ["\nඅද සිට ජාතික ධජය ඔසවා තබන්න – රජය මහජනතාවගෙන් ඉල්ලයි"], "Time": ["\n01 Feb, 2019\t", "| 7:47 am ", "\n"], "Url": "https://www.newsfirst.lk/sinhala/2019/02/01/%e0%b6%85%e0%b6%af-%e0%b7%83%e0%b7%92%e0%b6%a7-%e0%b6%a2%e0%b7%8f%e0%b6%ad%e0%b7%92%e0%b6%9a-%e0%b6%b0%e0%b6%a2%e0%b6%ba-%e0%b6%94%e0%b7%83%e0%b7%80%e0%b7%8f-%e0%b6%ad%e0%b6%b6%e0%b6%b1%e0%b7%8a/", "Content": "COLOMBO (News 1st) – අද සිට සතියක කාලයක් ජාතික ධජය ඔසවා තබන්නැයි රජය මහජනතාවගෙන් ඉල්ලීමක් කරයි. 71 වන ජාතික දිනය වෙනුවෙන් සියලු ම නිවෙස්වල, වෙළෙඳ ව්‍යාපාරික ස්ථානවල, රජයේ හා පෞද්ගලික කාර්යාලවල සහ රථ වාහනවල ජාතික කොඩිය ප්‍රදර්ශනය කරන්නැයි රජයේ ප්‍රවෘත්ති දෙපාර්තමේන්තුව නිවේදනයක් නිකුත් කරමින් මහජනතාවගෙන් ඉල්ලා සිටියි. ජාතික දින උළෙල ලබන 4 වන දා ජනාධිපති මෛත්‍රීපාල සිරිසේන මහතාගේ සහ අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් ගාලු මුවදොර පිටියේදී පැවැත්වීමට නියමිත ය."}