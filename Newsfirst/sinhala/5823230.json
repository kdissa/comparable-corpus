{"Header": ["\nබියගම මාර්ගයේ කළු පාලම ඉවත් කිරීමට පියවර – ප්‍රවාහන අමාත්‍යංශය (VIDEO)"], "Time": ["\n04 Apr, 2016\t", "| 2:15 pm ", "\n"], "Url": "https://www.newsfirst.lk/sinhala/2016/04/04/%e0%b6%b6%e0%b7%92%e0%b6%ba%e0%b6%9c%e0%b6%b8-%e0%b6%b8%e0%b7%8f%e0%b6%bb%e0%b7%8a%e0%b6%9c%e0%b6%ba%e0%b7%9a-%e0%b6%9a%e0%b6%bd%e0%b7%94%e0%b6%b4%e0%b7%8f%e0%b6%bd%e0%b6%b8-%e0%b6%89%e0%b7%80/", "Content": "ඉදිරි වසර 5 ඇතුළත පෑලියගොඩ, බියගම මාර්ගයේ කළු පාලම ඉවත් කිරීමට පියවර ගන්නා බව ප්‍රවාහන අමාත්‍යංශය පවසයි. මහාමාර්ගය හා පාලම අතර උස මීටර් 3 .5 කි. මහාමාර්ගයට ඉහළින් දුම්රිය ගමන් ගැනීමට ඉදිකර ඇති මෙම පාලම යටින් උසින් වැඩි වාහන ධාවනය කිරීමට හැකියාව නොපවති. එසේ ධාවනය කිරීමට උත්සාහ කළ කන්ටේනර් රථයක් ඊයේ අලුයම අනතුරට ලක්විය. මේ අතර ප්‍රවාහන නියෝජ්‍ය අමාත්‍ය අසෝක් අබේසිංහ මහතා පැවසුවේ, අදාළ කළුපාලම ඉවත් කර එම ස්ථානයේ නව පාලමක් ඉදිකිරීමට දැනට සාකච්ඡා ආරම්භ කර ඇති බව ය."}