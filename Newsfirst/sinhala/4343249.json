{"Header": ["\nරාජේෂ්වරි රාසයියා මහත්මිය අභාවප්‍රාප්ත වෙයි"], "Time": ["\n01 May, 2018\t", "| 9:30 am ", "\n"], "Url": "https://www.newsfirst.lk/sinhala/2018/05/01/%e0%b6%bb%e0%b7%8f%e0%b6%a2%e0%b7%9a%e0%b7%82%e0%b7%8a%e0%b7%80%e0%b6%bb%e0%b7%92-%e0%b6%bb%e0%b7%8f%e0%b7%83%e0%b6%ba%e0%b7%92%e0%b6%ba%e0%b7%8f-%e0%b6%b8%e0%b7%84%e0%b6%ad%e0%b7%8a%e0%b6%b8%e0%b7%92/", "Content": "COLOMBO (News 1st) – අභාවප්‍රාප්ත රාජේෂ්වරි රාසයියා ලියෝන් මහත්මියගේ අවසන් කටයුතු හෙට පස්වරුවේ බොරැල්ල පොදු සුසාන භූමියේදී සිදු කිරීමට නියමිත ය. කලක් රෝගාතූරව කොළඹ පෞද්ගලික රෝහලක ප්‍රතිකාර ලබමින් සිටි රාජේෂ්වරි රාසයියා ලියෝන් මහත්මිය අභාවප්‍රාප්ත වන විට 78වන වියේ පසුවූවා ය. බැස්ටියන්පිල්ලෙයි සහ නේසම්මා යුවළට දාව ඇය, 1940 අගෝස්තු 15 වන දින උපත ලැබුවා ය. රාජේෂ්වරි රාසයියා ලියෝන් මහත්මිය, සවරිමුතු රාසයියා ලියෝන් මහතාගේ දයාබර බිරිඳයි. ඇය ඉන්බරාජ් ලියෝන්, රංජිත් ලියෝන්, යෝගරාජ් ලියෝන්, ඉදයරාජ් ලියෝන්, අභාවප්‍රාප්ත උදය රාජ් ලියෝන් සහ සෙල්වකුමාරි යන අයගේ ආදරණීය මැණියන් ය. ඇයගේ පුතණුවන් වන සුප්‍රසිද්ධ ව්‍යාපාරික රංජිත් ලියෝන්, ලිබරා සමාගමේ කොටස්කරුවෙකි. අභාවප්‍රාප්ත රාජේෂ්වරි රාසයියා ලියෝන් මහත්මියගේ දේහය මේ වන විට කොළඹ පෞද්ගලික මල් ශාලාවක තැන්පත් කර තිබේ. දේහය පිළිබඳ අවසන් කටයුතු හෙට(02/05/2018) පස්වරු 4.00ට බොරැල්ල පොදු සුසාන භුමියේදී සිදු කිරීමට නියමිත ය."}