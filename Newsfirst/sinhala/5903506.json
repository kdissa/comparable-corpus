{"Header": ["\nඇමති අර්ජුන 52 වන ජන්ම දිනය සමරයි (VIDEO)"], "Time": ["\n01 Dec, 2015\t", "| 8:31 pm ", "\n"], "Url": "https://www.newsfirst.lk/sinhala/2015/12/01/%e0%b6%87%e0%b6%b8%e0%b6%ad%e0%b7%92-%e0%b6%85%e0%b6%bb%e0%b7%8a%e0%b6%a2%e0%b7%94%e0%b6%b1-52-%e0%b7%80%e0%b6%b1-%e0%b6%a2%e0%b6%b1%e0%b7%8a%e0%b6%b8-%e0%b6%af%e0%b7%92%e0%b6%b1%e0%b6%ba-%e0%b7%83/", "Content": "වරාය හා නාවික කටයුතු අමාත්‍ය අර්ජුන රණතුංග මහතාගේ 52 වන ජන්ම දිනය අදට යෙදී තිබේ. අර්ජුන රණතුංග මහතාගේ ජන්ම දිනය වෙනුවෙන් අද මිනුවන්ගොඩ, රජමහා විහාරස්ථානයේදී දානමය පිංකමක් පැවති අනතුර ඉන් අනතුරුව විශේෂ උත්සවයක්ද සංවිධානය කර තිබිණ. අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් පැවති උත්සවයේදී ‘දෙසැම්බර් විප්ලවය’ නම් ගිවිසුමට වසරක් පිරීම ද මෙහිදී සමරනු ලැබී ය. 1963 වසරේ දෙසැම්බර් මස 1 වන දා ගම්පහ දී උපත ලැබූ අර්ජුන රණතුංග මහතා කොළඹ ආනන්ද විද්‍යාලයේ ආදි ශිෂ්‍යයෙකි. ක්‍රිකට් ක්‍රීඩාවෙන් විශිෂ්ඨ දක්ෂතා දැක්වූ ඔහු 1996 වසරේ ලෝක කුසලානය මෙරටට දිනා දුන් කණ්ඩායමේ නායකයා ය. 2001 වසරේදී ක්‍රීඩාවෙන් සමුගත් ඔහු ශ්‍රී ලංකා නිදහස් පක්ෂයෙන් ක්‍රියාකාරී දේශපාලනයට පිවිසි අතර කලක් සංචාරක නියෝජ්‍ය අමාත්‍ය‍වරයා ලෙසද කටයුතු කළේ ය. පසුගිය ජනාධිපතිවරණයේදී වත්මන් ජනාධිපති මෛත්‍රීපාල සිරිසේන මහතාගේ ජයග්‍රහණය වෙනුවෙන් සුවිශේෂී කාර්යයක නිරතවූ අර්ජුන රණතුංග මහතා වත්මන් රජයේ වරාය හා නාවික කටයුතු අමාත්‍යවරයා වේ."}