{"Header": ["\nදිවයිනේ බොහෝ ප්‍රදේශවලට අද සවස ත් වැසි"], "Time": ["\n01 Dec, 2015\t", "| 8:46 am ", "\n"], "Url": "https://www.newsfirst.lk/sinhala/2015/12/01/%e0%b6%af%e0%b7%92%e0%b7%80%e0%b6%ba%e0%b7%92%e0%b6%b1%e0%b7%9a-%e0%b6%b6%e0%b7%9c%e0%b7%84%e0%b7%9d-%e0%b6%b4%e0%b7%8a%e2%80%8d%e0%b6%bb%e0%b6%af%e0%b7%9a%e0%b7%81%e0%b7%80%e0%b6%bd%e0%b6%a7/", "Content": "දිවයින ආසන්න වායු ගෝලයේ පවතින කැළඹිලි ස්වභාවය හේතුවෙන් තව දුරටත් දිවයින අශ්‍රිතව සහ අවට මුහුදු ප්‍රදේශවල වැසි ඇතිවීමේ වැඩි හැකියාවක් පවතින බව කාලගුණ විද්‍යා දෙපාර්තමේන්තුව පවසයි. මේ අතර දිවයිනේ බොහෝ ස්ථානවල සවස 2.00 න් පමණ පසු වැසි හෝ ගිඟුරුම් සහිත වැසි වර්ධනය වනු ඇති. ඇතැම් ස්ථානවලට මිලීමීටර් 150 ක පමණ ඉතා තද වැසි ඇති විය හැකි බව ත් ගිඟුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැකි බව ත් කාලගුණ විද්‍යා දෙපාර්තමේන්තුව පැවසී ය. අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටී. ගිඟුරුම් සහිත වැසි ඇති වන විට තාවකාලිකව සුළඟේ වේගය පැයට කිලෝ මීටර් 70-80ක් පමණ ඉහළ යා හැකි නිසා එවිට දිවියින අවට මුහුදු ප්‍රදේශ තාවකාලිකව ඉතා රළු විය හැකි බව කාලගුණ විද්‍යා දෙපාර්තමේන්තුව සඳහන් කළේ ය."}