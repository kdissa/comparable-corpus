{"Header": ["\nකැලණි ගඟ දෙපස ගංවතුර පාලන වේලිවල උස වැඩි කිරීමේ තීරණයක්"], "Time": ["\n02 Jun, 2016\t", "| 8:27 am ", "\n"], "Url": "https://www.newsfirst.lk/sinhala/2016/06/02/%e0%b6%9a%e0%b7%90%e0%b6%bd%e0%b6%ab%e0%b7%92-%e0%b6%9c%e0%b6%9f-%e0%b6%af%e0%b7%99%e0%b6%b4%e0%b7%83-%e0%b6%9c%e0%b6%82%e0%b7%80%e0%b6%ad%e0%b7%94%e0%b6%bb-%e0%b6%b4%e0%b7%8f%e0%b6%bd%e0%b6%b1/", "Content": "කැලණි ගඟ දෙපස ඇති ගංවතුර පාලන වේලිවල උස වැඩි කිරීමට වාරි මාර්ග දෙපාර්තමේන්තුව තීරණය කර තිබේ. එහි අධ්‍යක්ෂ ජනරාල් සමන් වීරසිංහ මහතා සඳහන් කළේ, ඒ යටතේ කැලණි ගඟ දෙපස ඇති ප්‍රධාන ගංවතුර පාලන වේලි දෙකෙහි හා තවත් වේලි 4 ක උස වැඩි කරන බව ය. කැලණි ගඟේ නව ගංවතුර පාලන සැලැස්ම යටතේ මේ පියවර ගැනෙනු ඇති. අදාළ සැලැස්ම ලබන සතියේ ජනාධිපති මෛත්‍රීපාල සිරිසේන මහතා වෙත ඉදිරිපත් කිරීමට නියමිත බව ද ඔහු සඳහන් කළේ ය. පසුගිය ගංවතුර තත්ත්වයත් සමග ඊට යටවූ ප්‍රෙද්ශ පිළිබඳ සැලකිල්ලට ගෙන මෙම තීරණයට එළඹි බව සමන් වීරසිංහ මහතා සඳහන් කළේ ය. අධ්‍යක්ෂ ජනරාල්වරයා සඳහන් කළේ කැලණි ගඟ දෙපස පහත් බිමිවල එකතු වන ජලය යළි ගඟට පෙම්ප කිරීම සඳහා විශේෂ පොම්පාගාර ඉදි කරන බව ය."}