{"Header": ["\nලෝක කුසලානයේ වැඩි ම ලකුණු ලාභීන් අතර සංගා පෙරමුණට; ශ්‍රී ලංකාවේ තිදෙනෙක් හොඳ ම 10 අතර"], "Time": ["\n02 Mar, 2015\t", "| 11:36 am ", "\n"], "Url": "https://www.newsfirst.lk/sinhala/2015/03/02/%e0%b6%bd%e0%b7%9d%e0%b6%9a-%e0%b6%9a%e0%b7%94%e0%b7%83%e0%b6%bd%e0%b7%8f%e0%b6%b1%e0%b6%ba%e0%b7%9a-%e0%b7%80%e0%b7%90%e0%b6%a9%e0%b7%92-%e0%b6%b8-%e0%b6%bd%e0%b6%9a%e0%b7%94%e0%b6%ab%e0%b7%94/", "Content": "මෙවර එක්දින ක්‍රිකට් ලෝක කුසලාන තරගාවලියේ මෙතෙක් පැවති තරග අනුව වැඩි ම ලකුණු රැස් කළ ක්‍රීඩකයින්‍ 5 දෙනා අතර ශ්‍රී ලංකා ක්‍රීඩකයින් තිදෙනෙක් ඇතුළත්ව සිටිති. එම ලැයිස්තුවේ වැඩි ම ලකුණු ලාභියා වන කුමාර් සංගක්කාර තරග 4කදී රැස් කර සිටින ලකුණු සංඛ්‍යාව 268කි. දෙවන ස්ථානයේ පසුවන බටහිර ඉන්දීය කොදෙව් ක්‍රීඩක ක්‍රිස් ගේල් ලකුණු 258ක් ලබා සිටී. ශ්‍රී ලංකා ක්‍රීඩක ලහිරු තිරිමාන්න තුන් වන ස්ථානයේ පසු වන අතර ඔහු මේ වන විට රැස් කර සිටින ලකුණු සංඛ්‍යාව 256කි. තිලකරත්න ඩිල්ෂාන් ලකුණු 229ක් සමගින් සිව් වන ස්ථානයේ පසුවේ. පස් වන ස්ථානයේ පසු වන්නේ, ලකුණු 224ක් රැස් කර සිටින ඉන්දීය පිතිකරු ශිඛර් ධාවන් ය. වැඩි ම ලකුණු රැස් කර සිටින පිතිකරුවන් 10 දෙනා මෙසේ ය: 1. කුමාර් සංගක්කාර – 268 (ශ්‍රී ලංකාව) 2. ක්‍රිස් ගේල් – 258 (බටහිර ඉන්දීය කොදෙව්) 3. ලහිරු තිරිමාන්න – 256 (ශ්‍රී ලංකාව) 4. තිලකරත්න ඩිල්ෂාන් – 229 (ශ්‍රී ලංකාව) 5. ශිඛර් ධාවන් – 224 (ඉන්දියාව) 6. ඒබී ඩිවිලියර්ස් – 217 (දකුණු අප්‍රිකාව) 7. ෂයිමාන් අන්වර් – 208 (එක්සත් අරාබි එමීර් රාජ්‍යය) 8. බ්‍රෙන්ඩන් මැකලම් – 207 (නවසීලන්තය) 9. ෂෝන් විලියම්ස් – 193 (සිම්බාබ්වේ) 10. මාලන් සැමුවෙල්ස් – 192 (බටහිර ඉන්දීය කොදෙව්)"}