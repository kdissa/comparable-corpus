{"Header": ["\nදඹුල්ලේ රිය අනතුරකින් දරුවෙකු ඇතුළු සිව් දෙනෙක් මරුට"], "Time": ["\n02 Sep, 2016\t", "| 10:00 am ", "\n"], "Url": "https://www.newsfirst.lk/sinhala/2016/09/02/%e0%b6%af%e0%b6%b9%e0%b7%94%e0%b6%bd%e0%b7%8a%e0%b6%bd%e0%b7%9a-%e0%b6%bb%e0%b7%92%e0%b6%ba-%e0%b6%85%e0%b6%b1%e0%b6%ad%e0%b7%94%e0%b6%bb%e0%b6%9a%e0%b7%92%e0%b6%b1%e0%b7%8a-%e0%b6%af%e0%b6%bb/", "Content": "අද අලුයම ගලේවෙල – දඹුල්ල ප්‍ධාන මාර්ගයේ යටිගල්පොත්ත ප්‍රදේශයේ සිදුවු රිය අනතුරකින් පුද්ගලයින් සිව් දෙනෙකු ජීවිතක්ෂයට පත්ව තිබේ. පොලීසිය පැවසුවේ වෑන් රථයක් සහ මගී ප්‍ර‍වාහන බස් රථයක් එකිනෙක ගැටීමෙන් අනතුර සිදුව ඇති බව ය. අනතුරින් මියගිය අය අතරට සිව් හැවිරිදි දරුවකු වෑන්රථයේ රියදුරු හා කාන්තාවන් දෙදෙනෙකු ද වේ. ඔවුන් හලාවත සිට මාදුරුඔය දක්වා ආගමික කටයුතුත්ක් සඳහා යමින් සිටියදී මෙම අනතුරට ලක්ව ඇතැයි පොලීසිය පැවසී ය. තුවාල ලැබු සිව්දෙනෙකු ප්‍ර‍තිකාර ලබන්නේ දඹුල්ල රෝහලේ ය ."}