{"Header": ["\nජනපති කින්නියා රෝහලේ හදිසි නිරීක්ෂණ චාරිකාවක: උද්ඝෝෂණය අවසන් (VIDEO)"], "Time": ["\n01 Apr, 2017\t", "| 6:35 pm ", "\n"], "Url": "https://www.newsfirst.lk/sinhala/2017/04/01/%e0%b6%a2%e0%b6%b1%e0%b6%b4%e0%b6%ad%e0%b7%92-%e0%b6%9a%e0%b7%92%e0%b6%b1%e0%b7%8a%e0%b6%b1%e0%b7%92%e0%b6%ba%e0%b7%8f-%e0%b6%bb%e0%b7%9d%e0%b7%84%e0%b6%bd%e0%b7%9a-%e0%b7%84%e0%b6%af%e0%b7%92/", "Content": "කින්නියා මූලික රෝහලේ පහසුකම් වැඩිදියුණු කරන්නැයි ඉල්ලා දින 4ක සිට ක්‍රියාත්මක වූ උද්ඝෝෂණය ජනාධිපති මෛත්‍රීපාල සිරිසේන මහතාගේ මැදිහත්වීමෙන් අද අවසන් කෙරිණි. ඒ, අද හදිසියේම ජනාධිපතිතුමා කින්නියා රෝහලේ නිරීක්ෂණ චාරිකාවකට එක් වූ අවස්ථාවේදී ය. ත්‍රිකුණාමලයේ පැවැත්වෙන යොවුන්පුරය කඳවුරට සහභාගිවීම සඳහා යන අතරතුර ජනාධිපතිවරයා කින්නියා මූලික රෝහලට පැමිණ තිබේ. රෝහලේ පහසුකම් වැඩිදියුණු කරන්නැයි ඉල්ලා, විරෝධතාවයේ නිරත වූ ජනතාව සමග මෙහිදී ජනාධිපතිතුමා අදහස් හුවමාරු කර ගත්තේ ය. අනතුරුව රෝහල නිරීක්ෂණය කළ ජනාධිපතිතුමා එහි පහසුකම් වැඩිදියුණු කිරීමට සහතික වූ බව අප වාර්තාකරු සඳහන් කළේ ය."}