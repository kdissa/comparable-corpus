{"Header": ["\nඅතුරුදන් ධීවරයින් සොයා තවදුරට ත් මෙහෙයුම්"], "Time": ["\n02 Feb, 2016\t", "| 8:42 am ", "\n"], "Url": "https://www.newsfirst.lk/sinhala/2016/02/02/%e0%b6%85%e0%b6%ad%e0%b7%94%e0%b6%bb%e0%b7%94%e0%b6%af%e0%b6%b1%e0%b7%8a-%e0%b6%b0%e0%b7%93%e0%b7%80%e0%b6%bb%e0%b6%ba%e0%b7%92%e0%b6%b1%e0%b7%8a-%e0%b7%83%e0%b7%9c%e0%b6%ba%e0%b7%8f-%e0%b6%ad/", "Content": "ගැඹුරු මුහුදේදී බහුදින ධීවර යාත්‍රාවක් අනතුරට ලක්වීමෙන් අතුරුදන් වූ ධීවරයින් 5දෙනා සොයා අද ත් මෙහෙයුම් ක්‍රියාත්මක කරන බව නාවික හමුදාව පවසයි. නාවිකා හමුදා මාධ්‍ය ප්‍රකාශක කැප්ටන් අක්‍රම් අලෙවි මහතා පැවසුවේ, මේ වන තෙක් අතුරුදන් වූ කිසිදු ධීවරයෙකු සොයා ගැනීමට නොහැකි වූ බව ය. ඊයේ දිනයේ ඔවුන් සොයා එම මුහුදු ප්‍රදේශවට යොමු කළ ඩෝරා යාත්‍රා 2 ඊයේ සවස යළි වරාය වෙත පැමිණ තිබිණ. මේ අතර එම මුහුදු ප්‍රදේශයේ අනතුරට පත් යාත්‍රාව හිමිකරුට අයත් තවත් යාත්‍රාවක් රඳවා ඇති බව ධීවර දෙපාර්තමේන්තුවේ සෝදිසි මෙහෙයුම් මැදිරිය සඳහන් කළේ ය. පසුගිය 28 වන දා හික්කඩුව ධීවර වරායෙන් මුහුදු ගිය එම ධීවරයින් රැගත් බහුදින යාත්‍රාව ඊයේ නෞකාවක ගැටී පෙරළී තිබිණ. මුහුදේ පා වෙමින් සිටි එක් එම ධීවරයා බේරා ගෙන තිබුණේ – හරිනි දුව – 2 බහුදින යාත්‍රාවෙනි. එම අවස්ථාවේ අදාළ බහුදින යාත්‍රාවේ ධීවරයින් 6 දෙනෙකු සිට ඇති අතර එන් එක් අයෙකු දිවි ගලවා ගත්තේ ය. අතුරුදන් වී ඇති ධීවරයින් හික්කඩුව හා දොඩංදූව ප්‍රදේශවල පදිංචිකරුවන් ය. මේ අතර අනතුරට පත් යාත්‍රාවේ සිටි ධීවරයින් සොයා දෙන ලෙස ඉල්ලමින් පිරිසක් ඊයේ ගාල්ලේදී විරෝධතාවක ද නිරත වූහ. අද පස්වරුවේ මෙම විරෝධතාවය පැවැත්වුණේ ගාල්ල ධීවර වරාය ඉදිරිපිටදී ය. ධීවරයින් 6 දෙනෙකු රැගත් – සාගර පුතා – තුන යාත්‍රාව ගාල්ල ධීවර වරායෙන් මුහුදු ගොස් තිබුණේ ඉකුත් 29 වනදා ය."}