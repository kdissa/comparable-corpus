{"Header": ["\n2020 වසරේ පළමු පාසල් වාරය අද ඇරඹේ"], "Time": ["\n02 Jan, 2020\t", "| 6:41 am ", "\n"], "Url": "https://www.newsfirst.lk/sinhala/2020/01/02/2020-%e0%b7%80%e0%b7%83%e0%b6%bb%e0%b7%9a-%e0%b6%b4%e0%b7%85%e0%b6%b8%e0%b7%94-%e0%b6%b4%e0%b7%8f%e0%b7%83%e0%b6%bd%e0%b7%8a-%e0%b7%80%e0%b7%8f%e0%b6%bb%e0%b6%ba-%e0%b6%85%e0%b6%af-%e0%b6%87%e0%b6%bb/", "Content": "අධ්‍යාපන අමාත්‍යාංශය සඳහන් කළේ, අධ්‍යයන පොදු සහතික පත්‍ර සමාන්‍ය පෙළ විභාගයේ ඇගයීම් මධ්‍යස්ථාන ලෙස යොදා ගන්නා පාසල් 47 ක් ලබන 5 වැනිදා දක්වා වසා තැබෙන බවයි. එම පාසල් ලබන 6 වැනි දා යළි විවෘත කිරීමට නියමිත වේ. මේ අතර පාසල් සිසුන්ගේ නිල ඇඳුම් හා සපත්තු වව්චර්පත් ලබාදීම අද සිට ආරම්භ කරන බව අධ්‍යාපන අමාත්‍යාංශය පවසයි. අමාත්‍යාංශය පැවසුවේ, ඊට අදාළ වව්චර්පත් මේ වනවිටත් පාසල් හා කොට්ඨාස කාර්යාල වෙත බෙදා හරිමින් පවතින බවය. මේ අතර එක්සත් ජාතික පක්ෂ පාර්ලිමේන්තු මන්ත්‍රී විජයපාල හෙට්ටිආරච්චි මහතා ගාල්ල, අක්මීමන ප්‍රදේශයේ මාධ්‍ය හමුවක් කැඳවමින් පාසල් නිල ඇඳුම් සහ වවුචර්පත් සම්බන්ධයෙන් අදහස් පළ කළේ ය. අද දරුවන්ගේ අවශ්‍යතා ඉෂ්ට වෙලා ද? දරුවන්ගේ අඩු ගාණේ රෙදි කෑල්ල දෙන්න පුළුවන්කමක් තියෙනවා ද? දරුවන්ගේ වව්චර් එක අද දෙන්න පුළුවන්කමක් තිබුණේ නෑ. ඒ වගේ ම දරුවන්ට අඩු තරමින් මං හිතනවා හරියට පොත්පත් ටික පාසල පටන් ගන්නට ඉස්සෙල්ලා දෙන්න බැරි වුණා."}