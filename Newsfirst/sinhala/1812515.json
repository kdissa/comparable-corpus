{"Header": ["\nරුසියාවේ ට්‍රෝලර් යාත්‍රාවක් මුහුදුබත් වීමෙන් 54ක් මරුට"], "Time": ["\n02 Apr, 2015\t", "| 11:47 am ", "\n"], "Url": "https://www.newsfirst.lk/sinhala/2015/04/02/%e0%b6%bb%e0%b7%94%e0%b7%83%e0%b7%92%e0%b6%ba%e0%b7%8f%e0%b7%80%e0%b7%9a-%e0%b6%a7%e0%b7%8a%e2%80%8d%e0%b6%bb%e0%b7%9d%e0%b6%bd%e0%b6%bb%e0%b7%8a-%e0%b6%ba%e0%b7%8f%e0%b6%ad%e0%b7%8a%e2%80%8d%e0%b6%bb/", "Content": "රුසියාවේ කැම්චැට්කා අර්ධද්වීපය ආසන්නයේදී ‍ට්‍රෝලර් යාත්‍රාවක් මුහුදුබත් වීමෙන් පුද්ගලයින් 54දෙනෙක් ජීවිතක්ෂයට පත්වූහ. බී.බී.සී. ලෝක සේවය පැවසුවේ, යාත්‍රාව අනතුරට ලක් වනවිට එහි පුද්ගලයින් 132දෙනෙකු සිට ඇති බව ය. එහි සිටි පුද්ගලයින් 63දෙනෙකු බේරාගෙන ඇති අතර විදෙස් වාර්තා පැවසුවේ, ලැ‍‍ට්වියා, යුක්රේන, මියන්මාර ජාතිකයින් යාත්‍රාවේ සිට ඇති බව ය. ට්‍රෝලර් යාත්‍රා‍වේ එන්ජිම සහිත කොටසට ජලය ගලා ඇති අතර විනාඩි 15ක් තුළ යාත්‍රාව මුහුදුබත්ව ඇතැයි විදෙස් වාර්තාවල සඳහන් වේ. යාත්‍රාව රුසියාවට අයත් වූවක් වන අතර තව ත් 29දෙනෙකු අතුරුදන්ව ඇතැයි බී.බී.සී. ලෝක සේවය පවසයි. අනතුරට පත්වූවන් බේරා ගැනීමට නෞකා සහ හෙලිකොප්ටර් යානා යොදවා ඇතැයි සඳහන් වේ."}