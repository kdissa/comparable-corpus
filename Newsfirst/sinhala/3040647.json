{"Header": ["\nව්‍යාපාර ලියාපදිංචි කිරීමේ එක් දින සේවාවක් මාතරදී"], "Time": ["\n01 Jun, 2018\t", "| 10:26 am ", "\n"], "Url": "https://www.newsfirst.lk/sinhala/2018/06/01/%e0%b7%80%e0%b7%8a%e2%80%8d%e0%b6%ba%e0%b7%8f%e0%b6%b4%e0%b7%8f%e0%b6%bb-%e0%b6%bd%e0%b7%92%e0%b6%ba%e0%b7%8f%e0%b6%b4%e0%b6%af%e0%b7%92%e0%b6%82%e0%b6%a0%e0%b7%92-%e0%b6%9a%e0%b7%92%e0%b6%bb%e0%b7%93/", "Content": "COLOMBO (News 1st) – ව්‍යාපාර ලියාපදිංචි කිරීමේ එක් දින සේවාවක් ලබන 6 සහ 7 දෙදින මාතරදී පැවැත්වීමට කටයුතු යොදා තිබේ. ඒ අනුව 6 වන දින පෙ.ව. 9.00 සිට ප.ව. 3.00 දක්වා දෙවිනුවර ප්‍රාදේශීය ලේකම් කාර්යාලයේදීත් 7 වන දින වැලිගම ප්‍රාදේශීය ලේකම් කාර්යාලයේදීත් මෙම එක් දින සේවාව පැවැත්වීමට නියමිත ය. ව්‍යාපාරයට නෛතික පිළිගැනීමක් ඇති කර ගැනීම, බැංකු ණය ලබා ගැනීම, රාජ්‍ය හා පෞද්ගලික ආයතනවලින් සේවාවන් ලබා ගැනීම ආදී දේ සම්බන්ධයෙන් මාතර දිස්ත්‍රික්කයේ ව්‍යාපාරිකයින් සඳහා නොමිලේ සේවා සැපයීම මෙහි අරමුණ වේ."}