{"Header": ["\n‘වෙලේ සුදා’ගේ කුඩු සල්ලි සුදු කළ ඒජන්තවරුන් මෙන්න…තොරතුරක් වෙතොත් දැනුම් දෙන්න"], "Time": ["\n03 Aug, 2015\t", "| 5:23 pm ", "\n"], "Url": "https://www.newsfirst.lk/sinhala/2015/08/03/%e0%b7%80%e0%b7%99%e0%b6%bd%e0%b7%9a-%e0%b7%83%e0%b7%94%e0%b6%af%e0%b7%8f%e0%b6%9c%e0%b7%9a-%e0%b6%9a%e0%b7%94%e0%b6%a9%e0%b7%94-%e0%b7%83%e0%b6%bd%e0%b7%8a%e0%b6%bd%e0%b7%92-%e0%b7%83%e0%b7%94/", "Content": "‘වෙලේ සුදා’ සම්බන්ධයෙන් කරනු ලබන විමර්ශනවලට අදාළව තවත් සැකකරුවන් දෙදෙනෙකු සහ සැකකාරියන් දෙදෙනෙකු අත්අඩංගුවට ගැනීම සඳහා පොලීසිය පරීක්ෂණ ආරම්භ කර තිබේ. නිවේදනයක් නිකුත් කරමින් පොලිස් මූලස්ථානය මහජනතාවගෙන් ඉල්ලා සිටින්නේ, පහත නම් සඳහන් පුද්ගලයින් සම්බන්ධයෙන් තොරතුරක් වෙතොත් අපරාධ පරීක්ෂණ දෙපාර්තමේන්තුවේ 0112320141, 01123220145, 0112422176 හෝ 0112328043 යන අංකවලට දැනුම් දෙන ලෙස ය. පොලිස් මූලස්ථානය නිවේදනය කර ඇති සැකකරුවන්ගේ නම්, ඡායාරූප සහ ලිපිනයන් පහතින් දැක් වේ. ගම්පොළ විදානගේ දිලිනි නිල්මිණී අංක 91/7ඒ, 5වන පටුමග කඩවත පාර දෙහිවල. බිනරගමගේ දෝන නදීකා නිල්මිණි, T.14/1, හල්ගස්වත්ත පාර, කිරුළපන, කොළඹ – 6 රජ්ගල්ගොඩ ගමගේ සුගත් කුමාර X 477, රාජගුරු ශ්‍රී සුභූති පාර, වැල්ලවත්ත. කොම්පඤ්ඤගේ අසංක චානක ෆොන්සේකා අංක 70/1, ඇළ ඉවුර පාර, දෙහිවල. පොලීසිය පවසන්නේ, මත්ද්‍රව්‍ය ජාවාරමෙන් විශාල වශයෙන් මුදල් උපයා ඇති ගම්පොළ විදානගේ සමන්ත කුමාර හෙවත් ‘වෙලේ සුදා’  මත්ද්‍රව්‍ය ජාවාරමෙන් උපයන ලද මුදල් විශුද්ධිකරණයට ලක් කර ඇති බව ය."}