{"Header": ["\nISIS නායක අබු බකර් අල් බග්ඩාඩි මියගොස් ඇතැයි එම සංවිධානය තහවුරු කරයි"], "Time": ["\n01 Nov, 2019\t", "| 11:31 am ", "\n"], "Url": "https://www.newsfirst.lk/sinhala/2019/11/01/isis-%e0%b6%b1%e0%b7%8f%e0%b6%ba%e0%b6%9a-%e0%b6%85%e0%b6%b6%e0%b7%94-%e0%b6%b6%e0%b6%9a%e0%b6%bb%e0%b7%8a-%e0%b6%85%e0%b6%bd%e0%b7%8a-%e0%b6%b6%e0%b6%9c%e0%b7%8a%e0%b6%a9%e0%b7%8f%e0%b6%a9%e0%b7%92/", "Content": "විදෙස් මාධ්‍ය වාර්තා කළේ, සංවිධානයේ නව නායකයා ලෙස අබු ඊබ්‍රහිම් අල් හෂ්මි අල් කුරේසි නම් කර ඇති බව ය. ISIS සංවිධානයේ නායකයා ලෙස සැලකෙන අබු බකර් අල්-බග්ඩාඩ් අමෙරිකානු හමුදා ක්‍රියාන්විතයකින් ජීවිතක්ෂයට පත් වූ බව අමෙරිකානු ජනාධිපති ඩොනල්ඩ් ට්‍රම්ප් පසුගියදා නිවේදනය කළේ ය. අමෙරිකානු ජනාධිපති ඩොනල් ට්‍රම්ප්ට එරෙහි දෝෂාභියෝග පරීක්ෂණය ඉදිරිය‍ට ගෙන යාම සඳහා වූ යෝජනාවක් සම්මත කිරීමට එරට නියොජිත මන්ත්‍රී මණ්ඩලය පියවර ගෙන තිබේ. ඒ, හිටපු උප ජනපති ජෝ බයිඩන් සහ යුක්‍රේන ගෑස් සමාගමක සේවය කළ ඔහුගේ පුතු සම්බන්ධයෙන් විමර්ශනයක් ආරම්භ කරන්නැයි අමෙරිකානු ජනාධිපතිවරයා සෘජුව යුක්රේනයට බලපැම් කිරීමේ සිද්ධියට අදාළවයි. ඩිමොක්‍රටික් මන්ත්‍රීවරුන් ගෙන ආ යෝජනාවට පක්ෂව ජන්ද 232ක් ලැබී ඇති අතර විපක්ෂව ජන්ද 196ක් ලැබී තිබේ. විදෙස් මාධ්‍ය වාර්තා කළේ, 1998 වසරේන් පසු ප්‍රථම වතාවට අමෙරිකාව ජනාධිපතිවරයෙකුට එරෙහිව දෝෂාභියෝගයක් ගෙන ඒමට සැලකිය යුතු පියවරක් ගනිමින් සිටින බව ය. ලබන වසරේ පැවැත්වෙන අමෙරිකානු ජනාධිපතිවරණයේදී හිටපු උප ජනපති ජෝ බයිඩන් ඩොනල්ඩ් ට්‍රම්ප්ගේ ප්‍රතිවාදී අපේක්ෂකයා ලෙස තරග කිරීමට නියමිතය."}