{"Header": ["\nනිල වෙබ් අඩවිය ‘හැක්’ කළ සිසුවා සම්බන්ධයෙන් පියෙකු මෙන් කටයුතු කරන බව ජනපති කියයි"], "Time": ["\n02 Sep, 2016\t", "| 12:13 pm ", "\n"], "Url": "https://www.newsfirst.lk/sinhala/2016/09/02/%e0%b6%b1%e0%b7%92%e0%b6%bd-%e0%b7%80%e0%b7%99%e0%b6%b6%e0%b7%8a-%e0%b6%85%e0%b6%a9%e0%b7%80%e0%b7%92%e0%b6%ba-%e0%b7%84%e0%b7%90%e0%b6%9a%e0%b7%8a-%e0%b6%9a%e0%b7%85-%e0%b7%83%e0%b7%92%e0%b7%83/", "Content": "තම නිල වෙබ් අඩවියට ඇතුළු වී දත්ත වෙනස් කිරීමේ සිද්ධියට සම්බන්ධ බව කියන සිසුවා සම්බන්ධයෙන් දරුවන් සිටින පියෙකු මෙන් සිතා කටයුතු කරන බව ජනාධිපති මෛත්‍රිපාල සිරිසේන මහතා පවස යි. අද පෙරවරුවේ මාධ්‍ය ආයතන ප්‍රධානීන් හමුවු අවස්ථාවේ ජනාධිපතිවරයා මේ බව සඳහන් කළේ ය. මේ අතර ජනාධිපති නිල වෙබ් අඩවියට අනවසරයෙන් ඇතුළු වී එහි දත්ත වෙනස් කිරීමට උත්සාහ කළ බව කියන සිද්ධියට සැකපිට අත්අඩංගුවට ගත් පාසල් සිසුවා හා අනෙක් සැකකරු ඇප මත මුදා හැරිණ. ඒ සැකකරුවන් අද කොළඹ ප්‍රධාන මහේස්ත්‍රාත් ගිහාන් පිලපිටිය මහතා හමුවට ඉදිරිපත් කිරීමෙන් අනතුරුව ය. පාසල් සිසුවා රුපියල් ලක්ෂ 10 බැගින් වු ශරීර ඇප දෙකක් මත මුදා හැරුණු අතර අනෙක් සැකකරු රුපියල් ලක්ෂ 10 බැගින් වු ශරීර ඇප 4 ක් සහ රුපියල් 25,000 බැගින් වු මුදල් ඇපයක් ම ත මුදා හැරිණ. නඩුව ලබන නොවැම්බර් මස 11 වන දා යළි කැඳවීමට නියමිතයි."}