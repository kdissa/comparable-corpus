{"Header": ["\nBREAKING : 2016 අයවැය දෙවනවර කියවීම වැඩි ඡන්ද 107 කින් සම්මත වෙයි"], "Time": ["\n02 Dec, 2015\t", "| 6:07 pm ", "\n"], "Url": "https://www.newsfirst.lk/sinhala/2015/12/02/breaking-2016-%e0%b6%85%e0%b6%ba%e0%b7%80%e0%b7%90%e0%b6%ba-%e0%b6%af%e0%b7%99%e0%b7%80%e0%b6%b1%e0%b7%80%e0%b6%bb-%e0%b6%9a%e0%b7%92%e0%b6%ba%e0%b7%80%e0%b7%93%e0%b6%b8-%e0%b7%80%e0%b7%90%e0%b6%a9/", "Content": "අයවැය දෙවනවර කියවීම වැඩි ඡන්ද 107 කින් සම්මත විය. අද පාර්ලිමේන්තුවේ පැවති ඡන්ද විමසීමේදී පක්ෂය ඡණ්ද 159 ක් ලැබුණු අතර විපක්ෂව ලැබුණේ ඡණ්ද 52 ක් පමණයි. නොපැමිණි මන්ත්‍රි සංඛ්‍යාව 13 කි. අග්‍රාමාත්‍ය රනිල් වික්‍රමසිංහ මහතා ප්‍රමුඛ ආණ්ඩු පක්ෂය නියෝජනය කරන සියලු දෙනා අයවැයට පක්ෂව ඡන්දය භාවිත කළහ. විපක්ෂය නියෝජනය කරන දෙමළ ජාතික සන්ධානයේ බහුතර මන්ත්‍රිවරුන්ද ඡන්දය භාවිත කළේ අයවැයට පක්ෂව ය. ඩග්ලස් දේවානන්දා , ආරුමුගන් තොන්ඩමන් හා මුත්තු සිවලිංගම් යන මහත්වරුන්ද අයවැයට පක්ෂව ඡන්දය භාවිත කළහ. දිනේෂ් ගුණවර්ධන, විමල් වීරවංශ, රෝහිත අබේගුණවර්ධන, මහින්ද යාපා අබේවර්ධන, ඩලස් අලහප්පෙරුම, මහින්දානන්ද අලුත්ගමගේ, උදය ගම්මන්පිල, එස්.එම් චන්ද්‍ර සේන, බන්දුල ගුණවර්ධන ,ජොන්ස්ටන් ප්‍රනාන්දු, රංජිත් ද සොයිසා, චමල් රාජපක්ෂ, ගාමිණි ලොකුගේ, පවිත්‍රා වන්නිආරච්චි, විදුර වික්‍රමනායක, නාමල් රාජපක්ෂ, කුමාර වෙල්ගම ඇතුළු මන්ත්‍රී කණ්ඩායමක් ඡන්දය භාවිත කළේ අයවැයට විපක්ෂව ය. ඡන්දය විමසන අවස්ථාවේ හිටපු ජනාධිපති මහින්ද රාජපක්ෂ මහතා සභා ගැබේ නොසිටි අතර ඔහුගේ නමින් ඡන්දය විමසන අවස්ථාවේ පාර්ලිමේන්තුව උණුසුම් මුහුණුවරක් ගත් බව අප වාර්තාකරු පැවසී ය. නොපැමිණි අනෙක් මන්ත්‍රිවරුන් වන්නේ එම්.කේ.ඒ.ඩි.එස් ගුණවර්ධන, ගීතා කුමාරසිංහ, සිරිපාල ගම්ලත්, ප්‍රේමලාල් ජයසේකර, ජනක බණ්ඩාර තෙන්නකෝන්, මනූෂ නානායක්කාර, බුද්ධික පතිරණ, පුජ්‍ය අතුරලියේ රතනහිමි, ලොහාන් රත්වත්ත, කනක හේරත් යන මන්ත්‍රිවරුන් ය. දෙමළ ජාතික සන්ධානය නියෝජනය කරන පක්ෂය වන ඊ. පි. ආර්. එල්. එෆ්. සාමාජිකයින් වන ශිව මෝහන් හා ශිව ශක්ති ආනන්දන් යන මන්ත්‍රීවරු දෙදෙනා ද අද ඡන්දය විමසන අවස්ථාවේ පාර්ලිමේන්තු සභා ගැබේ රැඳී නොසිටියහ."}