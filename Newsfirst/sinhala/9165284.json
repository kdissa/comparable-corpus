{"Header": ["\nබ්‍රෙක්සිට් ක්‍රියාවලිය ප්‍රමාද කිරීමේ කෙටුම්පතට පාර්ලිමේන්තුවේ අනුමැතිය"], "Time": ["\n04 Apr, 2019\t", "| 7:31 am ", "\n"], "Url": "https://www.newsfirst.lk/sinhala/2019/04/04/%e0%b6%b6%e0%b7%8a%e2%80%8d%e0%b6%bb%e0%b7%99%e0%b6%9a%e0%b7%8a%e0%b7%83%e0%b7%92%e0%b6%a7%e0%b7%8a-%e0%b6%9a%e0%b7%8a%e2%80%8d%e0%b6%bb%e0%b7%92%e0%b6%ba%e0%b7%8f%e0%b7%80%e0%b6%bd%e0%b7%92%e0%b6%ba/", "Content": "ඒ, ඊට අදාළව පැවති ඡන්ද විමසීම වැඩි ඡන්දයකින් ජයග්‍රහණය කරමිනි. එකඟතාවයකින් තොරව බ්‍රිතාන්‍යය, යුරෝපා සංගමයෙන් ඉවත්වීම වැළැක්වීමේ අරමුණින් එම ඡන්ද විමසීම පැවැත්විය. ලේබර් පක්ෂයේ ඉවෙට් කූපර් ඉදිරිපත් කළ පනත් කෙටුම්පත මහජන මන්ත්‍රී මණ්ඩලයේදී සම්මත කෙරුණේ දිනක් තුළයි. එය නීතියක් බවට පත්වීමට නම් ඊට සාමී මන්ත්‍රී මණ්ඩලයේ අනුමැතිය හිමිවිය යුතු වේ. කෙසේ වෙතත් බ්‍රෙක්සිට් ක්‍රියාවලිය දීර්ඝ කරනවා ද නැද්ද යන්න සම්බන්ධයෙන් අවසන් තීරණය ඉදිරිපත් කළ යුත්තේ, යුරෝපා සංගමයයි. බ්‍රිතාන්‍ය අග්‍රාමාත්‍ය තෙරේසා මේ, බ්‍රෙක්සිට් ක්‍රියාවලියට සහය වන්නැයි කම්කරු පක්ෂ නායක ජෙරමි කෝබින්ගෙන් කළ ඉල්ලීමෙන් අනතුරුව අදාළ ඡන්ද විමසීම පැවැත්විය."}