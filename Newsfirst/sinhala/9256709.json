{"Header": ["\nවසර 23 ක් පුරා දූෂණයට වරදකරුවන් වී ඇත්තේ 4ක් පමණයි- අල්ලස් කොමිසම"], "Time": ["\n01 May, 2018\t", "| 4:32 pm ", "\n"], "Url": "https://www.newsfirst.lk/sinhala/2018/05/01/%e0%b7%80%e0%b7%83%e0%b6%bb-23-%e0%b6%9a%e0%b7%8a-%e0%b6%b4%e0%b7%94%e0%b6%bb%e0%b7%8f-%e0%b6%af%e0%b7%96%e0%b7%82%e0%b6%ab%e0%b6%ba%e0%b6%a7-%e0%b7%80%e0%b6%bb%e0%b6%af%e0%b6%9a%e0%b6%bb%e0%b7%94/", "Content": "COLOMBO (News 1st) – පසුගිය වසර 23 පුරා මහේස්ත්‍රාත් අධිකරණ මගින් දූෂණ චෝදනාවලට වරදකරුවන් බවට පත් කර තිබෙන්නේ සිව්දෙනෙකු පමණක් බව අල්ලස් හෝ දූෂණ චෝදනා විමර්ශන කොමිසම අධ්‍යක්ෂ ජෙනරාල් සරත් ජයමාන්න මහතා පවසන බව ඩේලි එෆ්.ටී. වෙබ් අඩවිය වාර්තා කර තිබේ. අධ්‍යක්ෂ ජෙනරාල්වරයා එම වෙබ් අඩවියට පවසා තිබෙන්නේ රටේ අධිකරණ පද්ධතියේ සංකීර්ණ නෛතික ක්‍රියා පටිපාටිය මෙන්ම චෝදනා සැපයීමේ දුෂ්කරතා හේතුවෙන් මෙවැනි තත්ත්වයක් උද්ගත වී ඇති බව ය. 1994 අල්ලස් හා දූෂණ පනත යටතේ පසුගිය වසර 23 තුළ එවැනි සිද්ධීන් 75 ක් විභාග කොට තිබුණත් සිව් දෙනෙකුට සාර්ථක ලෙස නඩු පැවරූ බව ත් අධ්‍යක්ෂ ජෙනරාල්වරයා වැඩි දුරට ත් සඳහන් කර තිබේ."}