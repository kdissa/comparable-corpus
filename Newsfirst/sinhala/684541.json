{"Header": ["\nකසළ නිසා නාවුල 50,000කට අධික පිරිසක් දැඩි දුෂ්කරතාවට (VIDEO)"], "Time": ["\n04 Jan, 2016\t", "| 12:40 pm ", "\n"], "Url": "https://www.newsfirst.lk/sinhala/2016/01/04/%e0%b6%9a%e0%b7%83%e0%b7%85-%e0%b6%b1%e0%b7%92%e0%b7%83%e0%b7%8f-%e0%b6%b1%e0%b7%8f%e0%b7%80%e0%b7%94%e0%b6%bd-50000%e0%b6%9a%e0%b6%a7-%e0%b6%85%e0%b6%b0%e0%b7%92%e0%b6%9a-%e0%b6%b4%e0%b7%92%e0%b6%bb/", "Content": "කසළ ගැටලුවක් හේතුවෙන් නාවුල ආශ්‍රිත ගම්මාන රැසක 50,000කට අධික පිරිසක් දැඩි දුෂ්කරතාවට පත්ව සිටිති. නාවුල ප්‍රාදේශීය සභාවෙන් ඉවත දමන කසළ බැහැර කෙරෙන්නේ, නාවුල, සේරුදණ්ඩාවල ගම්මානයට ය. පවුල් 100ක් පමණ මෙම ගම්මානයේ වාසය කරති. ගම්මුන් පවසන්නේ, නිරන්තරයෙන් ‍බැහැර කෙරෙන කසළ හේතුවෙන් තමන් විවිධාකාරයේ දුෂ්කරතාවන්ට මුහුණ පා ඇති බව ය. සේරුදණ්ඩාපොළ, වහකෝට්ටේ, වත්තේගම්මැද්ද ආදී ගම්මාන හරහා කණ්ඩලම ජලාශ්‍රය ද, ලෙනදොර, කරලැස්ස, දඹුලු ඔය හරහා ඉබ්බන්කටුව ජලාශ්‍රය ද සම්බන්ධ වන ඇළ මාර්ගයට මෙම කසළ මුසුවීම හේතුවෙන් ජනතාව පත් වන්නේ, දැඩි දුෂ්කරතාවකට ය. මේ සම්බන්ධයෙන් නාවුල ප්‍රාදේශීය සභාවෙන් අප විමසීමකදී පැවසුවේ, සතියක් තුළ මෙම ගැටලුවට පිළියමක් යෙදීමට කටයුතු කරන බව ය."}