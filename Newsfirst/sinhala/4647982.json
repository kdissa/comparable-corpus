{"Header": ["\nභාරත ඝාතනය සම්බන්ධයෙන් දුමින්දට අධි චෝදනා පත්‍ර භාර දෙයි"], "Time": ["\n01 Apr, 2015\t", "| 12:51 pm ", "\n"], "Url": "https://www.newsfirst.lk/sinhala/2015/04/01/%e0%b6%b7%e0%b7%8f%e0%b6%bb%e0%b6%ad-%e0%b6%9d%e0%b7%8f%e0%b6%ad%e0%b6%b1%e0%b6%ba-%e0%b7%83%e0%b6%b8%e0%b7%8a%e0%b6%b6%e0%b6%b1%e0%b7%8a%e0%b6%b0%e0%b6%ba%e0%b7%99%e0%b6%b1%e0%b7%8a-%e0%b6%af/", "Content": "භාරත ලක්ෂ්මන් ප්‍රේමචන්ද්‍ර මහතා ඇතුළු සිව් දෙනෙකු ඝාතනය කිරීමේ සිද්ධියේ චූදිතයින් වන පාර්ලිමේන්තු මන්ත්‍රී දුමින්ද සිල්වා මහතා ඇතුළු 12 දෙනෙකුට අද අධි චෝදනා පත්‍ර භාර දුන්නේ ය. ඒ, අදාළ නඩුව කොළඹ මහාධිකරණයේදී අද කැඳවූ අවස්ථාවේදී ය. මෙහිදී චූදිකතයින්ට රුපියල් 50000 මුදල් ඇපයක් සහ රුපියල් ලක්ෂ 10 යේ ශරීර ඇප 2ක් මත හා පෙර ඇප මත මුදා හැරිණි . ඊට අමතරව දුමින්ද සිල්වා මහතා ඇතුළු චූදිතයින්ට විදේශගත වීම ද අධිකරණය තහනම් කළේ ය. මෙම ඝාතන සිද්ධියේ 3 වන හා 10 වන චූදිතයෝ අද අධිකරණය හමුවේ පෙනී නොසිටියහ."}