{"Header": ["\nගෙවුණු දවස උණුසුම් කළ පුවත්…"], "Time": ["\n02 Nov, 2019\t", "| 7:02 am ", "\n"], "Url": "https://www.newsfirst.lk/sinhala/2019/11/02/%e0%b6%9c%e0%b7%99%e0%b7%80%e0%b7%94%e0%b6%ab%e0%b7%94-%e0%b6%af%e0%b7%80%e0%b7%83-%e0%b6%8b%e0%b6%ab%e0%b7%94%e0%b7%83%e0%b7%94%e0%b6%b8%e0%b7%8a-%e0%b6%9a%e0%b7%85-%e0%b6%b4%e0%b7%94%e0%b7%80-410/", "Content": "දේශීය පුවත් 1. සජිත් ප්‍රේමදාසට සහය පල කරමින් අවබෝධතා ගිවිසුමක් අත්සන් කරයි : නව ප්‍රජාතන්ත්‍රවාදී පෙරමුණේ ජනාධිපති අපේක්ෂක සජිත් ප්‍රේමදාස මහතාට සහය පල කරමින් ඊයේ පෙරවරුවේ අවබෝධතා ගිවිසුමකට අත්සන් තැබුණි. ගිවිසුමට අත්සන් තැබීමේ උත්සවය කොළඹදී පැවැත්විය. 2. “තැපැල් ඡන්දය ප්‍රකාශ කිරීම සාමකාමී”- මැතිවරණ කොමිසම : ජනාධිපතිවරණයේ තැපැල් ඡන්ද සලකුණු කිරීම ඊයේ දෙවැනි දිනටත් පස්වරු 4. 15ට අවසන් කළ බව මැතිවරණ කොමිසම පවසයි. 3. යාපනය – චෙන්නායි සහ ට්‍රිචි අතර වාණිජ ගුවන් ගමන් ලබන 10වනදා සිට : යාපනය ජාත්‍යන්තර ගුවන් තොටුපොළේ සිට ඉන්දියාවේ චෙන්නායි සහ ට්‍රිචි ගුවන් තොටුපොළ වෙත දෛනිකව වාණිජ ගුවන් ගමන් ලබන 10 වනදා සිට ආරම්භ කරන බව සිවිල් ගුවන්සේවා අධිකාරිය පවසයි. 4. විදේශගතව පැමිණෙනන්ට ඡන්දය ප්‍රකාශ කිරීමට විදේශ ගමන් බලපත්‍රය ඉදිරිපත් කළ යුතුයි : විදේශගතව සිට ජනාධිපතිවරණයේ ඡන්දය ප්‍රකාශ කිරීමට පැමිණෙන පුද්ගලයින් විදේශ ගමන් බලපත්‍රය ඉදිරිපත් කළ යුතු බව ජාතික මැතිවරණ කොමිෂන් සභාව පවසයි. 5. ශ්‍රී ලංකාවේ පළමු මැතිවරණ රූපවාහිනි නාලිකාව Election 1st ඊයේ සිට ඔබ හමුවට : මැතිවරණයක් ඉලක්ක කර ක්‍රියාත්මක කරන ශ්‍රී ලංකාවේ පළමු රූපවාහිනි නාලිකාව Election 1st ඊයේ පස්වරුවේ ජනගත කෙරිණි. විදෙස් පුවත් 1. ISIS නායක අබු බකර් අල් බග්ඩාඩි මියගොස් ඇතැයි එම සංවිධානය තහවුරු කරයි : ISIS ත්‍රස්ත නායක අබු බකර් අල් බග්ඩාඩි මියගොස් ඇතැයි එම සංවිධානය ප්‍රථමවරට තහවුරු කර තිබේ. ක්‍රීඩා පුවත් 2. 20 යි 20 ක්‍රිකට් තරගාවලියේ ජය ඔස්ට්‍රේලියාව : ශ්‍රී ලංකාව සමග පැවති පන්දුවාර 20 යි 20 ක්‍රිකට් තරගාවලිය ඔස්ට්‍රේලියාව ඊයේ තරග 3 ට 0 ක් ලෙස ජය ගත්තේ ය."}