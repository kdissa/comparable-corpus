{"Header": ["\nඑක්සත් ජාතීන්ගේ සහකාර මහ ලේකම් අද දිවයිනට"], "Time": ["\n04 Apr, 2015\t", "| 8:13 am ", "\n"], "Url": "https://www.newsfirst.lk/sinhala/2015/04/04/%e0%b6%91-%e0%b6%a2%e0%b7%8f-%e0%b7%83%e0%b7%84%e0%b6%9a%e0%b7%8f%e0%b6%bb-%e0%b6%b8%e0%b7%84-%e0%b6%bd%e0%b7%9a%e0%b6%9a%e0%b6%b8%e0%b7%8a-%e0%b6%85%e0%b6%af-%e0%b6%af%e0%b7%92%e0%b7%80%e0%b6%ba/", "Content": "එක්සත් ජාතීන්ගේ සහකාර මහ ලේකම් හවුලි යැං සූ මහතා අද දිනයේ දිවයිනට පැමිණිමට නියමිතව තිබේ. එක්සත් ජාතීන්ගේ කොළඹ කාර්යාලය පැවසුවේ, සහකාර මහ ලේකම්වරයා ලබන 10 වන දා දක්වා මෙරට රැඳී සිටීමට නියමිත බව ය. මෙරට රැඳී සිටින කායල තුළ ශ්‍රී ලංකාව තුළ පැන නැගෙමින් පවතින නව සංවර්ධන අවශ්‍යතා හඳුනා ගැනීම සඳහා ඉහළ පෙළේ රජයේ නිලධාරීන් සංවර්ධන හවුල්කරුවන් සහ සිවල් සමාජය හමු වී අදහස් හුවමාරු කර ගැනීමට ද නියමිතව තිබේ. එක්සත් ජාතීන්ගේ සහකාර මහ ලේකම්වරයා උතුරු මැද හා උතුරු පළාත්වල සංචාරය කිරීමට ද නියමිතය. එහිදී ඔහු රජයේ නිලධාරීන්, ප්‍රජා මූල සංවිධනවල නියෝජිතයින් සහ සංවර්ධන වැඩසටහන්වල ප්‍රතිලාභීන් හමු වී සාකච්ඡා කිරිමට නියමිත බව එක්සත් ජාතීන්ගේ කොළඹ කාර්යාලය සඳහන් කළේ ය."}