{"Header": ["\nපට්ටිපොළ රක්ෂිතයෙන් පොලිස් නිලධාරියෙකුගේ අස්ථි කොටස් සොයා ගැනේ"], "Time": ["\n04 Jun, 2015\t", "| 4:34 pm ", "\n"], "Url": "https://www.newsfirst.lk/sinhala/2015/06/04/%e0%b6%b4%e0%b6%a7%e0%b7%8a%e0%b6%a7%e0%b7%92%e0%b6%b4%e0%b7%9c%e0%b7%85-%e0%b6%bb%e0%b6%9a%e0%b7%8a%e0%b7%82%e0%b7%92%e0%b6%ad%e0%b6%ba%e0%b7%99%e0%b6%b1%e0%b7%8a-%e0%b6%b4%e0%b7%9c%e0%b6%bd%e0%b7%92/", "Content": "නානුඔය, පට්ටිපොළ රක්ෂිතයේ තිබී පුද්ගලයෙකුගේ අස්ථි කොටස් කිහිපයක් සොයා ගෙන තිබේ. පොලිස් මාධ්‍ය ඒකකය සඳහන් කළේ, බීට්ටු වන නිලධාරියෙකු එම අස්ථි කොටස් දැක පොලීසියට දැනුම් දී ඇති බව ය. එම අස්ථි කොටස් අතර ජාතික හැඳුනුම්පතක්, ජංගම දුරකතනයක් සහ ලිපියක් තිබී සොයා ගෙන තිබේ. එම හැඳුනුම්පතට අනුව ඔහු 2012 වසරේදී සෙට්ටිකුලම පොලිස්ථානයට අනුයුක්තව සේවය කළ පොලිස් නිලධාරියෙකුගේ බවට හඳුනා ගෙන ඇතැයි පොලිස් මාධ්‍ය ඒකකය සඳහන් කළේ ය. අදාළ පුද්ගලයා මාවතගම, වෑඋඩ ප්‍රදේශයේ පදිංචිකරුවෙකි. සිද්ධිය සම්බන්ධයෙන් පොලීසිය පරීක්ෂණ ආරම්භ කර තිබේ."}