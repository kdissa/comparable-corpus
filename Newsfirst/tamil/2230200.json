{"Header": ["\nஜனாதிபதி ஆணைக்குழுவின் அதிகாரம் விஸ்தரிக்கப்படவுள்ளது"], "Time": ["\n02 Feb, 2016\t", "| 7:41 pm ", "\n"], "Url": "https://www.newsfirst.lk/tamil/2016/02/02/%e0%ae%9c%e0%ae%a9%e0%ae%be%e0%ae%a4%e0%ae%bf%e0%ae%aa%e0%ae%a4%e0%ae%bf-%e0%ae%86%e0%ae%a3%e0%af%88%e0%ae%95%e0%af%8d%e0%ae%95%e0%af%81%e0%ae%b4%e0%af%81%e0%ae%b5%e0%ae%bf%e0%ae%a9%e0%af%8d-%e0%ae%85/", "Content": "பாரிய ஊழல் மோசடி, பொது வளங்கள் – சலுகைகள் மற்றும் அதிகாரத்தைத் தவறான முறையில் பயன்படுத்துவது தொடர்பில் விசாரணை மேற்கொள்ளும் ஜனாதிபதி ஆணைக்குழுவின் அதிகாரம் மேலும் விஸ்தரிக்கப்படவுள்ளது. இதற்கான வர்த்தமானி அறிவித்தலை ஜனாதிபதி விடுத்துள்ளதாக ஆணைக்குழுவின் செயலாளர் லெசில் டி சில்வா தெரிவித்துள்ளார். வங்கிக் கணக்குகளை ஆராய்வது தொடர்பில் ஆணைக்குழுவிற்கு இருந்த அதிகாரங்கள் இதற்கமைய அதிகரிக்கப்படவுள்ளதாக லெசில் டி சில்வா சுட்டிக்காட்டினார். ஏதேனுமொரு சம்பவம் தொடர்பில் விசாரிக்கப்படுபவர் போன்றே, அவரது மனைவி மற்றும் பிள்ளைகளின் வங்கிக் கணக்குகளை ஆராய்வதற்கும் ஆணைக்குழுவிற்கு அதிகாரம் கிடைத்துள்ளதாக அவர் குறிப்பிட்டார். ஆணைக்குழுவிற்குக் கிடைத்துள்ள மனுக்களின் தன்மைகளுக்கு அமைய ஏற்கனவே வழங்கப்பட்டுள்ள பொறுப்புகளை செயற்றிறனுடன் நிறைவேற்றுவதற்கு மேலதிக அதிகாரம் தேவைப்படுவதாக ஆணைக்குழு கோரிக்கை விடுத்திருந்தமை குறிப்பிடத்தக்கது."}