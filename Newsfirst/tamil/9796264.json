{"Header": ["\nநிகரகுவாவிலிருந்து ஐ.நா. குழுவை வௌியேறுமாறு உத்தரவு"], "Time": ["\n01 Sep, 2018\t", "| 1:45 pm ", "\n"], "Url": "https://www.newsfirst.lk/tamil/2018/09/01/%e0%ae%a8%e0%ae%bf%e0%ae%95%e0%ae%b0%e0%ae%95%e0%af%81%e0%ae%b5%e0%ae%be%e0%ae%b5%e0%ae%bf%e0%ae%b2%e0%ae%bf%e0%ae%b0%e0%af%81%e0%ae%a8%e0%af%8d%e0%ae%a4%e0%af%81-%e0%ae%90-%e0%ae%a8%e0%ae%be/", "Content": "மத்திய அமெரிக்க நாடான நிகரகுவாவிலுள்ள ஐ.நா. மனித உரிமைகள் அமைப்பின் குழுவை வௌியேறுமாறு அந்நாட்டு ஜனாதிபதி டேனியல் ஒர்டேகா (Daniel Ortega) உத்தரவிட்டுள்ளார். நிகரகுவாவில் இடம்பெற்றுவரும் அரசாங்கத்திற்கு எதிரான ஆர்ப்பாட்டங்களினால் மனித உரிமைகள் மீறப்பட்டுள்ளதாகத் தெரிவித்து அறிக்கை வௌியிடப்பட்டதன் பின்னர் இந்த உத்தரவு பிறப்பிக்கப்பட்டுள்ளது. நிகரகுவாவில் இடம்பெற்றுவரும் மனித உரிமை மீறல்கள் தொடர்பில் தமது குழுவினர் தொடர்ந்தும், கண்காணிப்பு நடவடிக்கையில் ஈடுபடுவார்கள் என ஐ.நா. சபையின் தலைவர் கய்லெர்மோ பெர்னான்டெஸ் (Guillermo Fernandez) தெரிவித்துள்ளார். அண்மைய வார காலங்களில் நாட்டில் இடம்பெறுகின்ற அரசாங்கத்திற்கு எதிரான வன்முறைகளினால் 300 இற்கும் மேற்பட்டோர் கொல்லப்பட்டுள்ளனர். நிகரகுவாவில், ஓய்வூதிய சீர்திருத்தம் காரணமாக அரசாங்கத்துக்கு எதிராக கடந்த சில மாதங்களாக போராட்டங்கள் முன்னெடுக்கப்பட்டுள்ளன."}