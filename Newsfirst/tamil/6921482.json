{"Header": ["\nகமல்ஹாசனுக்கு ஹென்றி லாங்லாய்ஸ் விருது"], "Time": ["\n01 Apr, 2016\t", "| 3:43 pm ", "\n"], "Url": "https://www.newsfirst.lk/tamil/2016/04/01/%e0%ae%95%e0%ae%ae%e0%ae%b2%e0%af%8d%e0%ae%b9%e0%ae%be%e0%ae%9a%e0%ae%a9%e0%af%81%e0%ae%95%e0%af%8d%e0%ae%95%e0%af%81-%e0%ae%b9%e0%af%86%e0%ae%a9%e0%af%8d%e0%ae%b1%e0%ae%bf-%e0%ae%b2%e0%ae%be%e0%ae%99/", "Content": "இந்திய சினிமாவில் நடிகர் கமல்ஹாசனின் சிறப்பான பங்களிப்பைப் பாராட்டி பிரான்ஸ் நாட்டின் ஹென்றி லாங்லாய்ஸ் (Henri Langlois) விருது வழங்கப்பட்டுள்ளது. பிரான்ஸ் நாட்டின் தலைநகரான பாரீஸ் நகரில் நடைபெற்ற விழா ஒன்றில் அவருக்கு இந்த விருது வழங்கப்பட்டது. சர்வதேச அளவில் சினிமாத்துறையில் சிறப்பாக செயற்படும் பிரபலங்களுக்கு பிரான்ஸ் திரைப்பட ஆவண காப்பாளர்களின் முன்னோடியான ஹென்றி லாங்லாய்ஸ் பெயரில் இந்த விருது ஆண்டு தோறும் வழங்கப்பட்டு வருகிறது. இந்த விழாவில் பிரான்ஸ் நாட்டு திரைப்படத்துறையைச் சேர்ந்த பல பிரபலங்கள் கலந்து கொண்டனர்."}