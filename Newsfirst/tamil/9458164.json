{"Header": ["\nசொத்து விபரம் குறித்து தகவல் இல்லை: சஜின் வாஸ் குணவர்தனவுக்கு எதிரான வழக்கு விசாரிக்கப்பட்டது"], "Time": ["\n02 Feb, 2016\t", "| 6:55 pm ", "\n"], "Url": "https://www.newsfirst.lk/tamil/2016/02/02/%e0%ae%9a%e0%af%8a%e0%ae%a4%e0%af%8d%e0%ae%a4%e0%af%81-%e0%ae%b5%e0%ae%bf%e0%ae%aa%e0%ae%b0%e0%ae%ae%e0%af%8d-%e0%ae%95%e0%af%81%e0%ae%b1%e0%ae%bf%e0%ae%a4%e0%af%8d%e0%ae%a4%e0%af%81-%e0%ae%a4/", "Content": "சொத்து விபரம் தொடர்பில் தகவல்களை வழங்காமை குறித்து முன்னாள் பாராளுமன்ற உறுப்பினர் சஜின் வாஸ் குணவர்தனவுக்கு எதிராக தாக்கல் செய்யப்பட்டிருந்த மனு, கொழும்பு மேலதிக நீதவான் வருணி ஆட்டிகல முன்னிலையில் இன்று விசாரணைக்கு எடுத்துக்கொள்ளப்பட்டது. இன்றைய வழக்கு விசாரணைகளின் போது பாராளுமன்றத்தின் பிரதி பொதுச் செயலாளர் நீல் பராக்கிரம இத்தவெல சாட்சி வழங்கினார். இதன்போது சஜீன் டி வாஸ் குணவர்தனவின் சொத்து விபரம் தொடர்பிலான ஆவணங்களை நீதிமன்றத்திடம் சமர்ப்பிக்குமாறு அவர் சார்பில் ஆஜரான சட்டத்தரணி இன்று கோரிக்கை விடுத்தார். அந்த ஆவணங்கள் தொடர்பில் சபாநாயகரிடம் கோர வேண்டும் எனவும், சபாநாயகரின் அனுமதியின்றி அவற்றை முன்வைக்க முடியாது எனவும் இதன்போது சாட்சியாளர் குறிப்பிட்டார். சபாநாயகரின் அனுமதியுடன் குறித்த ஆவணங்களைப் பெற்றுக்கொள்வதற்கு கால அவகாசம் தேவை என்பதால் மனு மீதான விசாரணை எதிர்வரும் மே மாதம் 11 ஆம் திகதி வரை பிற்போடப்பட்டுள்ளது."}