{"Header": ["\nலசந்த விக்ரமதுங்கவின் கொலை தொடர்பில் கைதான இராணுவ உறுப்பினர்கள் தொடர்ந்து விளக்கமறியலில்"], "Time": ["\n03 Aug, 2016\t", "| 2:14 pm ", "\n"], "Url": "https://www.newsfirst.lk/tamil/2016/08/03/%e0%ae%b2%e0%ae%9a%e0%ae%a8%e0%af%8d%e0%ae%a4-%e0%ae%b5%e0%ae%bf%e0%ae%95%e0%af%8d%e0%ae%b0%e0%ae%ae%e0%ae%a4%e0%af%81%e0%ae%99%e0%af%8d%e0%ae%95%e0%ae%b5%e0%ae%bf%e0%ae%a9%e0%af%8d-%e0%ae%95-2/", "Content": "ஊடகவியலாளர் லசந்த விக்ரமதுங்கவின் கொலை தொடர்பில் கைது செய்யப்பட்ட இராணுவ புலனாய்வு பிரிவு உறுப்பினரின் விளக்கமறியல் மீண்டும் நீடிக்கப்பட்டுள்ளது. சந்தேகநபரை இன்று கல்கிஸ்சை நீதவான் நீதிமன்றத்தில் ஆஜர்படுத்தபடுத்திய போதே எதிர்வரும் 11 ஆம் திகதி வரை விளக்கமறியலில் வைக்குமாறு உத்தரவு பிறப்பிக்கப்பட்டுள்ளது. இன்றைய தினம் அடையாள அணிவகுப்பிற்கு உட்படுத்தப்படும் சாட்சியாளர் சுகயீனமுற்றிருப்பதாக குற்றப்புலனாய்வு திணைக்களத்தினர் நீதிமன்றத்திற்கு அறிவித்தனர். அத்துடன் இரண்டு தொலைபேசி நிறுவனங்களிடம் கோரியுள்ள தகவல்கள் இதுவரை கிடைக்கவில்லை எனவும், இராணுவ புலனாய்வு பிரிவிடம் கோரியுள்ள தகவல்களும் கிடைக்கவில்லை எனவும் நீதிமன்றத்தின் கவனத்திற்கு கொண்டு வரப்பட்டுள்ளது. இந்நிலையில் தொலைபேசி அழைப்புகள் தொடர்பான தகவல்களை வழங்குமாறு குறித்த இரண்டு தொலைபேசி நிறுவனங்களின் பணிப்பாளர்களுக்கு நீதிமன்றம் உத்தரவிட்டதுடன், எதிர்வரும் 11 ஆம் திகதி வரை சந்தேநபர்களை விளக்கமறியலில் வைக்குமாறு உத்தரவு பிறப்பித்துள்ளது."}