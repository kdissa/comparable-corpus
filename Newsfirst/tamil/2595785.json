{"Header": ["\nசீகிரிமுல்ல – அலகொல வெவ வீதி 20 வருடங்களின் பின்னர்  மக்கள் சக்தியால் புனரமைக்கப்பட்டது"], "Time": ["\n03 Aug, 2016\t", "| 9:48 pm ", "\n"], "Url": "https://www.newsfirst.lk/tamil/2016/08/03/%e0%ae%ae%e0%ae%95%e0%af%8d%e0%ae%95%e0%ae%b3%e0%af%8d-%e0%ae%9a%e0%ae%95%e0%af%8d%e0%ae%a4%e0%ae%bf-doubt/", "Content": "காலை வீட்டில் இருந்து புறப்பட்டுச் சென்றால் மீண்டும் வீடு திரும்ப முடியுமா, என்ற அச்சத்துடன் வாழும் கிராம மக்களை சீகிரிமுல்ல – அலகொல வெவ பகுதியில் சந்திக்க நேர்ந்தது. குன்றும் குழியுமாக, சிறிய வீதியூடாகக் கடந்த 20 வருடங்களாகப் பயணித்த இப்பகுதி மக்கள், எந்த வேளையில் யானையின் அச்சுறுத்தலை எதிர்நோக்க வேண்டி ஏற்படுமோ என்ற கவலையுடன் காலங்கழித்தனர். 20 வருடங்களின் பின்னர் அந்தப் பகுதி மக்களுக்கு மகிழ்ச்சியைக் கொடுக்க நியூஸ்பெஸ்ட்டின் மக்கள் சக்தி திட்டத்தால் முடிந்துள்ளது. தம்புள்ளை, வெவவ வீதியின் தமனயாய சந்தியில் இருந்து அலகொல வெவ வரையான பகுதியைப் புனரமைக்க 20 வருடங்களாக மக்கள் பெரும் சிரமங்களை எதிர்கொண்டனர். இந்தப் பிரச்சினைக்குத் தீர்வு காணும் வகையில், மக்கள் சக்தி 100 நாட்கள் திட்டத்தின் ஊடாக புனரமைப்புப் பணிகள் கடந்த 20 ஆம் திகதி ஆரம்பித்து வைக்கப்பட்டது. 10 நாட்களில் இந்த வீதி அமைக்கப்பட்டு இன்று மக்கள் பாவனைக்காக திறந்து வைக்கப்பட்டது. இந்த வீதியைப் புனரமைப்பற்கு நியூஸ்பெஸ்ட்டுடன் பிரண்டிக்ஸ் நிறுவனம் கைகோர்த்திருந்தது."}