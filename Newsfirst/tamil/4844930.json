{"Header": ["\nமரணதண்டனைக்கு எதிரான மனுக்களின் பரிசீலனைக்கு நீதிபதிகள் குழாம் நியமனம்"], "Time": ["\n02 Jul, 2019\t", "| 1:49 pm ", "\n"], "Url": "https://www.newsfirst.lk/tamil/2019/07/02/%e0%ae%ae%e0%ae%b0%e0%ae%a3%e0%ae%a4%e0%ae%a3%e0%af%8d%e0%ae%9f%e0%ae%a9%e0%af%88%e0%ae%95%e0%af%8d%e0%ae%95%e0%af%81-%e0%ae%8e%e0%ae%a4%e0%ae%bf%e0%ae%b0%e0%ae%be%e0%ae%a9-%e0%ae%ae%e0%ae%a9%e0%af%81/", "Content": "Colombo (News 1st) மரணதண்டனை விதிக்கப்பட்டுள்ள கைதிகளுக்குத் தூக்குத்தண்டனை நிறைவேற்றப்படுவதைத் தடுக்கும் வகையில் இடைக்கால தடையுத்தரவை பிறப்பிக்குமாறு கோரி தாக்கல் செய்யப்பட்டுள்ள ரீட் மனுவை பரிசீலனை செய்வதற்கு ஐவரடங்கிய நீதிபதிகள் குழாம் நியமிக்கப்பட்டுள்ளது. மரணதண்டனையை அமுல்படுத்துவதற்கு எதிராக ஊடகவியலாளர் மாலிந்த செனவிரத்ன மனு தாக்கல் செய்தார். மேன்முறையீட்டு நீதிமன்றத்தின் தலைவர் யசந்த கோதாகொடவின் தலைமையில் நியமிக்கப்பட்டுள்ள ஐவரடங்கிய நீதிபதிகள் குழாமில், தீபாலி விஜேசுந்தர, ஜனக டி சில்வா, அச்சல வென்கபுலி மற்றும் அர்ஜூன ஒபேசேகர ஆகியோர் உள்ளடங்குகின்றனர். மரணதண்டனையை அமுல்படுத்துவதற்கு எதிராக சமர்ப்பிக்கப்பட்டுள்ள மனுவை இன்று பிற்பகல் மேன்முறையீட்டு நீதிமன்றத்தில் பரிசீலனைக்கு எடுத்துக் கொள்ளப்படவுள்ளது."}