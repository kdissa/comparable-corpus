{"Header": ["\nயுத்தத்தினால் வௌிநாடு சென்ற இலங்கையருக்கு வௌிநாட்டு கடவுச்சீட்டு விநியோகிப்பதற்கான தடை நீக்கம்"], "Time": ["\n02 Jun, 2016\t", "| 10:33 am ", "\n"], "Url": "https://www.newsfirst.lk/tamil/2016/06/02/%e0%ae%ae%e0%af%8b%e0%ae%a4%e0%ae%b2%e0%af%8d-%e0%ae%95%e0%ae%be%e0%ae%b0%e0%ae%a3%e0%ae%ae%e0%ae%be%e0%ae%95-%e0%ae%b5%e0%af%8c%e0%ae%bf%e0%ae%a8%e0%ae%be%e0%ae%9f%e0%af%81-%e0%ae%9a%e0%af%86/", "Content": "மோதல் மற்றும் அரசியல் காரணங்கள் காரணமாக வௌிநாடுகளுக்கு சென்ற இலங்கையர்களுக்கு வௌிநாட்டு கடவுச் சீட்டு விநியோகிப்பதற்கு விதிக்கப்பட்டிருந்த தடை நேற்றுடன் நீக்கப்பட்டுள்ளது. கடந்த 2011 ஆம் ஆண்டு விடுக்கப்பட்ட குறித்த தடையை நீக்குவதற்கான சுற்றரிக்கை நேற்று வௌியிடப்பட்டதாகவும் வௌிவிவகார அமைச்சு குறிப்பிட்டுள்ளது. வௌிநாடுகளுக்கு புலம்பெயர்ந்து அகதி அந்தஸ்து பெற்றுள்ள மற்றும் அகதி அந்தஸ்து பெறுவதற்கு விண்ணப்பித்திருந்தவர்களுக்கு வௌிநாட்டு கடவுச் சீட்டு விநியோகிக்க வேண்டாம் என வௌிநாடுகளிலிருந்த இலங்கை தூதுவராலயஙகளுக்கு 2011 ஆம் ஆண்டு மார்ச் மாதம் பணிப்புரை விடுக்கப்பட்டது. இந்த சுற்றறிக்கை காரணமாக குடியுரிமை பாரிய அளவில் மீறப்பட்டுள்ளதாகவும், அரசியல் காரணங்களுக்காக வௌிநாடுகளில் தஞ்சமடைந்வர்கள் குடிவரவு , குடியகழ்வு திணைக்களத்தின் அனுமதிப் பத்திரமின்றி பிரச்சினைகளுக்கு முகங்கொடுத்ததாகவும் வௌிவிவகார அமைச்சு குறிப்பிட்டுள்ளது. நாட்டு மக்களிடையே காணப்படும் அரசியல் ரீதியான கருத்து வேறுபாடுகளை நீக்கி அனைவரும் சுதந்திரமாக சுற்றுலா செல்வது உள்ளிட்ட பல காரணங்களை அடிப்படையாக கொண்டு இந்த தீர்மானம் மேற்கொள்ளப்பட்டுள்ளதாகவும் வௌிவிவகார அமைச்சு சுட்டிக்காட்டியுள்ளது."}