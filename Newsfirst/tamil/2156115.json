{"Header": ["\nகொள்ளுப்பிட்டியில் விபச்சார விடுதி சுற்றிவளைப்பு"], "Time": ["\n04 Jul, 2015\t", "| 9:36 am ", "\n"], "Url": "https://www.newsfirst.lk/tamil/2015/07/04/%e0%ae%95%e0%af%8a%e0%ae%b3%e0%af%8d%e0%ae%b3%e0%af%81%e0%ae%aa%e0%af%8d%e0%ae%aa%e0%ae%bf%e0%ae%9f%e0%af%8d%e0%ae%9f%e0%ae%bf%e0%ae%af%e0%ae%bf%e0%ae%b2%e0%af%8d-%e0%ae%b5%e0%ae%bf%e0%ae%aa-2/", "Content": "கொள்ளுப்பிட்டியில் உடல் ஆரோக்கிய நிலையம் என்ற பெயரில் இயங்கியதாகக் கூறப்படும் விபச்சார விடுதியொன்று சுற்றிவளைக்கப்பட்டு சந்தேகத்தின் பேரில் 8 பேர் கைது செய்யப்பட்டுள்ளனர். திட்டமிட்ட குற்றச்செயல்களைத் தடுக்கும் பிரிவிற்குக் கிடைத்த தகவலின் பிரகாரம் இந்த சுற்றிவளைப்பு நடவடிக்கை முன்னெடுக்கப்பட்டுள்ளது. இந்த நி​லையத்தை நடத்திச் சென்றதாகக் கூறப்படும் பெண் ஒருவர் உட்பட இருவரும், விபச்சாரத்தில் ஈடுபடுத்தப்படவிருந்ததாகக் கூறப்படும் 6 பெண்களும் கைதுசெய்யப்பட்டுள்ளனர். கைதான சந்தேகநபர்கள் கோட்டை நீதவான் முன்னிலையில் இன்று ஆஜர்படுத்தப்படவுள்ளனர்."}