{"Header": ["\nஅவுஸ்திரேலியப் பிரதமருக்கும் ஜனாதிபதி மைத்திரிபால சிறிசேனவிற்கும் இடையில் சந்திப்பு"], "Time": ["\n02 Nov, 2017\t", "| 8:39 pm ", "\n"], "Url": "https://www.newsfirst.lk/tamil/2017/11/02/%e0%ae%85%e0%ae%b5%e0%af%81%e0%ae%b8%e0%af%8d%e0%ae%a4%e0%ae%bf%e0%ae%b0%e0%af%87%e0%ae%b2%e0%ae%bf%e0%ae%af%e0%ae%aa%e0%af%8d-%e0%ae%aa%e0%ae%bf%e0%ae%b0%e0%ae%a4%e0%ae%ae%e0%ae%b0%e0%af%81%e0%ae%95/", "Content": "உத்தியோகப்பூர்வ விஜயம் மேற்கொண்டு அவுஸ்திரேலியப் பிரதமர் மல்கம் டர்ன்புல் இன்று முற்பகல் நாட்டை வந்தடைந்தார். அவுஸ்திரேலியாவின் பிரதமர் மல்கம் டர்ன்புல்லிற்கும் ஜனாதிபதி மைத்திரிபால சிறிசேனவிற்கும் இடையில் இடம்பெற்ற சந்திப்பில், ஆட்கடத்தல், போதைப்பொருள் கடத்தல் போன்றவை உள்ளிட்ட விடயங்கள் தொடர்பில் கலந்துரையாடல் இடம்பெற்றுள்ளது. இலங்கையில் கரையோரப் பாதுகாப்பு செயற்பாடுகளுக்காக ஸ்டெப்க்ராப்ட் ரகத்தைச் சேர்ந்த மூன்று ரோந்துப் படகுகளை வழங்குவதற்கு நடவடிக்கை எடுப்பதாக இதன்போது அவுஸ்திரேலியப் பிரதமர் தெரிவித்துள்ளார். இலங்கைக்குள் தேசிய பாதுகாப்புக் கல்லூரியொன்றை உருவாக்குவதற்கும் அதன் நிர்வாகம் மற்றும் பாட விதானங்களை வழங்குவதற்கும் இரண்டு வருடங்களுக்கு சிரேஷ்ட இராணுவ அதிகாரி ஒருவரை இலங்கைக்கு அனுப்புவதற்கு இணக்கம் தெரிவிக்கப்பட்டுள்ளது. அவுஸ்திரேலியப் பிரதமர் மல்கம் டர்ன்புல், பிரதமர் ரணில் விக்ரமசிங்கவையும் அலரி மாளிகையில் இன்று சந்தித்தார். இதன்போது, இரு நாடுகளுக்கும் இடையிலான சர்வதேச வர்த்தகம் மற்றும் முதலீடு தொடர்பான வரைபொன்றைத் தயாரிப்பதற்கான உடன்படிக்கையில் கைச்சாத்திடப்பட்டது."}