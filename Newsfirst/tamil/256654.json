{"Header": ["\nவட மாகாண அமைச்சுக்களின் செயலாளர்களுக்கு இடமாற்றம்"], "Time": ["\n01 Apr, 2015\t", "| 1:33 pm ", "\n"], "Url": "https://www.newsfirst.lk/tamil/2015/04/01/%e0%ae%b5%e0%ae%9f-%e0%ae%ae%e0%ae%be%e0%ae%95%e0%ae%be%e0%ae%a3-%e0%ae%85%e0%ae%ae%e0%af%88%e0%ae%9a%e0%af%8d%e0%ae%9a%e0%af%81%e0%ae%95%e0%af%8d%e0%ae%95%e0%ae%b3%e0%ae%bf%e0%ae%a9%e0%af%8d/", "Content": "வட மாகாண அமைச்சுக்களின் செயலாளர்களுக்கு இன்று முதல் அமுலுக்கு வரும் வகையில் இடமாற்றம் வழங்கப்பட்டுள்ளது. வட மாகாண ஆளுநர் எச்.எம்.ஜி.எஸ்.பளிஹக்காரவினால் இந்த இடமாற்றங்கள் வழங்கப்பட்டுள்ளன. இதற்கமைய, வட மாகாண சுகாதார அமைச்சின் செயலாளராக இதுவரை காலமும் கடமையாற்றிவந்த இ.ரவீந்திரன் மாகாண கல்வி அமைச்சுக்கு இடமாற்றம் செய்யப்பட்டுள்ளார். கல்வி அமைச்சின் செயலாளராகவிருந்த எஸ்.சத்தியசீலன், கடற்றொழில் அமைச்சின் செயலாளராக நியமிக்கப்பட்டுள்ள அதேவேளை, கடற்றொழில் அமைச்சின் செயலாளர் இ.வரதீஸ்வரனுக்கு உள்ளூராட்சி அமைச்சுக்கு இடமாற்றம் வழங்கப்பட்டுள்ளது. உள்ளூராட்சி அமைச்சின் செயலாளராக கடமையாற்றிய சி.திருவாகரன் சுகாதார அமைச்சின் செயலாளராக இடமாற்றம் செய்யப்பட்டுள்ளார். இதேவேளை, வடமாகாண மனித வள அபிவிருத்தி பயிற்சி பிரதி பிரதம செயலாளராக அ.சிவபாதசுதந்தரம் நியமிக்கப்படவுள்ளார். இதுவரை காலமும் வட மாகாண உள்ளூராட்சி உதவி ஆணையாளராக கடமையாற்றிய ம.ஜெகூ புதிய சபைச் செயலாளராக நியமிக்கப்பட்டுள்ளமை குறிப்பிடத்தக்கது"}