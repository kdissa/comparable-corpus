{"Header": ["\nயாழ்.வேலணைச் சந்தியில் இடம்பெற்ற விபத்தில் பாடசாலை மாணவி உயிரிழப்பு"], "Time": ["\n04 Dec, 2015\t", "| 2:07 pm ", "\n"], "Url": "https://www.newsfirst.lk/tamil/2015/12/04/%e0%ae%af%e0%ae%be%e0%ae%b4%e0%af%8d-%e0%ae%b5%e0%af%87%e0%ae%b2%e0%ae%a3%e0%af%88%e0%ae%9a%e0%af%8d-%e0%ae%9a%e0%ae%a8%e0%af%8d%e0%ae%a4%e0%ae%bf%e0%ae%af%e0%ae%bf%e0%ae%b2%e0%af%8d-%e0%ae%87/", "Content": "யாழ்ப்பாணம் வேலணைச் சந்தியில் கடற்படையினருக்கு சொந்தமான பஸ் ஒன்று மோதியதில் பாடசாலை மாணவி ஒருவர் உயிரிழந்துள்ளார். இந்த விபத்து இன்று (04) காலை 63.0 – 7 மணிக்குள் இடம்பெற்றுள்ளதாக பொலிஸார் தெரிவிக்கின்றனர். ஊர்காவற்துறை நாரந்தனை பகுதியை சேர்ந்த 16 வயதான மாணவியே பஸ் மோதியதில் ஸ்தலத்திலேயே உயிரிழந்துள்ளார். உயிரிழந்த மாணவியின் சடலம் யாழ். போதனா வைத்தியசாலைக்கு கொண்டு செல்லப்பட்டுள்ளதுடன் பிரேத பரிசோதனைகள் முன்னெடுக்கப்படவுள்ளதாக பொலிஸார் தெரிவித்துள்ளனர். மாணவி மீது மோதிய கடற்படைக்கு சொந்தமான பஸ்ஸின் சாரதி கைது செய்யப்பட்டு விளக்கமறியலில் வைக்கப்பட்டுள்ளார். சந்தேகநபரை ஊர்காவற்துறை நீதவான் நீதிமன்றத்தில் ஆஜர்படுத்தியதை அடுத்து எதிர்வரும் 17 ஆம் திகதி வரை விளக்கமறியலில் வைக்குமாறு பதில் நீதவான் இராமநாதன் சபேஷன் உத்தரவு பிறப்பித்துள்ளார். வேலணை பகுதியில் இடம்பெற்ற விபத்து தொடர்பில் ஊர்காவற்றுறை பொலிஸார் மேலதிக விசாரணைகளை முன்னெடுத்து வருகின்றனர்."}