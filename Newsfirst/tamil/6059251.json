{"Header": ["\nஅரியவகை உயிரினங்கள், உயிரிழந்த நிலையில் ஜோஹன்னஸ்பர்கில் கண்டுபிடிப்பு"], "Time": ["\n01 Feb, 2014\t", "| 10:19 am ", "\n"], "Url": "https://www.newsfirst.lk/tamil/2014/02/01/%e0%ae%85%e0%ae%b0%e0%ae%bf%e0%ae%af%e0%ae%b5%e0%ae%95%e0%af%88-%e0%ae%89%e0%ae%af%e0%ae%bf%e0%ae%b0%e0%ae%bf%e0%ae%a9%e0%ae%99%e0%af%8d%e0%ae%95%e0%ae%b3%e0%af%8d-%e0%ae%89%e0%ae%af%e0%ae%bf/", "Content": "மடகஸ்காருக்கு உரிய  நூற்றுக் கணக்கான, அரியவகை உயிரினங்கள் ,உயிரிழந்த நிலையில் தென்னாபிரிக்காவின் ஜோஹன்னஸ்பர்க் சர்வதேச விமான நிலையத்தில் கண்டுபிடிக்கப்பட்டுள்ளன. பச்சோந்திகள், ஓணான்கள், பல்லிகள், தவளைகள், தேரைகள் என சுமார் 1600 உயிரினங்கள் 2 பெட்டிகளில் கண்டுபிடிக்கப்பட்டுள்ளன. அமெரிக்காவில் உள்ள வளர்ப்பு பிராணி விற்பனை நிலையங்களுக்கு இந்த உயிரினங்கள் கொண்டுசெல்லப்பட்டிருக்கலாம் என நம்பப்படுகிறது. வட- அமெரிக்காவில் நிலவும் கடுமையான குளிர் காலநிலை காரணமாக 5 நாட்களுக்கும் அதிகமாக ஏற்பட்ட தாமதங்களால் இந்த உயிரினங்களுக்கு உரிய உணவு வகைகள் வழங்கப்படவில்லை எனவும் குறிப்பிடப்பட்டுள்ளது. உயிரினங்களை இறக்குமதி செய்த நிறுவனம் முறையான அனுமதிப் பத்திரங்களை வைத்திருப்பதாக தெரிவிக்கப்படுகின்ற போதிலும் , வன-உயிர் பாதுகாப்புக்கான செயற்பாட்டாளர்கள் மிருகவதை முறைப்பாடுகளை செய்ய திட்டமிட்டுள்ளதாக தெரிவிக்கப்படுகின்றது. 300க்கும் மேற்பட்ட உயிரினங்கள் உயிரிழந்துள்ள நிலையில்  எஞ்சியுள்ள உயிரினங்களைப் பாதுகாக்க அதிகாரிகள்  நடவடிக்கை எடுத்து வருகின்றனர்."}