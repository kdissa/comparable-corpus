{"Header": ["\nபசில் ராஜபக்ஸவின் விளக்கமறியல் நீடிப்பு"], "Time": ["\n01 Aug, 2016\t", "| 11:44 am ", "\n"], "Url": "https://www.newsfirst.lk/tamil/2016/08/01/%e0%ae%aa%e0%af%86%e0%ae%9a%e0%ae%bf%e0%ae%b2%e0%af%8d-%e0%ae%b0%e0%ae%be%e0%ae%9c%e0%ae%aa%e0%ae%95%e0%af%8d%e0%ae%b8%e0%ae%b5%e0%ae%bf%e0%ae%a9%e0%af%8d-%e0%ae%b5%e0%ae%bf%e0%ae%b3%e0%ae%95%e0%af%8d/", "Content": "முன்னாள் பொருளாதார அபிவிருத்தி அமைச்சர் பெசில் ராஜபக்ஸவின் விளக்கமறியல் மீண்டும் எதிர்வரும் 08 ஆம் திகதி வரை மீண்டும் நீடிக்கப்பட்டுள்ளது. கடுவலை நீதவான் முன்னிலையில் அவர் ஆஜர்படுத்தப்பட்ட போது இதற்கான உத்தரவு பிறப்பிக்கப்பட்டுள்ளது. அம்பியூலன்ஸ் வண்டியில் முன்னாள் அமைச்சர் கடுவலை நீதிமன்றத்திற்கு இன்று அழைத்து செல்லப்பட்டிருந்தார். அம்பியூலன்ஸ் வண்டியில் இருந்த முன்னாள் அமைச்சர் பெசில் ராஜபக்ஸவை நீதவான் வருகை தந்து கண்காணித்ததன் பின்னர் விளக்கமறியல் நீடிப்பு உத்தரவை பிறப்பித்துள்ளார். திவிநெகும அபிவிருத்தி திட்டத்தில் இடம்பெற்ற நிதி மோசடி தொடர்பிலேயே கடந்த மாதம் 18 ஆம் திகதி பெசில் ராஜபக்ஸ கைது செய்யப்பட்டு விளக்கமறியலில் வைக்கப்பட்டுள்ளார்."}