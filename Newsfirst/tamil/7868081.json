{"Header": ["\nகல்வி சாரா ஊழியர்களின் வேலை நிறுத்தம் காரணமாக பல்கலைக்கழக நடவடிக்கைகள் பெரிதும் பாதிப்பு"], "Time": ["\n04 Aug, 2016\t", "| 9:47 am ", "\n"], "Url": "https://www.newsfirst.lk/tamil/2016/08/04/%e0%ae%95%e0%ae%b2%e0%af%8d%e0%ae%b5%e0%ae%bf-%e0%ae%9a%e0%ae%be%e0%ae%b0%e0%ae%be-%e0%ae%8a%e0%ae%b4%e0%ae%bf%e0%ae%af%e0%ae%b0%e0%af%8d%e0%ae%95%e0%ae%b3%e0%ae%bf%e0%ae%a9%e0%af%8d-%e0%ae%b5/", "Content": "பல்கலைக்கழக கல்வி சாரா ஊழியர்கள் மேற்கொண்டு வரும் வேலை நிறுத்தம் காரணமாக பல்கலைக்கழக நடவடிக்கைகள் பெரிதும் பாதிக்கப்பட்டுள்ளதாக பல்கலைக்கழகங்கள் பேராசிரியர்கள் சம்மேளனம் தெரிவித்துள்ளது. இந்த நிலைமையால் பல்கலைக்கழகங்களிலிருந்து மாணவர்கள் தமது பட்டப்படிப்பை நிறைவு செய்து வெளியேறுவது தாமதமாகி வருவதாக சம்மேளனத்தின் தலைவர் ரங்கிக தல்வதுர தெரிவித்தார். பல்கலைக்கழகங்களில் கல்வி சாரா ஊழியர்கள் கடந்த சில தினங்களளக பல்கலைக்கழக ஊழியர்கள் பணிப்பகிஷ்கரிப்பில் ஈடுபட்டுவருகின்றனர் அதிகரிக்கப்பட்ட 2500 ரூபாவினை சம்பளத்தில் இணைத்து கொள்ளாமை உள்ளிட்ட 7 கோரிக்கைகளை முன்வைத்தே இந்த பணிப் பகிஷ்கரிப்பு முன்னெடுக்கப்படுகின்றமை குறிப்பிடத்தக்கது. இந்த வேலை நிறுத்தம் காரணமாக பல்கலைக்கழகங்கள் மற்றும் உயர் கல்வி நிலையங்களின் நடவடிக்கைகள் ஸ்தம்பிதம் அடைந்துள்ளது. இதேவேளை தங்களின் கோரிக்கைகளுக்கு தீர்வு கிடைக்கும் வரை தொழிற்சங்க நடவடிக்கை முன்னெடுக்கப்படும் என பல்கலைக்கழக தொழிற்சங்க ஒன்றியம் குறிப்பிட்டுள்ளது. தங்களின் கோரிக்கைகள் தொடர்பில் பல்கலைக்கழக மானியங்கள் ஆணைக்குழுவின் தலைவருடன் நேற்று கலந்துரையாடலில் ஈடுபட்டதாக ஒன்றியத்தின் தலைவர் எட்வட் மல்வத்தகே தெரிவித்துள்ளார். இந்த கலந்துரையாடலினால் சாதகமான தீர்மானங்கள் எவையும் எடுக்கப்படவில்லை என அவர் கூறயுள்ளார். இதன் காரமாக உரிய தீர்வு கிடைக்கும் வரை பணிப்பகிஷ்கரிப்பு தொடர்ந்தும் முன்னெடுக்கப்படும் என பல்கலைக்கழக தொழிற்சங்க ஒன்றியம் சுட்டிக்காட்டியுள்ளது."}