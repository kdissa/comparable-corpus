{"Header": ["\nஅப்பிள் நிறுவனத்திற்கு 14 பில்லியன் டொலர் வரி: சட்ட ரீதியாக எதிர்கொள்ளத் தயார் என்கிறார் டிம் குக்"], "Time": ["\n01 Sep, 2016\t", "| 4:21 pm ", "\n"], "Url": "https://www.newsfirst.lk/tamil/2016/09/01/%e0%ae%85%e0%ae%aa%e0%af%8d%e0%ae%aa%e0%ae%bf%e0%ae%b3%e0%af%8d-%e0%ae%a8%e0%ae%bf%e0%ae%b1%e0%af%81%e0%ae%b5%e0%ae%a9%e0%ae%a4%e0%af%8d%e0%ae%a4%e0%ae%bf%e0%ae%b1%e0%af%8d%e0%ae%95%e0%af%81-14/", "Content": "அயர்லாந்து அரசாங்கத்திற்கு அப்பிள் நிறுவனம் 14 பில்லியன் டொலர்களுக்கும் அதிகமான தொகையை வரியாக செலுத்த வேண்டும் என ஐரோப்பிய ஆணையம் உத்தரவிட்டுள்ளது. ஆனால், இந்த உத்தரவானது அரசியல் ஆதாயங்களை அடிப்படையாய்க் கொண்டது என அப்பிள் நிறுவனம் குற்றம் சாட்டியுள்ளது. மேலும், சட்டவிரோத செயற்பாடுகளுக்குத் தாம் துணை போவதாக சொல்லப்படுவது ஆத்திரமூட்டுகிறது எனவும் ஆணையத்தின் இந்த உத்தரவை சட்ட ரீதியாக எதிர்கொள்ளத் தாம் தயார் எனவும் அப்பிள் நிறுவனத்தின் நிறைவேற்று அதிகாரி டிம் குக் தெரிவித்துள்ளார். அத்துடன், 2014 இல் ஐரோப்பிய செயற்பாடுகளுக்கு ஆணையம் நிர்ணயித்த அளவைவிட 26 சதவிகிதத்திற்கும் அதிகமான வரியை உலக அளவில் தாம் செலுத்தி உள்ளதாக டிக் குக் சுட்டிக்காட்டியுள்ளார்."}