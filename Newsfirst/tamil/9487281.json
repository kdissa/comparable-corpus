{"Header": ["\nபங்களாதேஷூக்கு எதிரான மூன்றாவது சர்வதேச ஒருநாள் போட்டி: 70 ஓட்டங்களால் இலங்கை வெற்றி"], "Time": ["\n01 Apr, 2017\t", "| 7:18 pm ", "\n"], "Url": "https://www.newsfirst.lk/tamil/2017/04/01/%e0%ae%aa%e0%ae%99%e0%af%8d%e0%ae%95%e0%ae%b3%e0%ae%be%e0%ae%a4%e0%af%87%e0%ae%b7%e0%af%82%e0%ae%95%e0%af%8d%e0%ae%95%e0%af%81-%e0%ae%8e%e0%ae%a4%e0%ae%bf%e0%ae%b0%e0%ae%be%e0%ae%a9-%e0%ae%ae%e0%af%82/", "Content": "பங்களாதேஷூக்கு எதிரான மூன்றாவது சர்வதேச ஒருநாள் கிரிக்கெட் போட்டியில் 70 ஓட்டங்களால் வெற்றிகொண்ட இலங்கை தொடரையும் சமப்படுத்திக் கொண்டது. கொழும்பு எஸ்.எஸ்.சி மைதானத்தில் நடைபெற்ற இன்றைய போட்டியில் இலங்கை சார்பில் குசல் மென்டிஸ் 54 ஓட்டங்களைப் பெற்றார். பின்வரிசையில் திசர பெரேரா 52 ஓட்டங்களைப் பெற, இலங்கை 50 ஓவர்களில் 9 விக்கெட் இழப்பிற்கு 280 ஓட்டங்களைப் பெற்றது. மஷ்ராஃபே மோர்டஸா 3 விக்கெட்டுகளைக் கைப்பற்றினார். 281 ஓட்டங்களை நோக்கி பதிலளித்தாடிய பங்களாதேஷ் 11 ஓட்டங்களுக்கு 3 விக்கெட்டுக்களை இழந்தது. ஷகிப் ஹல் 54 ஓட்டங்களையும், மெஹிடி ஹஷான் மிராஸ் 51 ஓட்டங்களையும் பெற்றனர். நுவன் குலசேகர 37 ஓட்டங்களுக்கு 4 விக்கெட்டுகளைக் கைப்பற்றினார். 2012 ஆம் ஆண்டின் பின்னர் பங்களாதேஷ் மற்றும் இலங்கை அணிகளுக்கு இடையிலான சர்வதேச ஒருநாள் கிரிக்கெட் தொடர் சமநிலையில் முடிவுக்கு வந்த முதல் சந்தர்ப்பம் இதுவாகும்."}