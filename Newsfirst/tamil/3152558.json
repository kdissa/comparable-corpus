{"Header": ["\nயோஷிதவையும் அவரது பாட்டியையும் பொலிஸ் நிதி மோசடி விசாரணைப் பிரிவில் ஆஜராகுமாறு உத்தரவு"], "Time": ["\n01 Apr, 2016\t", "| 9:22 pm ", "\n"], "Url": "https://www.newsfirst.lk/tamil/2016/04/01/%e0%ae%af%e0%af%8b%e0%ae%b7%e0%ae%bf%e0%ae%a4%e0%ae%b5%e0%af%88%e0%ae%af%e0%af%81%e0%ae%ae%e0%af%8d-%e0%ae%85%e0%ae%b5%e0%ae%b0%e0%ae%a4%e0%af%81-%e0%ae%aa%e0%ae%be%e0%ae%9f%e0%af%8d%e0%ae%9f%e0%ae%bf/", "Content": "முன்னாள் ஜனாதிபதி மஹிந்த ராஜபக்ஸவின் மகன்களுள் ஒருவரான யோஷித ராஜபக்ஸவையும் அவரது பாட்டி என கூறப்படும் பெண்ணொருவரையும் எதிர்வரும் 18 மற்றும் 23 ஆகிய திகதிகளுக்கு இடைப்பட்ட காலப்பகுதியில் பொலிஸ் நிதி மோசடி விசாரணைப் பிரிவில் ஆஜராகுமாறு கல்கிஸ்ஸை நீதவான் உத்தரவிட்டுள்ளார். யோஷித ராஜபக்ஸ மற்றும் அவரது பாட்டிக்காக ஆஜராகிய சட்டத்தரணிகள் நகர்த்தல் பத்திரமொன்றை தாக்கல் செய்து நீதிமன்றத்தில் ஆஜராக வேறு தினமொன்றை வழங்குமாறு கோரிய சந்தர்ப்பத்திலேயே கல்கிஸ்ஸை நீதிமன்ற நீதவான் மொஹமட் ஸஹாப்தீன் இந்த உத்தரவைப் பிறப்பித்துள்ளார் குறித்த இருவரையும் 5 ஆம் மற்றும் 7 ஆம் திகதிகளில் இதற்கு முன்னர் பொலிஸ் நிதிக்குற்ற விசாரணைப் பிரிவில் ஆஜராகுமாறு கல்கிஸ்ஸை நீதவான் உத்தரவிட்டிருந்தமை குறிப்பிடத்தக்கது."}