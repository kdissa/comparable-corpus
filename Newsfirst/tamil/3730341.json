{"Header": ["\nவிசேட அடையாள அட்டைக்கான விண்ணப்பங்களை துரிதமாக ஒப்படைக்குமாறு அறிவித்தல்"], "Time": ["\n01 Aug, 2014\t", "| 9:28 am ", "\n"], "Url": "https://www.newsfirst.lk/tamil/2014/08/01/%e0%ae%b5%e0%ae%bf%e0%ae%9a%e0%af%87%e0%ae%9f-%e0%ae%85%e0%ae%9f%e0%af%88%e0%ae%af%e0%ae%be%e0%ae%b3-%e0%ae%85%e0%ae%9f%e0%af%8d%e0%ae%9f%e0%af%88%e0%ae%95%e0%af%8d%e0%ae%95%e0%ae%be%e0%ae%a9/", "Content": "ஊவா மாகாண சபைத் தேர்தலுக்காக தேர்தல்கள் செயலகத்தினால் விநியோகிக்கப்படவுள்ள விசேட அடையாள அட்டைக்கான விண்ணப்பங்களை எதிர்வரும் செப்டெம்பர் மாதம் 12 திகதிக்கு முன்பாக ஒப்படைக்குமாறு கிராம உத்தியோகத்தர்களுக்கு அறிவிக்கப்பட்டுள்ளது. தேர்தலில் வாக்களிப்பதற்காக தேசிய அடையாள அட்டை அல்லது வேறு ஏதேனும் அங்கீகரிக்கப்பட்ட அடையாள அட்டை இல்லாதவர்களுக்கு இந்த விசேட அடையாள அட்டை விநியோகிக்கப்பட உள்ளதாக பிரதித் தேர்தல்கள் ஆணையாளர் எம்.எம்.மொஹமட் குறிப்பிடுகின்றார். இந்த விசேட அடையாள அட்டைக்கான விண்ணப்பப் படிவங்களை கிராம உத்தியோகத்தர்கள் ஊடாக பெற்றுக்கொள்ள முடியும் என்றும் பிரதித் தேர்தல்கள் ஆணையாளர் கூறினார். ஊவா மாகாண சபைத் தேர்தல் ஏற்பாடுகள் குறித்து ஆராய்வதற்காக நேற்றைய தினம் மொனராகலை மற்றும் பதுளை மாவட்டங்களுக்கான கண்காணிப்பு விஜயத்தை நேற்று ஆரம்பித்ததாக அவர் சுட்டிக்காட்டினார். இன்றைய தினமும் இந்த மாவட்டங்களில் தேர்தல் ஏற்பாடுகள் குறித்து ஆராயவுள்ளதாக பிரதித் தேர்தல்கள் ஆணையாளர் தெரிவித்தார். இதேவேளை, ஊவா மாகாண சபைக்கான தேர்தலில் போட்டியிடும் பொருட்டு, மொனராகலை மாவட்டத்தில் 5 சுயேட்சைக் குழுக்களும், பதுளை மாவட்டத்தில் ஒரு சுயேட்சைக் குழுவும் கட்டுப்பணம் செலுத்தியுள்ளன."}