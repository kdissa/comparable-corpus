{"Header": ["\nஇயற்கை அனர்த்தத்தினால் வாக்காளர் பதிவுச் சீட்டை இழந்தவர்களுக்கு அதனை மீளப் பெற்றுக்கொடுக்க நடவடிக்கை"], "Time": ["\n02 Jun, 2016\t", "| 12:39 pm ", "\n"], "Url": "https://www.newsfirst.lk/tamil/2016/06/02/%e0%ae%87%e0%ae%af%e0%ae%b1%e0%af%8d%e0%ae%95%e0%af%88-%e0%ae%85%e0%ae%a9%e0%ae%b0%e0%af%8d%e0%ae%a4%e0%af%8d%e0%ae%a4%e0%ae%a4%e0%af%8d%e0%ae%a4%e0%ae%bf%e0%ae%a9%e0%ae%be%e0%ae%b2%e0%af%8d-2/", "Content": "வெள்ளம் மற்றும் மண்சரிவு காரணமாக வாக்காளர் பதிவுச் சீட்டை இழந்தவர்களுக்கு அதனை மீண்டும் பெற்றுக் கொடுக்க தேர்தல்கள் ஆணைக்குழு நடவடிக்கை எடுத்துள்ளது. இந்த விடயம் தொடர்பில் அனைத்து கிராம சேவையாளர் உத்தியோகஸ்தர்களுக்கும் அறிவிக்கப்பட்டுள்ளதாக மேலதிக தேர்தல்கள் ஆணையாளர் எம்.எம்.மொஹமட் குறிப்பிடுகின்றார். இந்த விண்ணப்பப் படிவங்களை பூரணப்படுத்தி கையளிப்பதற்கு கால அவகாசமும் வழங்கப்படவுள்ளதாகவும் அவர் கூறியுள்ளார். 2016 ஆம் ஆண்டு வாக்காளர் இடாப்பு திருத்தத்திற்கான விண்ணப்பங்களை விநியோகிக்கும் நடவடிக்கை தற்போது முன்னெடுக்கப்படுவதாகவும் மேலதிக தேர்தல்கள் ஆணையாளர் தெரிவித்துள்ளார். விண்ணப்ப படிவங்கள் உரிய முறையில் பூரணப்படுத்தி கிராம சேவையாளர்களிடம் கையளிக்க வேண்டும் எனவும் மேலதிக தேர்தல்கள் ஆணையாளர் எம்.எம்.மொஹமட் குறிப்பிட்டுள்ளார்."}