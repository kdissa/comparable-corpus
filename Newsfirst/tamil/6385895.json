{"Header": ["\nவித்தியா கொலைச் சந்தேகநபர்கள் தொடர்ந்தும் விளக்கமறியலில்"], "Time": ["\n01 Apr, 2016\t", "| 2:03 pm ", "\n"], "Url": "https://www.newsfirst.lk/tamil/2016/04/01/%e0%ae%b5%e0%ae%bf%e0%ae%a4%e0%af%8d%e0%ae%a4%e0%ae%bf%e0%ae%af%e0%ae%be-%e0%ae%95%e0%af%8a%e0%ae%b2%e0%af%88%e0%ae%9a%e0%af%8d-%e0%ae%9a%e0%ae%a8%e0%af%8d%e0%ae%a4%e0%af%87%e0%ae%95%e0%ae%a8-2/", "Content": "யாழ். புங்குடுதீவு மாணவி சிவலோகநாதன் வித்தியாவின் கொலையுடன் தொடர்புடைய சந்தேகநபர்களை தொடர்ந்தும் விளக்கமறியலில் வைக்குமாறு ஊர்காவற்துறை நீதவான் நீதிமன்றம் இன்று (01) உத்தரவிட்டுள்ளது. ஊர்காவற்துறை நீதிமன்றத்தில் இந்த வழக்கு இன்று மீண்டும் விசாரணைக்கு எடுத்துக்கொள்ளப்பட்டபோதே சந்தேகநபர்களை இம்மாதம் 12 ஆம் திகதி விளக்கமறியலில் வைக்குமாறு உத்தரவு பிறப்பிக்கப்பட்டது. இதற்கமைய 11 சந்தேகநபர்களும் தொடர்ந்து விளக்கமறியலில் வைக்கப்பட்டுள்ளனர். யாழ். புங்குடுதீவில் கூட்டு பாலியல் வன்புணர்விற்கு உட்படுத்தப்பட்டு கொலை செய்யப்பட்ட நிலையில் கடந்த மே 13 ஆம் திகதி மாணவி வித்தியா சடலமாக மீட்கப்பட்டார். இதனை தொடர்ந்து மாணவி வித்தியாவின் கொலைக்கு நீதி கிடைக்க வேண்டும் எனக்கோரி நாட்டின் பல்வேறு பகுதிகளில் ஆர்ப்பாட்டங்களும், கவனயீர்ப்பு போராட்டங்களும் முன்னெடுக்கப்பட்டிருந்தமை குறிப்பிடத்தக்கதாகும்."}