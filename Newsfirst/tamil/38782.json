{"Header": ["\nகல்குடா மதுபான தொழிற்சாலையின் நிர்மாணப் பணிகளை நிறுத்தக்கோரி சுவரொட்டிகள்"], "Time": ["\n03 Apr, 2017\t", "| 9:03 pm ", "\n"], "Url": "https://www.newsfirst.lk/tamil/2017/04/03/%e0%ae%95%e0%ae%b2%e0%af%8d%e0%ae%95%e0%af%81%e0%ae%9f%e0%ae%be-%e0%ae%ae%e0%ae%a4%e0%af%81%e0%ae%aa%e0%ae%be%e0%ae%a9-%e0%ae%a4%e0%af%8a%e0%ae%b4%e0%ae%bf%e0%ae%b1%e0%af%8d%e0%ae%9a%e0%ae%be-3/", "Content": "கல்குடா மதுபான உற்பத்தித் தொழிற்சாலையின் நிர்மாணப் பணிகளைத் தடுத்து நிறுத்துமாறு வலியுறுத்தி மட்டக்களப்பில் சுவரொட்டிகள் ஒட்டப்பட்டுள்ளன. கல்குடாவில் கலாசார, குடும்ப சீரழிவுகளைத் தோற்றுவிக்க முனையும் மதுபான உற்பத்தித் தொழிற்சாலையின் நிர்மாணப் பணியை தடுத்து நிறுத்துமாறு அந்த சுவரொட்டிகளில் தெரிவிக்கப்பட்டுள்ளது. மட்டக்களப்பு நகர், காத்தான்குடி உள்ளிட்ட சில பகுதிகளில் இந்த சுவரொட்டிகள் ஒட்டப்பட்டுள்ளதாக எமது பிராந்திய செய்தியாளர் தெரிவித்தார். கல்குடாவில் நிர்மாணிக்கப்படும் மதுபான உற்பத்தி தொழிற்சாலைக்கு அருகில் ஊடகவியலாளர்கள் இருவர் கடந்த 21 ஆம் திகதி தாக்கப்பட்டிருந்தமை குறிப்பிடத்தக்கது."}