{"Header": ["\n68 ஆவது சுதந்திர தினம்: நாடளாவிய ரீதியில் நிகழ்வுகள் "], "Time": ["\n04 Feb, 2016\t", "| 10:17 pm ", "\n"], "Url": "https://www.newsfirst.lk/tamil/2016/02/04/68-%e0%ae%86%e0%ae%b5%e0%ae%a4%e0%af%81-%e0%ae%9a%e0%af%81%e0%ae%a4%e0%ae%a8%e0%af%8d%e0%ae%a4%e0%ae%bf%e0%ae%b0-%e0%ae%a4%e0%ae%bf%e0%ae%a9%e0%ae%ae%e0%af%8d-%e0%ae%a8%e0%ae%be%e0%ae%9f%e0%ae%b3/", "Content": "68 ஆவது சுதந்திர தினத்தை முன்னிட்டு நாடளாவிய ரீதியில் பல்வேறு நிகழ்வுகள் ஏற்பாடு செய்யப்பட்டிருந்தன. * கொழும்பு சுதந்திர சதுக்கத்திலுள்ள நாட்டின் முதலாவது பிரதமர் டி.எஸ்.சேனாநாயக்கவின் உருவச் சிலைக்கு இன்று காலை மலர் அஞ்சலி செலுத்தப்பட்டது. * கொள்ளுப்பிட்டி பொல்வத்த ஶ்ரீ தர்மகீர்த்திராம விஹாரையில் சுதந்திர தினத்தை முன்னிட்டு சயம வழிபாடுகள் இடம்பெற்றன. இதில் பிரதமர் ரணில் விக்ரமசிங்க மற்றும் அமைச்சர்கள் உள்ளிட்ட பலர் கலந்துகொண்டிருந்தனர். * கொச்சிக்கடை ஶ்ரீ பொன்னம்பலவானேஸ்வரர் ஆலயத்தில் இன்று சுதந்திர தினத்தை முன்னிட்டு விசேட பூஜைகள் இடம்பெற்றன. இதில் அமைச்சர் டி.எம்.சுவாமிநாதன் கலந்துகொண்டிருந்தார். * புஞ்சி பொரள்ளையிலுள்ள தேவாலயத்தில் நடைபெற்ற சமய நிகழ்வில் அமைச்சர் ஜோன் அமரதுங்க கலந்துகொண்டிருந்தார். * கொழும்பு 12 ஆட்டுப்பட்டி தெருவிலுள்ள இலங்கை கிறிஸ்தவ திருச்சபையிலும் விசேட திருப்பலி ஒப்புக்கொடுக்கப்பட்டது. * சுதந்திர தினத்தை முன்னிட்டு மருதானை ஜூம்மா பள்ளிவாசலிலும் இன்று விசேட துவா பிரார்த்தனைகள் இடம்பெற்றன. இதேவேளை, 68 ஆவது சுதந்திர தின கொண்டாட்டங்கள் வடக்கு, கிழக்கு உள்ளிட்ட நாட்டின் அனைத்து பகுதிகளிலும் வெகு விமரிசையாக இன்று நடைபெற்றன ."}