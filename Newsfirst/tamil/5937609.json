{"Header": ["\nவவுனியா நோக்கி பயணித்த கொள்கலன் கடத்தப்பட்டமை தொடர்பில் சந்தேகநபர் இனங்காணப்பட்டார்"], "Time": ["\n02 Jun, 2016\t", "| 12:35 pm ", "\n"], "Url": "https://www.newsfirst.lk/tamil/2016/06/02/%e0%ae%b5%e0%ae%b5%e0%af%81%e0%ae%a9%e0%ae%bf%e0%ae%af%e0%ae%be-%e0%ae%a8%e0%af%8b%e0%ae%95%e0%af%8d%e0%ae%95%e0%ae%bf-%e0%ae%aa%e0%ae%af%e0%ae%a3%e0%ae%bf%e0%ae%a4%e0%af%8d%e0%ae%a4-%e0%ae%95/", "Content": "சுமார் 3 கோடி ரூபாவிற்கும் அதிக பெறுமதியான பொருட்களுடன் கொள்கலனொன்று கடத்தப்பட்ட சம்பவத்துடன் தொடர்புடைய சந்தேகநபர் அடையாளங்காணப்பட்டுள்ளார். அடையாளங் காணப்பட்டுள்ள சந்தேகநபரை கைது செய்வதற்கான நடவடிக்கைகள் முன்னெடுக்கப்பட்டுள்ளதாக பொலிஸார் குறிப்பிட்டனர். கொழும்பிலிருந்து வவுனியா நோக்கி பயணித்த குறித்த கொள்கலன் குருநாகல் நாரம்பல பகுதியில் வைத்து கடந்த 26 ஆம் திகதி கடத்தப்பட்டுள்ளது. கடத்தப்பட்ட லொறியில் 1 கோடி ரூபா பெறுமதியான சிகரெட், டயர்கள் மற்றும் கட்டட நிர்மானப் பொருட்கள் என்பன காணப்பட்டதாக முறைப்பாடு செய்யப்பட்டுள்ளது. வன்னி மாவட்ட பாராளுமன்ற உறுப்பினர் ஒருவரின் தந்தையே கடத்தப்பட்ட கொள்கலனிற்கு உரிமையாளர் எனவும் பொலிஸார் குறிப்பிட்டனர். குளியாப்பிட்டிய பிராந்திய குற்றதடுப்புப் பிரிவினர் சம்பவம் தொடர்பில் மேலதிக விசாரணைகளை மேற்கொண்டு வருகின்றனர்."}