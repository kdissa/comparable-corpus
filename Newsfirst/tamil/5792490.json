{"Header": ["\nநிலக்கரி விலைமனு கோரல் அறிக்கைக்கான போதுமான ஆவணங்கள் கிடைக்கப்பெறவில்லை"], "Time": ["\n02 Sep, 2016\t", "| 7:03 am ", "\n"], "Url": "https://www.newsfirst.lk/tamil/2016/09/02/%e0%ae%a8%e0%ae%bf%e0%ae%b2%e0%ae%95%e0%af%8d%e0%ae%95%e0%ae%b0%e0%ae%bf-%e0%ae%b5%e0%ae%bf%e0%ae%b2%e0%af%88-%e0%ae%ae%e0%ae%a9%e0%af%81%e0%ae%95%e0%af%8b%e0%ae%b0%e0%ae%b2%e0%af%8d-%e0%ae%85/", "Content": "சர்ச்சையைத் தோற்றுவித்துள்ள நிலக்கரி விலை மனுகோரல் தொடர்பிலான இறுதி அறிக்கையைத் தயாரிப்பதற்குப் போதுமான ஆவணங்கள் அனைத்தும் இதுவரை கிடைக்கப்பெறவில்லை என கணக்காய்வாளர் திணைக்களம் தெரிவித்துள்ளது. இலங்கை மின்சார சபை மற்றும் விடயத்திற்குப் பொறுப்பான அமைச்சிடமிருந்து அறிக்கைகள் கிடைத்தவண்ணம் இருப்பதாக கணக்காய்வாளர் நாயகம் காமினி விஜேசிங்க குறிப்பிட்டார். 2009 ஆம் ஆண்டிலிருந்து நிலக்கரி கொள்வனவு தொடர்பான அறிக்கைகளை கணக்காய்வாளர் திணைக்களம் கோரியிருந்தது. நிலக்கரி கொள்வனவு தொடர்பான அறிக்கையொன்றை சமர்ப்பிக்குமாறு கணக்காய்வாளர் நாயகத்திற்கு கோப் குழு பணிப்புரை விடுத்திருந்தது."}