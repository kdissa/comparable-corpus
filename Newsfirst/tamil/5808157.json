{"Header": ["\nயோஷித்த ராஜபக்ஸவை பார்வையிட இன்றும் பலர் சிறைச்சாலை விஜயம்"], "Time": ["\n01 Feb, 2016\t", "| 9:09 pm ", "\n"], "Url": "https://www.newsfirst.lk/tamil/2016/02/01/%e0%ae%af%e0%af%8b%e0%ae%b7%e0%ae%bf%e0%ae%a4%e0%af%8d%e0%ae%a4-%e0%ae%b0%e0%ae%be%e0%ae%9c%e0%ae%aa%e0%ae%95%e0%af%8d%e0%ae%b8%e0%ae%b5%e0%af%88-%e0%ae%aa%e0%ae%be%e0%ae%b0%e0%af%8d%e0%ae%b5%e0%af%88/", "Content": "விளக்கமறியலில் வைக்கப்பட்டுள்ள முன்னாள் ஜனாதிபதியின் மகன் யோஷித்த ராஜபக்ஸ உள்ளிட்டவர்களை பார்ப்பதற்காக இன்றும் பலர் சிறைச்சாலைக்குச் சென்றிருந்தனர். சீ.எஸ்.என் தொலைக்காட்சியின் கொடுக்கல் வாங்கல் தொடர்பில் பொலிஸ் நிதி குற்றவியல் விசாரணைப் பிரிவு மேற்கொண்ட விசாரணைகளை அடுத்து யோஷித்த ராஜபக்ஸ, நிஷாந்த ரணதுங்க, ரொஹான் வெலிவிட, சசித்திர கவிஷான் திஸாநாயக்க, அஷான் ரபிநாத் பெர்ணென்டோ ஆகியோர் கைது செய்யப்பட்டு விளக்கமறியலில் வைக்கப்பட்டுள்ளனர். அவர்கள் விளக்கமறியில் சிறையில் ஜே பிரிவில் தடுத்து வைக்கப்பட்டுள்ளதாக சிறைச்சாலைகள் திணைக்களத்தின் உயர் அதிகாரியொருவர் தெரிவித்தார். யோஷித்த ராஜபக்ஸவைப் பார்ப்பதற்காக இன்று மதியம் அவரின் தாய் மற்றும் உறவினர்கள் சிலர் சென்றிருந்தனர். இதேவேளை ஒன்றிணைந்த எதிர்க்கட்சியை பிரதிநித்துவப்படுத்தும் 21 பாராளுமன்ற உறுப்பினர்கள் தடுத்து வைக்கப்பட்டுள்ள ஐந்து கைதிகளையும் பார்ப்பதற்காக வெலிக்கடை சிறைச்சாலைக்கு சென்றிருந்தனர்."}