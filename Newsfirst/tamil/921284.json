{"Header": ["\nசொந்த வீட்டில் வௌ்ளம் புகுந்தாலும் சென்னை வாசிகளுக்காக தீயாய் வேலை செய்யும் சித்தார்த்"], "Time": ["\n02 Dec, 2015\t", "| 4:27 pm ", "\n"], "Url": "https://www.newsfirst.lk/tamil/2015/12/02/%e0%ae%9a%e0%af%8a%e0%ae%a8%e0%af%8d%e0%ae%a4-%e0%ae%b5%e0%af%80%e0%ae%9f%e0%af%8d%e0%ae%9f%e0%ae%bf%e0%ae%b2%e0%af%8d-%e0%ae%b5%e0%af%8c%e0%af%8d%e0%ae%b3%e0%ae%ae%e0%af%8d-%e0%ae%aa%e0%af%81/", "Content": "சென்னையில் பெய்து வரும் கன மழையால் அங்குள்ள சகலரும் பாதிக்கப்பட்டுள்ளனர். சாதாரண மக்கள், அமைச்சர்கள், நீதிபதிகள், நடிகர்கள் என எவரது வீடுகளையும் விட்டுவைக்கவில்லை வௌ்ளம். இந்நிலையில், நடிகர் சித்தார்த்தின் வீட்டுக்குள் மழை நீர் புகுந்துள்ளபோதிலும் அவர் வெள்ளத்தால் பாதிக்கப்பட்டுள்ள சென்னை மக்களுக்கு உதவி செய்து வருகிறார். ”வீட்டிற்குள் வெள்ளநீர் புகுந்துவிட்டது. மாடிக்கு செல்கிறோம். தமிழ்நாட்டை கடவுள் தான் காப்பாற்ற வேண்டும்,” என இது குறித்து அவர் ட்விட்டரில் தெரிவித்துள்ளார். ”பாத்ரூம்கள் வெள்ளத்தில் மூழ்கின. டிரெய்னில் இருந்து நீர் வருகிறது. நான் ஒரு பிரபல நடிகர். இது என் வீடு. தமிழகத்தில் மீதமுள்ளவர்களின் நிலையை யோசித்து பாருங்கள்,” எனவும் அவர் குறிப்பிட்டுள்ளார். இதேவேளை, மக்களை கார் மூலம் வௌ்ள நீர் புகுந்துள்ள இடங்களிலிருந்து அப்புறப்படுத்தும் பணியிலும் அவர் ஈடுபட்டுள்ளார். உணவுப் பொதிகளை மக்களிடமிருந்து பெற்று பாதிக்கப்பட்ட மக்களுக்கு விநியோகிக்கவும் அவர் நடவடிக்கை எடுத்துள்ளார்."}