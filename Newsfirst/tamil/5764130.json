{"Header": ["\nஇங்கிலாந்து கிரிக்கெட் அணியின் தலைமை பயிற்சியாளர் பதவி நீக்கம்"], "Time": ["\n01 Feb, 2014\t", "| 12:02 pm ", "\n"], "Url": "https://www.newsfirst.lk/tamil/2014/02/01/%e0%ae%87%e0%ae%99%e0%af%8d%e0%ae%95%e0%ae%bf%e0%ae%b2%e0%ae%be%e0%ae%a8%e0%af%8d%e0%ae%a4%e0%af%81-%e0%ae%95%e0%ae%bf%e0%ae%b0%e0%ae%bf%e0%ae%95%e0%af%8d%e0%ae%95%e0%af%86%e0%ae%9f%e0%af%8d-%e0%ae%85/", "Content": "இங்கிலாந்து கிரிக்கெட் அணியின் தலைமை பயிற்சியாளர் அண்டி பிளவர் அப் பதவியில் இருந்து நீக்கப்பட்டுள்ளார். அவுஸ்திரேலியாவில் நடைபெற்ற ஆஷஸ் டெஸ்ட் போட்டி தொடரில் தோல்வி அடைந்தமையாலேயே  அவர் பதவி நீக்கம் செய்யப்பட்டுள்ளதாக தெரிவிக்கப்பட்டுள்ளது. ஆஷஸ் தொடரில் 5-0 என்ற கணக்கிலும், ஒருநாள் தொடரில் 4-1 என்ற கணக்கிலும் இங்கிலாந்து அணி படுதோல்வியடைந்தது.  2வது இருபதுக்கு-20  போட்டியிலும் அந்த அணி தோல்வியைத் தழுவி தொடரை இழந்தது. அண்டி பிளவர் கடந்த 2009ம் ஆண்டு இங்கிலாந்து அணியின் பயிற்சியாளராக நியமிக்கப்பட்டார். அவரது வருகைக்குப் பின் இங்கிலாந்து அணி டெஸ்ட், ஒருநாள் மற்றும் இருபதுக்கு-20  போட்டிகளில் முதலாம் இடத்தைப் பிடித்தது. மேலும் தொடர்ந்து 3 ஆஷஸ் தொடரையும் கைப்பற்றியது. 2010ஆம் ஆண்டு இருபதுக்கு- 20  உலக கிண்ணத்தையும் இங்கிலாந்து அணி வென்றது குறிப்பிடதக்கது."}