{"Header": ["\nஒன்றிணைந்த எதிர்க்கட்சியின் பாத யாத்திரை நிறைவடைந்தது"], "Time": ["\n01 Aug, 2016\t", "| 7:36 pm ", "\n"], "Url": "https://www.newsfirst.lk/tamil/2016/08/01/%e0%ae%92%e0%ae%a9%e0%af%8d%e0%ae%b1%e0%ae%bf%e0%ae%a3%e0%af%88%e0%ae%a8%e0%af%8d%e0%ae%a4-%e0%ae%8e%e0%ae%a4%e0%ae%bf%e0%ae%b0%e0%af%8d%e0%ae%95%e0%af%8d%e0%ae%95%e0%ae%9f%e0%af%8d%e0%ae%9a-13/", "Content": "ஒன்றிணைந்த எதிர்க்கட்சி ஏற்பாடு செய்திருந்த பாத யாத்திரை இன்று (01) லிப்டன் சுற்றுவட்டத்தில் நிறைவடைந்தது. ஒன்றிணைந்த எதிர்க்கட்சி ஏற்பாடு செய்திருந்த பாத யாத்திரையின் இறுதி நாளான இன்று (01) கிரிபத்கொடையில் இன்றைய பாத யயாத்திரை ஆரம்பமானது. முன்னாள் ஜனாதிபதி மஹிந்த ராஜபக்ஸவும் இதன்போது கலந்துகொண்டிருந்தார். பாத யாத்திரை கொழும்பு நோக்கி பயணித்த போதிலும், இறுதியில் எங்கு நிறைவடைகின்றது என்பது தொடர்பில் இன்று மாலை வரை குறிப்பிடப்பட்டிருக்கவில்லை. பின்னர் பேஸ்லைன் வீதியூடாக வந்த பேரணி, ஒருகொடவத்தை சந்தியூடாக மாளிகாவத்தையை அடைந்தது. முன்னாள் ஜனாதிபதி மாளிகாவத்தையில் வைத்து மீண்டும் பாத யாத்திரையில் இணைந்துகொண்டார். இதேவேளை, பாத யாத்திரையில் சென்றவர்கள் டாலி வீதியிலுள்ள ஶ்ரீ லங்கா சுதந்திரக் கட்சியின் தலைமை அலுவலகத்திற்கு அருகில் அமைதியற்ற முறையில் செயற்பட்டனர். ஒன்றிணைந்த எதிர்க்கட்சியின் பாத யாத்திரை காரணமாக, கண்டி கொழும்பு பிரதான வீதியில் கடும் வாகன நெரிசல் ஏற்பட்டது. பேஸ்லைன் வீதியில் இன்று பிற்பகல் மூன்று மணியளவில் கடும் வாகன நெரிசல் ஏற்பட்டது."}