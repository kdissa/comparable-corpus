{"Header": ["\nபுத்தளத்தில் சிறுமியை துஷ்பிரயோகத்திற்கு உட்படுத்த முயற்சித்தவர் பிரதேசவாசிகள் மடக்கிப் பிடிப்பு"], "Time": ["\n01 Jun, 2015\t", "| 9:01 pm ", "\n"], "Url": "https://www.newsfirst.lk/tamil/2015/06/01/%e0%ae%aa%e0%af%81%e0%ae%a4%e0%af%8d%e0%ae%a4%e0%ae%b3%e0%ae%a4%e0%af%8d%e0%ae%a4%e0%ae%bf%e0%ae%b2%e0%af%8d-%e0%ae%9a%e0%ae%bf%e0%ae%b1%e0%af%81%e0%ae%ae%e0%ae%bf%e0%ae%af%e0%af%88-%e0%ae%a4%e0%af%81/", "Content": "புத்தளத்தில் முன்பள்ளிச் சிறுமியை கடத்திச்சென்று துஷ்பிரயோகத்திற்கு உட்படுத்த முயற்சித்ததாக கூறப்படும் ஒருவரை பிரதேச வாசிகள் மடக்கிப் பிடித்து இன்று பொலிஸாரிடம் ஒப்படைத்துள்ளனர். தாயார் அழைத்துவருமாறு தெரிவித்ததாக கூறி, சிறுமி கடத்திச்செல்லப்பட்டுள்ளார். புத்தளம் தில்அடிய ரயில் நிலைய வீதிக்கு அருகில் குறித்த நபரை இன்று (01) பிரதேச மக்கள் வழிமறித்துள்ளனர். சிறுமியை கடத்தி, காட்டுப் பகுதிக்கு அழைத்துச்சென்ற சந்தர்ப்பத்தில் பிரதேச மக்கள் குறித்த நபரை மடக்கிப் பிடித்துள்ளனர். பாடசாலை முடிந்ததும் முச்சக்கர வண்டியில் நாளாந்தம் வீடு திரும்பும் 08 வயதுச் சிறுமியை ஏமாற்றி, அந்த நபர் சிறுமியை கடத்திச் சென்றுள்ளார். முன்னர் அறிந்திராத ஒருவருடன் சிறுமி செல்வதை கண்ட பெண்ணொருவர், சிறுமியின் தாயாருக்கு தொலைபேசி மூலம் தெரியப்படுத்தியுள்ளார். இதன்போது சிறுமியை கடத்தியவர் அவரை ரயில் நிலைய வீதிக்கு அருகிலிருந்த காட்டுப் பகுதிக்கு அழைத்துச்சென்றுள்ளார். பிரதேச மக்களின் தலையீட்டினால் சிறுமி காப்பாற்றப்பட்டதுடன், அவரது தாயாரிடம் ஒப்படைக்கப்பட்டுள்ளார். கைதுசெய்யப்பட்ட சந்தேகநபர் பிரதேசத்தில் இருந்து தப்பிச்சென்ற ஒரு குற்றவாளி என பொலிஸார் தெரிவித்தனர்."}