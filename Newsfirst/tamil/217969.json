{"Header": ["\nலைலா மற்றும் சுருக்கு வலை மீன்பிடிக்கு விதிக்கப்பட்ட தடையில் மாற்றமில்லை"], "Time": ["\n04 Feb, 2016\t", "| 7:33 am ", "\n"], "Url": "https://www.newsfirst.lk/tamil/2016/02/04/%e0%ae%b2%e0%af%88%e0%ae%b2%e0%ae%be-%e0%ae%ae%e0%ae%b1%e0%af%8d%e0%ae%b1%e0%af%81%e0%ae%ae%e0%af%8d-%e0%ae%9a%e0%af%81%e0%ae%b0%e0%af%81%e0%ae%95%e0%af%8d%e0%ae%95%e0%af%81-%e0%ae%b5%e0%ae%b2/", "Content": "லைலா மற்றும் சுருக்கு வலைகளை பயன்படுத்தி மீன் பிடிப்பதற்கு விதிக்கப்பட்டுள்ள தடை எந்த சந்தர்பத்திலும் மாற்றத்திற்கு உட்படாது என கடற்றொழில் மற்றும் நீரியல் வள அமைச்சர் மஹிந்த அமரவீர தெரிவித்துள்ளார் . மீனவ பிரிநிதிகள் சிலருடன் கொழும்பில் நேற்று மாலை இடம் பெற்ற கலந்துரையாடலின் போது அமைச்சர் இதனை குறிப்பிட்டுள்ளார் . சட்டவிரோத மீன்பிடி முறை தொடர்பான தடை உத்தரவு எதிர்வரும் 21 ஆம் திகதி முதல் அமுல்படுத்தும் வகையில் பிறப்பிக்கப்பட்டது. எனினும் மீனவர்களின் கோரிக்கைகளின் பிரகாரம் உடன் அமுலுக்கு வரும் வகையில் இந்த தடை உத்தரவை நடைமுறைப்படுத்துமாறு சம்பந்தப்பட்ட நிறுவனங்களுக்கு நேற்று மாலை அறிவித்தல் விடுக்கப்பட்டுள்ளதாகவும் கடற்றொழில் அமைச்சர் கூறியுள்ளார். அமைச்சினால் வௌியிடப்பட்ட சுற்றுநிரூபம் தொடர்பில் தௌிவின் காரணமாகவே கடந்த சில நாட்களாக மீவர்கள வீதியில் இறங்கி ஆர்ப்பாட்டத்தில் ஈடுபட்டதாகவும், குறித்த சுற்றுநிரூபம் தொடர்பில் மீவப் பிரதிநிதிகளுக்கு தகுந்த தௌிவூட்டல் வழங்கப்ட்டுள்ளதாகவும் கடற்றொழில் மற்றும் நீரியல் வள அமைச்சர் மஹிந்த அமரவீர சுட்டிக்காட்டியுள்ளார்."}