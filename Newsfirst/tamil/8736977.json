{"Header": ["\nகேலக்ஸி 7 ரக செல்போன் விற்பனையை நிறுத்தியது சாம்சங்"], "Time": ["\n02 Sep, 2016\t", "| 5:11 pm ", "\n"], "Url": "https://www.newsfirst.lk/tamil/2016/09/02/%e0%ae%95%e0%af%87%e0%ae%b2%e0%ae%95%e0%af%8d%e0%ae%b8%e0%ae%bf-7-%e0%ae%b0%e0%ae%95-%e0%ae%9a%e0%af%86%e0%ae%b2%e0%af%8d%e0%ae%aa%e0%af%8b%e0%ae%a9%e0%af%8d-%e0%ae%b5%e0%ae%bf%e0%ae%b1%e0%af%8d/", "Content": "பேட்டரிகள் வெடிப்பதாக முறைப்பாடுகள் முன்வைக்கப்பட்டதையடுத்து, கேலக்ஸி 7 ரக செல்போன் விற்பனையை நிறுத்துவதாக சாம்சங் நிறுவனம் அறிவித்துள்ளது. சாம்சங் கேலக்ஸி 7 அறிமுகப்படுத்தப்பட்டு இரண்டு வாரங்களே கடந்துள்ள நிலையில், இந்த அறிவிப்பு வெளியாகியுள்ளது. இந்த புதிய ரக மொபைல் போன்களை வாங்கியிருந்தவர்கள் சிலர், சார்ஜ் செய்யும் போது போன் வெடித்துவிட்டதாக முறைப்பாடு செய்துள்ளனர். ஏற்கனவே கேலக்ஸி 7 ரக போன்களை வாங்கியிருப்பவர்கள் அதற்குப் பதிலாக புதியதொரு ஸ்மார்ட்போனை பெற்றுக்கொள்ள முடியும் என சாம்சங் அறிவித்துள்ளது. சாம்சங் கேலக்ஸி 7 அறிமுகப்படுத்தப்பட்டதில் இருந்து இதுவரை 10 இலட்சம் போன்கள் விற்கப்பட்டுள்ளமை குறிப்பிடத்தக்கது."}