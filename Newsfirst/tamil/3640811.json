{"Header": ["\nவெலிக்கடை கைதிகள் 27 பேர் கொலை: எமில் ரஞ்சன் லமாஹேவா நிபந்தனைகளுடன் கூடிய பிணையில் விடுவிப்பு"], "Time": ["\n04 Apr, 2019\t", "| 4:43 pm ", "\n"], "Url": "https://www.newsfirst.lk/tamil/2019/04/04/%e0%ae%b5%e0%af%86%e0%ae%b2%e0%ae%bf%e0%ae%95%e0%af%8d%e0%ae%95%e0%ae%9f%e0%af%88-%e0%ae%95%e0%af%88%e0%ae%a4%e0%ae%bf%e0%ae%95%e0%ae%b3%e0%af%8d-27-%e0%ae%aa%e0%af%87%e0%ae%b0%e0%af%8d-%e0%ae%95/", "Content": "Colombo (News 1st) சிறைச்சாலைகள் முன்னாள் ஆணையாளர் எமில் ரஞ்சன் லமாஹேவா பலத்த நிபந்தனைகளுடன் கூடிய பிணையில் விடுவிக்கப்பட்டுள்ளார். மேன்முறையீட்டு நீதிமன்றத்தில் நீதிபதிகளான ஷிரான் குணரத்ன மற்றும் நிஷங்க பந்துல கருணாரத்ன ஆகியோர் முன்னிலையில் எமில் ரஞ்சன் லமாஹேவாவிற்கு எதிரான வழக்கு இன்று விசாரணைக்கு எடுத்துக்கொள்ளப்பட்ட போதே பிணை வழங்கப்பட்டது. ஒரு இலட்சம் ரூபா ரொக்கப்பிணையிலும் தலா 5 இலட்சம் ரூபா பெறுமதியான இரண்டு சரீரப் பிணைகளிலும் செல்ல சந்தேகநபருக்கு அனுமதி வழங்கப்பட்டுள்ளது. 2012 ஆம் ஆண்டு வெலிக்கடை சிறைச்சாலையில் தடுத்து வைக்கப்பட்டிருந்த கைதிகள் மற்றும் சந்தேகநபர்கள் 27 பேரை கொலை செய்தமை தொடர்பில் எமில் ரஞ்சன் லமாஹேவா சந்தேகத்தின் அடிப்படையில் கைது செய்யப்பட்டு ஒரு வருடத்திற்கும் அதிகக் காலம் விளக்கமறியலில் வைக்கப்பட்டிருந்தமை குறிப்பிடத்தக்கது."}