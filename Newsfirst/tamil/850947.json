{"Header": ["\nமக்கள் சக்தி: தொடங்கொட மக்களுக்கு சனசமூக நிலையம் கையளிப்பு"], "Time": ["\n04 Jan, 2017\t", "| 9:49 pm ", "\n"], "Url": "https://www.newsfirst.lk/tamil/2017/01/04/%e0%ae%ae%e0%ae%95%e0%af%8d%e0%ae%95%e0%ae%b3%e0%af%8d-%e0%ae%9a%e0%ae%95%e0%af%8d%e0%ae%a4%e0%ae%bf-%e0%ae%a4%e0%af%8a%e0%ae%9f%e0%ae%99%e0%af%8d%e0%ae%95%e0%af%8a%e0%ae%9f-%e0%ae%ae%e0%ae%95/", "Content": "நியூஸ்பெஸ்ட் மக்கள் சக்தி 100 நாட்கள் திட்டத்தின் இரண்டாவது கட்டத்தின் கீழ் களுத்துறை – தொடங்கொட பகுதி மக்களுக்கு இன்று சனசமூக நிலையம் கையளிக்கப்பட்டது. பொதுத்தேவைகளை நிறைவேற்றிக் கொள்வதற்கு பொது இடம் ஒன்று இல்லாமையால் தொடங்கொட ஹிம்புடிவில பகுதி மக்கள் பல வருடங்களாக பல்வேறு பிரச்சினைகளுக்கு முகங்கொடுத்து வந்தனர். இதற்காக மாற்று இடம் ஒன்று வழங்கப்பட்ட போதிலும் அது சிறந்த தீர்வாக அமையவில்லை. தொடங்கொட மக்களின் இந்த கோரிக்கைக்கு மக்கள் சக்தி 100 நாட்கள் திட்டத்தினூடாக தீர்வு வழங்கப்பட்டுள்ளதுடன், இதனூடாக 400 குடும்பங்களுக்கும் மேற்பட்ட மக்கள் நன்மையடையவுள்ளனர். இந்த செயற்றிட்டத்திற்கு அவுஸ்திரேலியாவில் வசிக்கும் நலீன் ரத்நாயக்க மற்றும் ஜெட் ஓல்ட்ரிங் நிறுவனத்தைச் சேர்ந்தவர்கள் நிதி அனுசரணை வழங்கியிருந்தனர்."}