{"Header": ["\nநல்ல நுண்ணியிரிகளை அழித்துவிடும் டியோடரன்ட்கள் – ஆய்வில் தகவல்"], "Time": ["\n04 Feb, 2016\t", "| 6:47 pm ", "\n"], "Url": "https://www.newsfirst.lk/tamil/2016/02/04/%e0%ae%a8%e0%ae%b2%e0%af%8d%e0%ae%b2-%e0%ae%a8%e0%af%81%e0%ae%a3%e0%af%8d%e0%ae%a3%e0%ae%bf%e0%ae%af%e0%ae%bf%e0%ae%b0%e0%ae%bf%e0%ae%95%e0%ae%b3%e0%af%88-%e0%ae%85%e0%ae%b4%e0%ae%bf%e0%ae%a4%e0%af%8d/", "Content": "வியர்வைக்காகப் பயன்படுத்தப்படும் டியோடரன்ட்கள் எனப்படும் மணமூட்டிகள், உடல் நோய்களை எதிர்க்கும் நல்ல நுண்ணுயிரிகளை அழித்துவிடுவதாக ஆய்வில் தெரியவந்துள்ளது. வட கரோலினா மத்திய பல்கலைக்கழக பேராசிரியர் ஹோர்வத் உள்ளிட்ட ஆய்வாளர்கள் இதுதொடர்பாக நடத்திய ஆய்வில் 17 பேர் ஆய்வுக்கு உட்படுத்தப்பட்டனர். 8 நாட்கள் இப்பரிசோதனை நடத்தப்பட்டது. முதல் நாளில், ஆய்வுக்கு உட்படுத்தப்பட்டவர்கள் வழக்கம்போல டியோடரன்ட் அல்லது வியர்வை எதிர்ப்பானை பயன்படுத்தினர். 2 ஆவது நாளிலிருந்து, 6 ஆவது நாள் வரை எதையும் பயன்படுத்தவில்லை. 7,8 ஆவது நாட்களில் வழக்கம்போல் பயன்படுத்தினர். அவர்களின் அக்குள் பகுதியிலிருந்து பரிசோதனை மாதிரி சேகரிக்கப்பட்டு ஆய்வுக்கு உட்படுத்தப்பட்டது. முதல் நாளில் டியடோரன்ட் பயன்படுத்தியவர்களிடம் நுண்ணுயிரிகள் வெகுவாக அழிந்திருப்பது தெரியவந்தது. பயன்படுத்தியவர்கள் அதனை நிறுத்திய பிறகு, நுண்ணுயிரிகள் குறிப்பிடத்தக்க அளவில் வளர்வதும் தெரிய வந்தது. டியோடரன்ட் மற்றும், வியர்வை எதிர்ப்பான்கள், நோய் விளைவிக்கும் நுண்ணுயிரிகளை எதிர்க்கும் தோல் நுண்ணுயிரிகளை அழித்து விடுகின்றன என ஆய்வில் தெரியவந்துள்ளது. அதாவது, தீமை செய்யும் நுண்ணுயிரிகளை அழிப்பதை விட, நன்மை செய்யும் நுண்ணுயிரிகளையே இவை அழித்துவிடுகின்றன."}