{"Header": ["\nபிரேமம் படத்துடன் ஒப்பிட வேண்டாம் – ஷ்ருதி ஹாசன்"], "Time": ["\n01 Sep, 2016\t", "| 3:17 pm ", "\n"], "Url": "https://www.newsfirst.lk/tamil/2016/09/01/%e0%ae%aa%e0%ae%bf%e0%ae%b0%e0%af%87%e0%ae%ae%e0%ae%ae%e0%af%8d-%e0%ae%aa%e0%ae%9f%e0%ae%a4%e0%af%8d%e0%ae%a4%e0%af%81%e0%ae%9f%e0%ae%a9%e0%af%8d-%e0%ae%92%e0%ae%aa%e0%af%8d%e0%ae%aa%e0%ae%bf%e0%ae%9f/", "Content": "மலையாளத்தில் சூப்பர் ஹிட் படமான பிரேமம், தற்போது தெலுங்கில் உருவாக்கப்பட்டு வருகிறது. மலையாளப் படத்தில் மலர் டீச்சராக நடித்து ரசிகர்கள் மனதில் நீங்கா இடம்பிடித்தவர் சாய் பல்லவி. தெலுங்கில் அவர் வேடத்தில் ஷ்ருதி ஹாசன் நடிக்கிறார். நாக சைதன்யா, ஷ்ருதி நடித்த மலரே பாடலின் தெலுங்கு வடிவத்தின் வீடியோ வெளியிடப்பட்டது. இதைப் பார்த்து சமூகவலைத்தளத்தில் நிறைய விமர்சனங்கள் வெளிவந்தன. இந்நிலையில், வார இதழ் ஒன்றுக்கு ஷ்ருதி இதுபற்றி கருத்துத் தெரிவித்துள்ளார். [quote]பிரேமம் இயக்குநர் அல்போன்ஸின் இயக்கம் மிகவும் பிடித்தது. தெலுங்கு ரீமேக்கில் கூப்பிடும்போது, எல்லோருக்கும் பிடித்த படம், நாம பண்ணனுமா என்கிற சின்னத் தயக்கம் இருந்தது. ஆனால் தெலுங்கு பிரேமம் இயக்குநர் சந்து, ஒரிஜினலின் அழகை இழக்காமல் புதுவிதத்தில் பண்ணியிருக்கார். ஒரே ஒரு கோரிக்கை. இதை பிரேமம் படத்துடன் ஒப்பிடாமல் வேறொரு படமாகப் பார்க்கவும்.[/quote] என்று ஷ்ருதி கூறியுள்ளார்."}