{"Header": ["\nகிழக்கு பல்கலைகழகத்தின் கலை கலாசார பீடத்தின் கல்வி நடவடிக்கைகள் தற்காலிகமாக இடைநிறுத்தம்"], "Time": ["\n01 Feb, 2015\t", "| 2:00 pm ", "\n"], "Url": "https://www.newsfirst.lk/tamil/2015/02/01/%e0%ae%95%e0%ae%bf%e0%ae%b4%e0%ae%95%e0%af%8d%e0%ae%95%e0%af%81-%e0%ae%aa%e0%ae%b2%e0%af%8d%e0%ae%95%e0%ae%b2%e0%af%88%e0%ae%95%e0%ae%b4%e0%ae%95%e0%ae%a4%e0%af%8d%e0%ae%a4%e0%ae%bf%e0%ae%a9-2/", "Content": "கிழக்கு பல்கலைகழகத்தின் கலை கலாசார பீடத்தின் கல்வி நடவடிக்கைகள் தற்காலிகமாக இடைநிறுத்தப்பட்டுள்ளது. கிழக்கு பல்கலைகழகத்தில் நேற்று முந்தினம் இடம்பெற்ற ஆர்ப்பாட்டத்தின் போது பீடாதிபதியின் அறிவிருத்தல்களை புறக்கணித்து மாணவர்கள் செயற்பட்டமையால் இந்த நடவடிக்கை எடுக்கப்பட்டுள்ளது. ஆகவே சம்பவத்துடன் தொடர்புடைய மாணவர்கள் விரிவுரையாளர்களிடம் மண்ணிப்பு கோரும்வரை, கலை பீட மாணவர்களுக்கான கல்வி நடவடிக்கைகள் மேற்கொள்ளப்படமாட்டாது எனவும் அறிவிக்கப்பட்டுள்ளது. இந்த விடயம் தொடர்பில் கிழக்கு பல்கலைகழகத்தின் உபவேந்தர் கிட்ணர் கோபிந்தராஜாவிடம் நியூஸ்பெஸ்ட் வினவியப் போது, இந்த விடயம் தொடர்பில் பீடாதிபதியுடன் கலந்துரையாடியுள்ளதாவும் விரைவில் சாதகமான பதிலை அவரிடமிருந்து எதிர்பார்த்துள்ளதாகவும் கிட்ணர் கோபிந்தராஜா கூறினார்."}