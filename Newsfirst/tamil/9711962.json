{"Header": ["\nபனிப்போரை நிறுத்துக: பிரதமர், வட மாகாண முதல்வரிடம் மனோ கணேசன் வேண்டுகோள்"], "Time": ["\n01 Apr, 2015\t", "| 7:14 pm ", "\n"], "Url": "https://www.newsfirst.lk/tamil/2015/04/01/%e0%ae%aa%e0%ae%a9%e0%ae%bf%e0%ae%aa%e0%af%8d%e0%ae%aa%e0%af%8b%e0%ae%b0%e0%af%88-%e0%ae%a8%e0%ae%bf%e0%ae%b1%e0%af%81%e0%ae%a4%e0%af%8d%e0%ae%a4%e0%af%81%e0%ae%95-%e0%ae%aa%e0%ae%bf%e0%ae%b0/", "Content": "வட மாகாண முதலமைச்சருக்கும் பிரதமருக்கும் இடையிலான பனிப்போர் உடனடியாக நிறுத்தப்பட வேண்டும் என ஜனநாயக மக்கள் முன்னணியின் தலைவர் மனோ கணேசன் தெரிவித்துள்ளார். கொழும்பில் இன்று நடைபெற்ற ஊடக சந்திப்பிலேயே அவர் இதனைக் கூறினார். அவர் தெரிவித்ததாவது; [quote]வட மாகாண முதலமைச்சர் விக்னேஸ்வரன் அவர்களுக்கும் இலங்கையின் பிரதமர் ரணில் விக்ரமசிங்க அவர்களுக்கும் இடையிலான பனிப்போர் உடனடியாக நிறுத்தப்பட வேண்டும் என்ற கோரிக்கையை விடுக்க விரும்புகின்றேன். அவர்கள் இருவரதும் ஐக்கிய செயற்பாடு நாட்டிற்குத் தேவையாக இருக்கின்றது. நல்வாழ்வு உருவாக வேண்டும் என்றால் அதற்கு அடிப்படை வடக்கும் தெற்கும் இணைந்து செயற்பட வேண்டும். அதற்கான அடிப்படை பிரதமர் அவர்களுக்கும் முதல்வர் அவர்களுக்குமான உறவு என நினைக்கின்றேன்.[/quote] என்றார்."}