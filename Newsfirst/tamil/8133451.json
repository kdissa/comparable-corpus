{"Header": ["\nபஸ் கட்டண திருத்தம் தொடர்பிலான கலந்துரையாடல் விரைவில்"], "Time": ["\n02 Jun, 2016\t", "| 12:43 pm ", "\n"], "Url": "https://www.newsfirst.lk/tamil/2016/06/02/%e0%ae%aa%e0%ae%b8%e0%af%8d-%e0%ae%95%e0%ae%9f%e0%af%8d%e0%ae%9f%e0%ae%a3-%e0%ae%a4%e0%ae%bf%e0%ae%b0%e0%af%81%e0%ae%a4%e0%af%8d%e0%ae%a4%e0%ae%ae%e0%af%8d-%e0%ae%a4%e0%af%8a%e0%ae%9f%e0%ae%b0/", "Content": "பஸ் கட்டண திருத்தம் தொடர்பிலான கலந்துரையாடலொன்று அடுத்த வாரமளவில் இடம்பெறவுள்ளதாக தேசிய போக்குவரத்து ஆணைக்குழு தெரிவித்துள்ளது. போக்குவரத்துத் துறை அமைச்சரிடம் இந்த விடயம் தொடர்பிலான அறிக்கையை கையளித்ததன் பின்னர் கட்டணங்கள் தொடர்பில் இறுதித்தீர்மானம் எட்டப்படவுள்ளதாக தேசிய போக்குவரத்து ஆணைக்குழுவின் தலைவர் எம்.பி.ஏ. ஹேமச்சந்திர குறிப்பிட்டார். போக்குவரத்து நெரிசல் காரணமாக வீணடிக்கப்படும் எரிபொருளின் செலவை பயணிகள் கட்டணத்திலிருந்து அறவிடுவது தொடர்பிலான வேண்டுகோளை தனியார் பஸ் உரிமையாளர்கள் சங்கத்தின் தலைவர் கெமுனு விஜேரத்ன விடுத்திருந்ததாகவும் தேசிய போக்குவரத்து ஆணைக்குழுவின் தலைவர் நியூஸ் பெஸ்டுக்கு தெரிவித்தார். இந்த விடயம் தொடர்பில் இதுவரை தீர்மானம் எட்டப்படவில்லை எனவும் தேசிய போக்குவரத்து ஆணைக்குழுவின் தலைவர் தெரிவித்தார்."}