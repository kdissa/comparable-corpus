{"Header": ["\nசுமார் 300 மில்லியன் ரூபா செலவில் ரயில்வே அருங்காட்சியகம்: தொழிற்சங்கங்கள் எதிர்ப்பு"], "Time": ["\n04 Jan, 2017\t", "| 3:42 pm ", "\n"], "Url": "https://www.newsfirst.lk/tamil/2017/01/04/%e0%ae%9a%e0%af%81%e0%ae%ae%e0%ae%be%e0%ae%b0%e0%af%8d-300-%e0%ae%ae%e0%ae%bf%e0%ae%b2%e0%af%8d%e0%ae%b2%e0%ae%bf%e0%ae%af%e0%ae%a9%e0%af%8d-%e0%ae%b0%e0%af%82%e0%ae%aa%e0%ae%be-%e0%ae%9a%e0%af%86/", "Content": "சுமார் 300 மில்லியன் ரூபா செலவில் ரயில்வே அருங்காட்சியகம் ஒன்றினை அமைக்கும் தீர்மானத்திற்கு தொழிற்சங்கங்கள் எதிர்ப்பு தெரிவித்துள்ளன. இந்த நிதியைக் கொண்டு ரயில் பெட்டிகளைத் தயாரிக்கும் நிலையமொன்றை அமைப்பதே உசிதமானது என ரயில்வே தொழிற்சங்க கூட்டமைப்பின் இணை ஏற்பாட்டாளர் எஸ்.பி. விதானகே குறிப்பிட்டார். பாரிய தொகையை செலவிட்டு ரயில்வே அருங்காட்சியகம் அமைப்பது காலத்தின் தேவை அல்லவெனவும் அவர் கூறினார். ரயில் பெட்டிகளைப் புனரமைப்பதற்கும் ரயில் பெட்டிகளைத் தயாரிப்பதற்கும் நாட்டில் தொழிற்சாலை ஒன்று காணப்படவில்லை என்பதால் அதுகுறித்து கவனம் செலுத்துவது அவசியமாகும் எனவும் அவர் சுட்டிக்காட்டினார்."}