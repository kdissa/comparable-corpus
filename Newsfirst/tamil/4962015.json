{"Header": ["\nநல்லூர் கந்தசுவாமி ஆலய வருடாந்த மகோற்சவத்தில் இன்று தீர்த்தோற்சவம்"], "Time": ["\n01 Sep, 2016\t", "| 9:39 pm ", "\n"], "Url": "https://www.newsfirst.lk/tamil/2016/09/01/%e0%ae%a8%e0%ae%b2%e0%af%8d%e0%ae%b2%e0%af%82%e0%ae%b0%e0%af%8d-%e0%ae%95%e0%ae%a8%e0%af%8d%e0%ae%a4%e0%ae%9a%e0%af%81%e0%ae%b5%e0%ae%be%e0%ae%ae%e0%ae%bf-%e0%ae%86%e0%ae%b2%e0%ae%af-%e0%ae%b5-2/", "Content": "வரலாற்று சிறப்புமிக்க யாழ்ப்பாணம் நல்லூர் கந்தசுவாமி ஆலயத்தின் வருடாந்த மகோற்சவத்தில் இன்று தீர்த்தோற்சவம் நடைபெற்றது. கடந்த மாதம் 08 ஆம் திகதி கொடியேற்றத்துடன் ஆரம்பமாகிய நல்லைக்கந்தனின் வருடாந்த மகோற்சவத்தில் நேற்றைய தினம் தேர்த்திருவிழா விமரிசையாக நடைபெற்றது. தீர்தோற்சவத்தை முன்னிட்டு இன்று காலை முதல் முருகப்பெருமானுக்கு விசேட பூஜைகள் இடம்பெற்றன. அதனையடுத்து வள்ளி, தெய்வானை சமேதராய் சண்முகப்பெருமான் வெளிவீதி உலாவந்து பக்தர்களுக்கு அருட்காட்சி புரிந்தார். இருபத்தைந்து நாள் கொண்ட மகோற்சவம் நாளைய தினம் பூங்காவனத் திருவிழாவுடன் இனிதே நிறைவுபெறவுள்ளது."}