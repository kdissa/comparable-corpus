{"Header": ["\nசிவில் விமான சேவையை சர்வதேச தரத்திற்கு உயர்த்துவதற்கு அரசாங்கம் அர்ப்பணிப்புடன் செயற்படுகின்றது"], "Time": ["\n01 Aug, 2016\t", "| 7:42 pm ", "\n"], "Url": "https://www.newsfirst.lk/tamil/2016/08/01/%e0%ae%9a%e0%ae%bf%e0%ae%b5%e0%ae%bf%e0%ae%b2%e0%af%8d-%e0%ae%b5%e0%ae%bf%e0%ae%ae%e0%ae%be%e0%ae%a9-%e0%ae%9a%e0%af%87%e0%ae%b5%e0%af%88%e0%ae%af%e0%af%88-%e0%ae%9a%e0%ae%b0%e0%af%8d%e0%ae%b5/", "Content": "ஆசிய பசுபிக் வலய விமான சேவை பணிப்பாளர் நாயகங்களின் 53 ஆவது மாநாடு இன்று ஜனாதிபதி மைத்திரிபால சிறிசேன தலைமையில் நடைபெற்றது. இந்த நிகழ்வில் அமைச்சர்கள் உள்ளிட்ட பலர் கலந்துகொண்டிருந்தனர். இலங்கை சிவில் விமான சேவை அதிகார சபையால் ஏற்பாடு செய்யப்பட்டுள்ள இந்த மாநாடு எதிர்வரும் 5 ஆம் திகதி வரை நடைபெறவுள்ளது. இதன் போது கருத்து ஜனாதிபதி…. [quote]சிவில் விமான சேவையை சர்வதேச தரத்திற்கு உயர்த்துவதற்கு அரசாங்கம் அர்ப்பணிப்புடன் செயற்படுகின்றது. அதேபோன்று, சர்வதேச விமான சேவையை மேம்படுத்தி வளங்களை அபிவிருத்தி செய்வதற்கும் நாம் செயற்படுகின்றோம். அதேபோன்று, மேற்பார்வை நடவடிக்கைகள் தொடர்பான அறிக்கையொன்று எம்மிடமுள்ளது, மேலும் விமான பாதுகாப்பு தொடர்பில் நாம் அதிக கவனம் செலுத்தியுள்ளோம்.[/quote] இதேவேளை, அமைச்சரவை அந்தஸ்துள்ள மூன்று அமைச்சுக்களுக்கான புதிய செயலாளர்கள் நியமிக்கப்பட்டுள்ளனர். ஜனாதிபதி செயலாளர் பி.பீ.அபேகோனிடமிருந்து அவர்கள் நியமனக்கடிதங்களை பெற்றுக் கொண்டனர். வெளிவிவகார அமைச்சின் புதிய செயலாளராக அசேல வீரக்கோன் நியமிக்கப்பட்டுள்ளார். பொது நிருவாகம் மற்றும் முகாமைத்துவ அமைச்சின் செயலாளராக ஜே.ஜே.ரத்னசிறியும், தபால் அமைச்சின் புதிய செயலாளராக டி.ஜி.எம்.வி ஹப்பு ஆராச்சியும் நியமிக்கப்பட்டுள்ளனர்."}