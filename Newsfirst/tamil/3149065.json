{"Header": ["\nபுறக்கோட்டையில் காலாவதியான வாசனைத் திரவியங்கள் மீட்பு"], "Time": ["\n02 Apr, 2019\t", "| 1:19 pm ", "\n"], "Url": "https://www.newsfirst.lk/tamil/2019/04/02/%e0%ae%aa%e0%af%81%e0%ae%b1%e0%ae%95%e0%af%8d%e0%ae%95%e0%af%8b%e0%ae%9f%e0%af%8d%e0%ae%9f%e0%af%88%e0%ae%af%e0%ae%bf%e0%ae%b2%e0%af%8d-%e0%ae%95%e0%ae%be%e0%ae%b2%e0%ae%be%e0%ae%b5%e0%ae%a4%e0%ae%bf/", "Content": "Colombo (News 1st) புறக்கோட்டை – அளுத் யோன் வீதியிலுள்ள வீட்டிலிருந்து காலாவதியான வாசனைத் திரவியங்கள் மற்றும் அழகுசாதனப் பொருட்கள் கண்டுபிடிக்கப்பட்டுள்ளன. நுகர்வோர் விவகார அதிகார சபையின் அதிகாரிகள் மேற்கொண்ட விசேட சுற்றிவளைப்பு நடவடிக்கையின்போது காலாவதியான வாசனைத் திரவியங்கள் மற்றும் அழகுசாதனப் பொருட்கள் கைப்பற்றப்பட்டுள்ளன. புதுவருட காலத்தில் விற்பனை செய்வதற்குத் தயாரான நிலையில் வைக்கப்பட்ட பொருட்களே இவ்வாறு கைப்பற்றப்பட்டுள்ளன. இவ்வாறு கைப்பற்றப்பட்ட பொருட்கள் சுமார் 10 இலட்சம் ரூபா பெறுமதியானவை என, நியூஸ்பெஸ்ட்டின் செய்தியாளர் தெரிவித்துள்ளார். இந்த சம்பவத்துடன் தொடர்புடைய பாகிஸ்தானிய பிரஜைகள் மூவர் புறக்கோட்டை பொலிஸாரினால் கைது செய்யப்பட்டுள்ளதுடன், அவர்களை நீதிமன்றத்தில் ஆஜர்ப்படுத்துவதற்கு நடவடிக்கை எடுக்கப்பட்டுள்ளது."}