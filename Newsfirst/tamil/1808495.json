{"Header": ["\nஹட்டனின் சில பகுதிகளில் தீ விபத்து"], "Time": ["\n04 Feb, 2016\t", "| 10:04 pm ", "\n"], "Url": "https://www.newsfirst.lk/tamil/2016/02/04/%e0%ae%b9%e0%ae%9f%e0%af%8d%e0%ae%9f%e0%ae%a9%e0%ae%bf%e0%ae%a9%e0%af%8d-%e0%ae%9a%e0%ae%bf%e0%ae%b2-%e0%ae%aa%e0%ae%95%e0%af%81%e0%ae%a4%e0%ae%bf%e0%ae%95%e0%ae%b3%e0%ae%bf%e0%ae%b2%e0%af%8d/", "Content": "கடந்த 48 மணித்தியாலங்களில் ஹட்டனின் சில பகுதிகளில் தீ விபத்துக்கள் ஏற்பட்டுள்ளன. ஹட்டன் – கொழும்பு பிரதான வீதியின் வட்டவளை – வுட்லாண்ட் பிரதேசத்திலுள்ள காடொன்றில் இன்று பகல் தீ பரவியுள்ளது. தீயினால் 4 ஏக்கருக்கும் அதிகமான பிரதேசம் அழிவடைந்ததாக எமது செய்தியாளர் கூறினார். இதேவேளை, ஹட்டன் – மஸ்கெலியா வீதியின் வனராஜா பிரதேசத்திலும் தீ பரவியுள்ளது. மூங்கில்கள் அதிகளவு காணப்படும் பகுதியொன்றிலேயே இந்த தீ விபத்து ஏற்பட்டுள்ளது. இந்த தீ விபத்தினால் நூற்றுக்கும் அதிக மூங்கில் மரங்கள் அழிவடைந்துள்ளன. இதேவேளை, ஹட்டன் – டெவோன் சரணாலயத்திலும் நேற்று மாலை தீ பரவியது. தீயினால் 10 ஏக்கர் நிலப்பரப்பு அழிவடைந்துள்ளதுடன், மிருகங்களை வேட்டையாடுவதற்காக தீ வைக்கப்பட்டிருக்கலாம் என பிரதேச மக்கள் தெரிவித்தனர். அதிக வரட்சியான காலநிலையும் இதற்கு காரணமாக அமையலாம் என எமது பிராந்திய செய்தியாளர் கூறினார்."}