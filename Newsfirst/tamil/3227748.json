{"Header": ["\nபிரேசிலில் ஆர்ப்பாட்டங்களுக்கு மத்தியில் இடம்பெற்ற ஒலிம்பிக் சுடர் ஓட்டம்"], "Time": ["\n04 Aug, 2016\t", "| 1:06 pm ", "\n"], "Url": "https://www.newsfirst.lk/tamil/2016/08/04/%e0%ae%aa%e0%ae%bf%e0%ae%b0%e0%af%87%e0%ae%9a%e0%ae%bf%e0%ae%b2%e0%ae%bf%e0%ae%b2%e0%af%8d-%e0%ae%86%e0%ae%b0%e0%af%8d%e0%ae%aa%e0%af%8d%e0%ae%aa%e0%ae%be%e0%ae%9f%e0%af%8d%e0%ae%9f%e0%ae%99%e0%af%8d/", "Content": "பிரேசிலில் நடக்கவுள்ள ஒலிம்பிக் போட்டிகளுக்கான செலவினால் கோபமடைந்துள்ள நூற்றுக்கணக்கான ஆர்ப்பாட்டக்காரர்கள், ஒலிம்பிக் சுடர் ரியோ டி ஜெனிரோ நகரை வந்தடைந்ததும் அதற்கு எதிர்ப்பு தெரிவித்தனர். ரியோ நகரின் வடக்கில் ஒலிம்பிக் சுடர் தொடர் ஓட்டம் கடந்து சென்று கொண்டிருந்த போது, கலகத் தடுப்பு பொலிஸார் கண்ணீர் புகையை பயன்படுத்தி ஆர்ப்பாட்டக்காரர்கள் கூட்டத்தை கலைத்தனர். வாளிகளில் நீரை எடுத்து ஒலிம்பிக் சுடரை சிலர் அணைக்க முயன்றனர். நாளை ரியோ நகரில் உள்ள மரக்கானா மைதானத்தில், நடக்கவுள்ள ஓலிம்பிக் போட்டிகளின் தொடக்க விழாவை முன்னிட்டு மேலும் போராட்டங்கள் நடக்கலாம் என்று எதிர்பார்க்கப்படுகிறது. ஒலிம்பிக் போட்டிகளை காண, ஒரு மில்லியனுக்கும் அதிகமான டிக்கெட்டுகள் இன்னும் விற்கப்படாமல் உள்ளதாக, ஒலிம்பிக் போட்டி அமைப்பாளர்கள் தெரிவித்துள்ளனர்."}