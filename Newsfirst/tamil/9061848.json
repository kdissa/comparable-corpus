{"Header": ["\nஅபார வெற்றியுடன் ஐந்தாவது முறையாக ஆட்சியைக் கைப்பற்றிய கஸகஸ்தான் ஜனாதிபதி"], "Time": ["\n01 May, 2015\t", "| 5:28 pm ", "\n"], "Url": "https://www.newsfirst.lk/tamil/2015/05/01/%e0%ae%85%e0%ae%aa%e0%ae%be%e0%ae%b0-%e0%ae%b5%e0%af%86%e0%ae%b1%e0%af%8d%e0%ae%b1%e0%ae%bf%e0%ae%af%e0%af%81%e0%ae%9f%e0%ae%a9%e0%af%8d-%e0%ae%90%e0%ae%a8%e0%af%8d%e0%ae%a4%e0%ae%be%e0%ae%b5%e0%ae%a4/", "Content": "கஸகஸ்தானில் இடம்பெற்ற ஜனாதிபதித் தேர்தலில் 97.7% வாக்குகளைப்பெற்று ஐந்தாவது முறையாகவும் ஜனாதிபதியாகத் தெரிவாகியுள்ளார் நூர்சுல்தான் நஸர்பயேவ். இவரை எதிர்த்துப் போட்டியிட்டு படுதோல்வியைத் தழுவிய அபேல்கஸி கஸிநோவ் மற்றும் டுர்கன் சிஸ்டிகோவ் ஆகியோர் முறையே 0.7% மற்றும் 1.6% வாக்குகளைப் பெற்றுள்ளனர். கஸகஸ்தானில் 550 வாக்கெடுப்பு நிலையங்களில் இடம்பெற்ற இந்த ஜனாதிபதித் தேர்தலில் 95 வீதமான வாக்குப்பதிவு இடம்பெற்றுள்ளதாக தேர்தல் ஆணையகம் தெரிவித்துள்ளது. இந்தத் தேர்தல் மிக நேர்மையாகவும் அமைதியாகவும் இடம்பெற்றதாக வெளிநாட்டு தேர்தல் கண்காணிப்பாளர்கள் அறிவித்துள்ளனர். நூர்சுல்தான் நஸர்பயேவின் இந்த அபார வெற்றி, அந்நாட்டு மக்கள் அவர்மேல் வைத்துள்ள நம்பிக்கையை வெளிப்படுத்துவதாக இலங்கைக்கான கஸகஸ்தான் தூதுவர் தெரிவித்துள்ளார்."}