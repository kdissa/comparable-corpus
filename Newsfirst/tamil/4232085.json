{"Header": ["\nயோஷித்த ராஜபக்ஸவுடன் கைதானவர்களில் ஒருவர் வைத்தியசாலையில் அனுமதி"], "Time": ["\n01 Feb, 2016\t", "| 6:04 am ", "\n"], "Url": "https://www.newsfirst.lk/tamil/2016/02/01/%e0%ae%af%e0%af%8b%e0%ae%b7%e0%ae%bf%e0%ae%a4%e0%af%8d%e0%ae%a4-%e0%ae%b0%e0%ae%be%e0%ae%9c%e0%ae%aa%e0%ae%95%e0%af%8d%e0%ae%b8%e0%ae%b5%e0%af%81%e0%ae%9f%e0%ae%a9%e0%af%8d-%e0%ae%95%e0%af%88%e0%ae%a4/", "Content": "யோஷித்த ராஜபக்ஸவுடன் கைது செய்யப்பட்டவர்களில் ஒருவர் நேற்று சிறைச்சாலைகள் வைத்தியசாலையில் அனுமதிக்கப்பட்டார். அவர் கைது செய்யப்படுவதற்கு முன்னர் வாகன விபத்தொன்றில் காயமடைந்திருந்தமையே அதற்கு காரணமாகும். யோஷித்த ராஜபக்ஸ, நிஷாந்த ரணதுங்க மற்றும் ரொஹான் வெலிவிட உள்ளிட்ட ஐவரை பெப்ரவரி 11 ஆம் திகதி வரை விளக்கமறியலில் வைக்குமாறு கடுவெல நீதவான் நேற்றிரவு உத்தரவிட்டார். மேலும் சந்தேகநபர்கள் நேற்றிரவு வெலிக்கடை சிறைச்சாலைக்கு கொண்டுசெல்லப்பட்டனர். முன்னாள் ஜனாதிபதி மஹிந்த ராஜபக்ஸ மற்றும் பாராளுமன்ற உறுப்பினர் நாமல் ராஜபக்ஸ உள்ளிட்ட சிலர் யோஷித்த ராஜபக்ஸ உட்பட ஏனைய கைதிகளை பார்வையிட நேற்று பகல் சிறைச்சாலைக்கு சென்றிருந்தனர். இதேவேளை, இந்த கைது தொடர்பில் சில அரசியல்வாதிகள் இன்று கருத்து தெரிவித்தனர்."}