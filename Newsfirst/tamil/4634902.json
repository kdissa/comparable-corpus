{"Header": ["\nவயிற்றினுள் வைத்து போதைப்பொருள் கடத்தல்: பாகிஸ்தான் பிரஜை கைது"], "Time": ["\n01 May, 2015\t", "| 3:09 pm ", "\n"], "Url": "https://www.newsfirst.lk/tamil/2015/05/01/%e0%ae%b5%e0%ae%af%e0%ae%bf%e0%ae%b1%e0%af%8d%e0%ae%b1%e0%ae%bf%e0%ae%a9%e0%af%81%e0%ae%b3%e0%af%8d-%e0%ae%b5%e0%af%88%e0%ae%a4%e0%af%8d%e0%ae%a4%e0%af%81-%e0%ae%aa%e0%af%8b%e0%ae%a4%e0%af%88%e0%ae%aa/", "Content": "ஹெரோய்ன் போதைப்பொருளை சட்டவிரோதமாக நாட்டிற்குள் கொண்டுவர முயற்சித்த பாகிஸ்தான் பிரஜை கட்டுநாயக்க விமான நிலையத்தில் கைது செய்யப்பட்டுள்ளார். பொலிஸ் போதைப்பொருள் ஒழிப்பு பிரிவினரால் சந்தேகநபர் நேற்று இரவு கைது செய்யப்பட்டதாக பொலிஸார் தெரிவித்தனர். தனது வயிற்றுக்குள் சுமார் 340 கிராம் ஹெரோய்ன் போதைப்பொருளை மறைத்து வைத்து கொண்டு வந்துள்ளார். 10 கிராம் உருண்டைகளாக தயார் செய்யப்பட்ட நிலையில் ஹெரோய்ன் போதைப்பொருள் சந்தேக நபரால் கொண்டு வரப்பட்டுள்ளது. தடுப்புக் காவலின் கீழ் சந்தேகநபர் தடுத்து வைக்கப்பட்டு விசாரணைக்கு உட்படுத்தப்பட்டு வருதாக பொலிஸார் தெரிவித்தனர்."}