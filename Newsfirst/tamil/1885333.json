{"Header": ["\nதிருடப்பட்ட இலத்திரனியல் பொருட்களுடன் சுன்னாகத்தில் மூவர் கைது"], "Time": ["\n02 May, 2015\t", "| 3:28 pm ", "\n"], "Url": "https://www.newsfirst.lk/tamil/2015/05/02/%e0%ae%a4%e0%ae%bf%e0%ae%b0%e0%af%81%e0%ae%9f%e0%ae%aa%e0%af%8d%e0%ae%aa%e0%ae%9f%e0%af%8d%e0%ae%9f-%e0%ae%87%e0%ae%b2%e0%ae%a4%e0%af%8d%e0%ae%a4%e0%ae%bf%e0%ae%b0%e0%ae%a9%e0%ae%bf%e0%ae%af%e0%ae%b2/", "Content": "யாழ். சுன்னாகம் பகுதியில் திருடப்பட்டிருந்த பெருமளவு இலத்திரனியல் பொருட்களுடன் மூன்று சந்தேகநபர்களைப் பொலிஸார் கைதுசெய்துள்ளனர். இதுகுறித்து கிடைத்த இரகசியத் தகவலையடுத்து, சுன்னாகம் மயிலங்காடு பகுதி வீடொன்றில் நடத்திய தேடுதலின்போதே இலத்திரனியல் பொருட்களுடன் மூன்று சந்தேகநபர்கள் கைதுசெய்யப்பட்டதாக பொலிஸார் தெரிவித்துள்ளனர். கைப்பற்றப்பட்ட பொருட்களில் 12 நீர் இறைக்கும் இயந்திரங்கள், 42 அங்குல தொலைக்காட்சி, இலத்திரனியல் அடுப்புகள், கையடக்கத் தொலைபேசிகள் உள்ளிட்ட பல பொருட்கள் அடங்குகின்றன. சுமார் நான்கு இலட்சம் ரூபாவிற்கும் அதிக பெறுமதியுடைய பொருட்களை பொலிஸார் கைப்பற்றியுள்ளனர். மல்லாகம் நீதவான் முன்னிலையில் நேற்று (01) ஆஜர்படுத்தப்பட்டதை அடுத்து, எதிர்வரும் 14 ஆம் திகதி வரை சந்தேகநபர்களை விளக்கமறியலில் வைக்குமாறு உத்தரவிடப்பட்டுள்ளது. இதேவேளை, மீட்கப்பட்டுள்ள இலத்திரனியல் பொருட்களை அடையாளம் காண்பதற்கு சுன்னாகம் பொலிஸார் பொதுமக்களின் உதவியை நாடியுள்ளனர்."}