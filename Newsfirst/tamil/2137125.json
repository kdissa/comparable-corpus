{"Header": ["\nதேர்தல் முறைப்பாடு விசாரணைப் பிரிவுகளை பிரதேச செயலகங்களிலும் ஸ்தாபிக்க தீர்மானம்"], "Time": ["\n01 Jul, 2015\t", "| 6:58 am ", "\n"], "Url": "https://www.newsfirst.lk/tamil/2015/07/01/%e0%ae%a4%e0%af%87%e0%ae%b0%e0%af%8d%e0%ae%a4%e0%ae%b2%e0%af%8d-%e0%ae%ae%e0%af%81%e0%ae%b1%e0%af%88%e0%ae%aa%e0%af%8d%e0%ae%aa%e0%ae%be%e0%ae%9f%e0%af%81-%e0%ae%b5%e0%ae%bf%e0%ae%9a%e0%ae%be%e0%ae%b0/", "Content": "தேர்தல் முறைப்பாடு விசாரணைப் பிரிவுகளை, பிரதேச செயலகங்களிலும் ஸ்தாபிக்கவுள்ளதாக தேர்தல்கள் செயலகம் அறிவித்துள்ளது. அந்தந்த மாவட்டங்களின் நிலைமைகளை கருத்திற்கொண்டு நடவடிக்கை எடுக்கப்படும் என தேர்தல்கள் ஆணையாளர் மஹிந்த தேசப்பிரிய குறிப்பிட்டுள்ளார். தேர்தல்கள் செயலகத்தில் தேர்தல் முறைப்பாடு விசாரணைப் பிரிவு நாளைய தினம் ஆரம்பிக்கப்படவுள்ளதாகவும் தேர்தல்கள் ஆணையாளர் குறிப்பிட்டார். பொலிஸ் உத்தியோகத்தர்கள் மற்றும் சிவில் அதிகாரிகளும் இந்தப் பிரிவில் கடமையாற்றவுள்ளனர். அத்துடன், மாவட்ட செயலகங்களிலும் எதிர்வரும் 6 ஆம் திகதி முதல் தேர்தல் முறைப்பாடு விசாரணைப் பிரிவுகள் இயங்கவுள்ளன. வேட்பு மனுக்கள் கையளிக்கப்பட்டதன் பின்னர், குறித்த பகுதிகளில் நிலவும் நிலைமைகளை கருத்திற்கொண்டு பிரதேச செயலக மட்டத்தில் முறைப்பாட்டு பிரிவை நிறுவுவதற்கு நடவடிக்கை எடுக்கப்பட்டுள்ளதாகவும் தேர்தல்கள் ஆணையாளர் மேலும் தெரிவித்தார்."}