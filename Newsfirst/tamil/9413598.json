{"Header": ["\nவிக்கிலீக்ஸ் நிறுவனர் ஜூலியன் அசாஞ்சிற்கு சாதகமாக ஐ.நா. தீர்ப்பு"], "Time": ["\n04 Feb, 2016\t", "| 5:28 pm ", "\n"], "Url": "https://www.newsfirst.lk/tamil/2016/02/04/%e0%ae%b5%e0%ae%bf%e0%ae%95%e0%af%8d%e0%ae%95%e0%ae%bf%e0%ae%b2%e0%af%80%e0%ae%95%e0%af%8d%e0%ae%b8%e0%af%8d-%e0%ae%a8%e0%ae%bf%e0%ae%b1%e0%af%81%e0%ae%b5%e0%ae%a9%e0%ae%b0%e0%af%8d-%e0%ae%9c%e0%af%82/", "Content": "விக்கிலீக்ஸ் இணையத்தளத்தின் நிறுவனரான ஜூலியன் அசாஞ்சின் விவகாரத்தை ஆராய்ந்த ஐ.நா. குழு அவருக்கு சாதகமாக தீர்ப்பளித்துள்ளதாக தெரிவிக்கப்பட்டுள்ளது. பிரிட்டன் மற்றும் ஸ்வீடனில் தான் சட்டவிரோதமாக தடுத்து வைக்கப்பட்டிருந்ததாக அவர் முறையிட்டிருந்தார். ஸ்வீடனுக்கு நாடு கடத்தப்படுவதைத் தவிர்ப்பதற்காக அசாஞ்ச் லண்டனில் உள்ள ஈக்குடோரியன் தூதரகத்தில் 3 வருடங்களுக்கும் மேலாக தஞ்சமடைந்திருந்தார். இதேவேளை, ஸ்வீடனில் பாலியல் குற்றச்சாட்டு தொடர்பில் அவர் விசாரணையை எதிர்கொண்டு வருகிறார். சட்டப்படி அமுல்படுத்தப்பட முடியாத தமது முடிவு குறித்து பிரிட்டனுக்கும், ஸ்வீடனுக்கும் ஐ.நா. வின் எதேச்சதிகாரத்துடனான தடுத்து வைப்புக்கள் குறித்த குழு அறிவித்திருப்பதாக பிபிசி செய்தி வெளியிட்டுள்ளது."}