{"Header": ["\nகேப்பாப்பிலவு பிளக்குடியிருப்பு பகுதி மக்கள் தொடர் கவனயீர்ப்புப் போராட்டத்தில்"], "Time": ["\n01 Feb, 2017\t", "| 3:43 pm ", "\n"], "Url": "https://www.newsfirst.lk/tamil/2017/02/01/%e0%ae%95%e0%af%87%e0%ae%aa%e0%af%8d%e0%ae%aa%e0%ae%be%e0%ae%aa%e0%af%8d%e0%ae%aa%e0%ae%bf%e0%ae%b2%e0%ae%b5%e0%af%81-%e0%ae%aa%e0%ae%bf%e0%ae%b3%e0%ae%95%e0%af%8d%e0%ae%95%e0%af%81%e0%ae%9f%e0%ae%bf/", "Content": "முல்லைத்தீவு கேப்பாப்பிலவு பிளக்குடியிருப்பு பகுதி மக்கள் தொடர் கவனயீர்ப்பு போராட்டத்தில் ஈடுபட்டு வருகின்றனர். பிளக்குடியிருப்பு பகுதியில் தனியாருக்கு சொந்தமான காணியை விடுவிக்குமாறு வலியுறுத்தியே இந்த கவனயீர்ப்புப் போராட்டம் முன்னெடுக்கப்பட்டது. குறித்த பகுதியில் வசிக்கும் 83 பேருக்கான காணியை விடுவிப்பதற்கு நேற்று நடவடிக்கை எடுக்கப்பட்டிருந்தது. எனினும், காணி ஆணையாளர் திணைக்களத்திலிருந்தும், வனவள பாதுகாப்பு திணைக்களத்திலிருந்தும் அதிகாரிகள் வருகை தராதமையால் காணி விடுவிப்பு நடவடிக்கை நிறுத்தப்பட்டதாக எமது செய்தியாளர் குறிப்பிட்டார். இந்த சம்பவம் தொடர்பில் நாம் நேற்று செய்தி வெளியிட்டிருந்தோம் : மீள்குடியேற்றம் தொடர்பில் தொடர்ந்தும் தாம் ஏமாற்றப்பட்டு வருவதாக கேப்பாப்பிலவு மக்கள் ஆதங்கம் … இதனை அடுத்து காணியை விடுவிக்குமாறு வலியுறுத்தி நேற்று (31) மாலை முதல் பிளக்குடியிருப்பைச் சேர்ந்த சுமார் 75 பேர் தொடர் கவனயீர்ப்பு போராட்டத்தில் ஈடுபட்டு வருகின்றனர்."}