{"Header": ["\nபுகைத்தலுக்கு எதிராக நாட்டின் சில பகுதிகளில் கவனயீர்ப்புப் போராட்டங்கள் முன்னெடுப்பு"], "Time": ["\n04 Jun, 2015\t", "| 1:47 pm ", "\n"], "Url": "https://www.newsfirst.lk/tamil/2015/06/04/%e0%ae%aa%e0%af%81%e0%ae%95%e0%af%88%e0%ae%a4%e0%af%8d%e0%ae%a4%e0%ae%b2%e0%af%81%e0%ae%95%e0%af%8d%e0%ae%95%e0%af%81-%e0%ae%8e%e0%ae%a4%e0%ae%bf%e0%ae%b0%e0%ae%be%e0%ae%95-%e0%ae%a8%e0%ae%be%e0%ae%9f/", "Content": "நாட்டின் சில பகுதிகளில் புகைத்தலுக்கு எதிரான ஆர்ப்பாட்டங்கள் இன்று (04) நடைபெற்றன. கிளிநொச்சி மாகாவித்தியாலயத்திற்கு முன்பாக ஆரம்பித்த பேரணி கிளிநொச்சி பொலிஸ் நிலையம் வரை சென்றது. புகைத்தலுக்கு எதிரான பதாகைகளை தாங்கியவாறு மக்கள் பேரணியாக சென்றனர். இந்த பேரணியில் பாடசாலை மாணவர்கள், ஆசியரியர்கள், பொலிஸ் அதிகாரிகள் உட்பட பெருந்திரளானவர்கள் கலந்து கொண்டிருந்தனர். இதேவேளை புகைத்தல் மதுபாவனைக்கு எதிராக வவுனியாவிலும் ஊர்வலம் ஒன்று முன்னெடுக்கப்பட்டது. வவுனியா தமிழ் மத்திய மகாவித்தியாலயத்தில் ஆரம்பித்த ஊர்வலம் வவுனியா மாவட்ட செயலகம் வரை சென்றது. புகைத்தல்மற்றும் மதுபாவனையை கட்டுப்படுத்துதல் மற்றும் புதிதாக மதுபான நிலையங்களை தடுக்கக் கோரியும் வுவனியா மாவட்ட அரசாங்க அதிபரிடம் மகஜர் கையளிக்கப்பட்டது."}