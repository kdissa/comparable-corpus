{"Header": ["\nதியாகராஜா மகேஸ்வரனின் பத்தாவது நினைவு தினம் இன்று"], "Time": ["\n01 Jan, 2018\t", "| 8:21 pm ", "\n"], "Url": "https://www.newsfirst.lk/tamil/2018/01/01/%e0%ae%a4%e0%ae%bf%e0%ae%af%e0%ae%be%e0%ae%95%e0%ae%b0%e0%ae%be%e0%ae%9c%e0%ae%be-%e0%ae%ae%e0%ae%95%e0%af%87%e0%ae%b8%e0%af%8d%e0%ae%b5%e0%ae%b0%e0%ae%a9%e0%ae%bf%e0%ae%a9%e0%af%8d-%e0%ae%aa%e0%ae%a4/", "Content": "முன்னாள் அமைச்சர் தியாகராஜா மகேஸ்வரனின் பத்தாவது நினைவு தினம் இன்றாகும். தியகராஜா மகேஸ்வரன் யாழ் – காரைநகரில் 1960 ஆம் ஆண்டு ஜூன் 18 ஆம் திகதி பிறந்தார். வர்த்தகரான தியாகாராஜா மகேஸ்வரன் ஐக்கிய தேசியக் கட்சி சார்பில் அரசியலுக்கு பிரவேசித்தார். இவர் இந்துமத விவகார அமைச்சராகவும் செயற்பட்டார். முன்னாள் அமைச்சர் ரி.மகேஸ்வரனும் அவரது பாதுகாவலரும், 2008 ஆம் ஆண்டு ஜனவரி மாதம் முதலாம் திகதி கொழும்பிலுள்ள கோயில் ஒன்றில் வழிபாடுகளில் ஈடுபட்டுக்கொண்டிருந்தபோது சுட்டுக் கொல்லப்பட்டனர். இந்த கொலை வழக்கின் முக்கிய சந்தேகநபரான ஜொண்ஸ்டன் கொலின் வலன்ஸ்டினோ என்பவருக்கு கொழும்பு மேல் நீதிமன்றம் 2012 ஆம் ஆண்டு ஆகஸ்ட் மாதம் 27 ஆம் திகதி மரண தண்டனை விதித்து தீர்ப்பளித்தது. மரண தண்டனை விதிக்கப்பட்ட சந்தேகநபர் நான்கு வருடங்களின் பின்னர் மேன்முறையீடு செய்துள்ளமையும் குறிப்பிடத்தக்கதாகும்."}