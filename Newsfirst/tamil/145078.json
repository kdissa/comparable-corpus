{"Header": ["\nநைஜீரிய ஜனாதிபதித் தேர்தலில் முதன்முறையாக எதிர்க்கட்சி வேட்பாளர் வெற்றி"], "Time": ["\n01 Apr, 2015\t", "| 5:11 pm ", "\n"], "Url": "https://www.newsfirst.lk/tamil/2015/04/01/%e0%ae%a8%e0%af%88%e0%ae%9c%e0%af%80%e0%ae%b0%e0%ae%bf%e0%ae%af-%e0%ae%9c%e0%ae%a9%e0%ae%be%e0%ae%a4%e0%ae%bf%e0%ae%aa%e0%ae%a4%e0%ae%bf%e0%ae%a4%e0%af%8d-%e0%ae%a4%e0%af%87%e0%ae%b0%e0%af%8d%e0%ae%a4/", "Content": "நைஜீரியாவில் நடைபெற்ற ஜனாதிபதித் தேர்தலில் எதிர்க்கட்சி வேட்பாளர் ஒருவர் முதன் முறையாக அந்நாட்டு ஜனாதிபதியாகத் தேர்ந்தெடுக்கப்பட்டுள்ளார். தனது தோல்வியை ஒப்புக்கொண்ட தற்போதைய ஜனாதிபதி குட்லக் ஜோனாதன், தன்னை வீழ்த்திய எதிர்க்கட்சி வேட்பாளரான முகம்மது புகாரிக்கு தொலைபேசி மூலம் வாழ்த்து தெரிவித்துள்ளார். குட்லக் ஜோனாதனை விட முகம்மது புகாரி 27 இலட்சம் வாக்குகள் வித்தியாசத்தில் முன்னிலையில் இருப்பதாக அதிகாரப்பூர்வமற்ற தகவல்கள் கூறுகின்றன. அங்குள்ள பல மாநிலங்களில் வாக்கு எண்ணிக்கை முடிவடைந்துள்ளதாக அந்நாட்டு தேர்தல் ஆணையம் அறிவித்துள்ளது. இத்தேர்தலில் முறைகேடுகள் நடைபெற்றதாகக் கூறப்பட்ட போதிலும், தேர்தல் கண்காணிப்பாளர்கள் நியாயமான முறையில் தேர்தல் நடைபெற்றதாகக் கூறியுள்ளனர்."}