{"Header": ["\nசிறப்பான வெற்றியை பதிவு செய்தது இங்கிலாந்து"], "Time": ["\n01 Aug, 2014\t", "| 10:02 am ", "\n"], "Url": "https://www.newsfirst.lk/tamil/2014/08/01/%e0%ae%9a%e0%ae%bf%e0%ae%b1%e0%ae%aa%e0%af%8d%e0%ae%aa%e0%ae%be%e0%ae%a9-%e0%ae%b5%e0%af%86%e0%ae%b1%e0%af%8d%e0%ae%b1%e0%ae%bf%e0%ae%af%e0%af%88-%e0%ae%aa%e0%ae%a4%e0%ae%bf%e0%ae%b5%e0%af%81/", "Content": "இந்திய இங்கிலாந்து அணிகளுக்கு இடையிலான மூன்றாவது டெஸ்ட் போட்டியில், இங்கிலாந்து அணி 266 ஓட்டங்களால் வெற்றியீட்டிது. இங்கிலாந்தின் சௌத்எம்டனில் நடைபெற்ற இந்த போட்டியில் இந்திய அணிக்கு வெற்றியிலக்காக 445 என்ற மிகப் பெரிய ஓட்ட எண்ணிக்கை நிர்ணயிக்கப்பட்டது. எனினும் இந்திய அணி சகல விக்கெட்டுக்களையும் இழந்து 178 ஓட்டங்களை மாத்திரமே பெற்று தோல்வியை தழுவியது. இந்த போட்டியில் நாணய சுழற்சியில் வெற்றிபெற்ற இங்கிலாந்து அணி, தனது முதல் இனிங்ஸில் 7 விக்கெட்டுக்களை இழந்து 569 ஓட்டங்களை பெற்ற நிலையில் ஆட்டத்தை இடைநிறுத்தியது. இந்தியா தனது முதல் இனிங்ஸில் சகல விக்கெட்டுக்களையும் இழந்து 330 ஓட்டங்களை  பெற்றுக்கொண்டது. இந்நிலையில் இந்தியாவை விட 239 ஓட்டங்கள் முன்னிலையில் தனது இரண்டாவது இனிங்ஸை ஆரம்பித்த இங்கிலாந்து 4 விக்கெட்டுக்களை இழந்து 205 ஓட்டங்களை பெற்றநிலையில் ஆட்டத்தை இடைநிறுத்தி இந்திய அணிக்கு துடுப்பெடுத்தாடும் வாய்ப்பினை வழங்கியது. போட்டியின் நாயகனாக 7 விக்கெட்டுக்களை வீழ்த்திய ஜேம்ஸ் அன்டர்சன் தெரிவானார். ஐந்து போட்டிகளை கொண்ட இந்தத் தொடரில் இரு அணிகளும் தலா ஒரு போட்டியில் வெற்றிபெற்று சமநிலையில் உள்ளன."}