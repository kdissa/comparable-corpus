{"Header": ["\nபாலியல் துஷ்பிரயோகக் குற்றச்சாட்டு: பிரிட்டனின் பாதுகாப்பு அமைச்சர் இராஜினாமா"], "Time": ["\n02 Nov, 2017\t", "| 4:10 pm ", "\n"], "Url": "https://www.newsfirst.lk/tamil/2017/11/02/%e0%ae%aa%e0%ae%be%e0%ae%b2%e0%ae%bf%e0%ae%af%e0%ae%b2%e0%af%8d-%e0%ae%a4%e0%af%81%e0%ae%b7%e0%af%8d%e0%ae%aa%e0%ae%bf%e0%ae%b0%e0%ae%af%e0%af%8b%e0%ae%95%e0%ae%95%e0%af%8d-%e0%ae%95%e0%af%81%e0%ae%b1/", "Content": "பாலியல் துஷ்பிரயோகக் குற்றச்சாட்டுகள் முன்வைக்கப்பட்டுள்ள பிரிட்டனின் பாதுகாப்பு அமைச்சர் மைக்கல் ஃபல்லான் தனது பதவியை இராஜினாமா செய்துள்ளார். 10 ஆண்டுகளுக்கு முன் பெண் பத்திரிகையாளருக்கு பாலியல் தொல்லை கொடுத்ததாக அவர் மீது குற்றச்சாட்டு முன்வைக்கப்பட்டுள்ளது. கடந்த காலத்தில் நடந்த சம்பவமாக இருந்தாலும், ஒழுக்கம் மற்றும் கட்டுப்பாடு உள்ள இராணுவப் பிரிவிற்கு அமைச்சராக இருப்பது பொருத்தமற்றது என்று கூறி, தனது தவறை அவர் பகிரங்கமாக ஒப்புக்கொண்டுள்ளார். ”கடந்த காலத்தில் நான் தரக்குறைவான வகையில் நடந்திருக்கிறேன். இராணுவத்தில் அதிகபட்ச ஒழுக்கம் இருப்பது அவசியம். பாதுகாப்பு அமைச்சர் என்ற முறையில் நான் ஒழுங்கானவனாக இருக்க வேண்டும். இராணுவத்தினரிடம் அதை எதிர்பார்க்கும் நான், தனிப்பட்ட வாழ்க்கையில் அதனைப் பேண முடியாததால் பதவி விலகல் முடிவை எடுத்துள்ளேன்,” என அவர் கூறியுள்ளார். மைக்கல் ஃபல்லானை தொடர்ந்து பிரிட்டனின் சர்வதேச வர்த்தகத்துறை அமைச்சரான மார்க்கும் விரைவில் பதவி விலகுவார் என கூறப்படுகிறது. இவர் மீதும் பாலியல் குற்றச்சாட்டு உள்ளது."}