{"Header": ["\nதென் கொரியாவிலுள்ள இலங்கைப் பணியாளர்கள் மேர்ஸ் வைரஸ் குறித்து அறிவுறுத்தப்பட்டுள்ளனர்"], "Time": ["\n04 Jun, 2015\t", "| 10:18 am ", "\n"], "Url": "https://www.newsfirst.lk/tamil/2015/06/04/%e0%ae%ae%e0%ae%b0%e0%af%8d%e0%ae%b8%e0%af%8d-%e0%ae%b5%e0%af%88%e0%ae%b0%e0%ae%b8%e0%af%8d-%e0%ae%a4%e0%ae%be%e0%ae%95%e0%af%8d%e0%ae%95%e0%ae%ae%e0%af%8d-%e0%ae%95%e0%af%81%e0%ae%b1%e0%ae%bf/", "Content": "மேர்ஸ் வைரஸ் தாக்கம் குறித்து தென் கொரியாவிலுள்ள இலங்கைப் பணியாளர்களை தெளிவுபடுத்தியுள்ளதாக வெளிநாட்டு வேலைவாய்ப்பு பணியகம் தெரிவித்துள்ளது. இந்த வைரஸ் பரவுவதைத் தடுப்பதற்காக பின்பற்ற வேண்டிய சுகாதாக பராமரிப்பு வழிமுறைகள் குறித்து இலங்கைப் பணியாளர்களுக்கு தெளிவுபடுத்தியுள்ளதாக பணியகத்தின் உதவிப் பொது முகாமையாளர் மங்கல ரந்தெனிய குறிப்பிடுகின்றார். மேர்ஸ் வைரஸ் தொடர்பில் அனைத்து சந்தர்ப்பங்களிலும் தென் கொரியாவிலுள்ள இலங்கைப் பணியாளர்களுக்கு அறிவுறுத்துவதற்கு நடவடிக்கை எடுக்குமாறு அவர்களின் உறவினர்களிடம் கோரிக்கை விடுக்கப்பட்டுள்ளது. மேர்ஸ் வைரஸ் பரவியுள்ளதை அடுத்து தென் கொரியாவிலுள்ள சுமார் 200 ஆரம்பப் பாடசாலைகள் மூடப்பட்டுள்ளன. வைரஸ் தொற்றுக்குள்ளான 30 பேர் தென் கொரியாவில் பதிவாகியுள்ளதாக சர்வதேச தகவல்கள் குறிப்பிடுகின்றன. இதேவேளை, மேர்ஸ் வைரஸ் தாக்கத்தினால் தென்கொரியாவில் 5 பேர் உயிரிழந்துள்ளனர் என்பது குறிப்பிடத்தக்கதாகும்."}