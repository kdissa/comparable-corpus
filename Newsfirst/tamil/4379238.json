{"Header": ["\nகலாநிதி நிர்மால் ரஞ்சித் தேவசிறி மீதான தாக்குதல் தொடர்பில் விசாரணைகள் ஆரம்பம்"], "Time": ["\n02 May, 2015\t", "| 9:12 am ", "\n"], "Url": "https://www.newsfirst.lk/tamil/2015/05/02/%e0%ae%95%e0%ae%b2%e0%ae%be%e0%ae%a8%e0%ae%bf%e0%ae%a4%e0%ae%bf-%e0%ae%a8%e0%ae%bf%e0%ae%b0%e0%af%8d%e0%ae%ae%e0%ae%be%e0%ae%b2%e0%af%8d-%e0%ae%b0%e0%ae%9e%e0%af%8d%e0%ae%9a%e0%ae%bf%e0%ae%a4%e0%af%8d/", "Content": "கொழும்பு பல்கலைக்கழக சிரேஷ்ட விரிவுரையாளர், கலாநிதி நிர்மால் ரஞ்சித் தேவசிறி மீதான தாக்குதலுடன் தொடர்புடைய சந்தேகநபர்களை கைதுசெய்வதற்கான விசாரணைகள் ஆரம்பிக்கப்பட்டுள்ளதாக பொலிஸ் தலைமையகம் குறிப்பிட்டது. கிருலப்பனை பொலிஸாரினால் இந்த விசாரணைகள் முன்னெடுக்கப்பட்டுள்ளதாக பொலிஸ் ஊடகப் பேச்சாளரும், உதவிப் பொலிஸ் அத்தியட்சகருமான ருவன் குணசேகர தெரிவித்தார். கிருலப்பனை அத்துலத்முதலி மைதானத்திற்கு அருகில் நேற்று (01) நடைபெற்ற மே தினக் கூட்டத்தின்போதே கலாநிதி நிர்மால் ரஞ்சித் தேவசிறி மீது தாக்குதல் நடத்தப்பட்டுள்ளது. தாக்குதலுடன் தொடர்புடையவர்கள் இதுவரை அடையாளம் காணப்படவில்லை என்றும், விரைவில் சந்தேகநபர்களைக் கைதுசெய்வதற்கு பொலிஸார் நடவடிக்கை எடுத்துள்ளதாகவும் பொலிஸ் ஊடகப் பேச்சாளர் கூறினார். தாக்குதலுக்குள்ளான கலாநிதி நிர்மால் ரஞ்சித் தேவசிறி தேசிய வைத்தியசாலையின் அவசர கண்காணிப்புப் பிரிவில் அனுமதிக்கப்பட்டு சிகிச்சை பெற்று வருகின்றார். அவரது நிலைமை குறித்து கவலையடையத் தேவையில்லை என தேசிய வைத்தியசாலையின் பணிப்பாளர் டொக்டர் அனில் ஜாசிங்க தெரிவித்தார்."}