{"Header": "මියගිය යුද හමුදා කපිතාන්වරයාගේ හා කෝප්‍රල්වරයාගේ දේහයන් දිවයිනට", "Time": " පෙබරවාරි 4, 2019 12:10 ", "Content": "මාලි රාජ්‍යයේ සාම සාධක මෙහෙයුම්වල නිරතව සිටියදී මියගිය යුද හමුදා කපිතාන්වරයාගේ හා කෝප්‍රල්වරයාගේ දේහයන් අද දිවයිනට රැගෙන එනු ලැබුවා. එක්සත් ජාතින්ගේ සාම සාධක මෙහෙයුම්වලදී මියගිය යුද හමුදා පාබල රෙජිමේන්තුවේ කපිතාන් දිනේෂ් ජයවික්‍රම මහතා මේජර් තනතුරට උසස් කර තිබෙනවා. එම ප්‍රහාරයෙන් මියගිය පාබල රෙජිමේන්තුවේ කෝප්‍රල් සමන් විජය කුමාර මහතා සැරයන් තනතුරටයි උසස් කර තිබෙන්නේ. මාලි රාජ්‍යයේ සාම සාධක මෙහෙයුම්වල නිරතව සිටියදී බෝම්බ ප්‍රහාරයකින් ඔවුන් දිවි පිදුවේ පසුගියදායි. මෙම දෙදෙනාගේ දේහයන් එක්සත් ජාතීන්ගේ ධජයෙන් ආවරණය කර විශේෂ ගුවන් යානයකින් කටුනායක ගුවන් තොටුපොළට රැගෙන ආ අවස්ථාවේ ඔවුන් වෙනුවෙන් විශේෂ හමුදා උත්තමාචාරයක් ද පැවැත්වුණා."}