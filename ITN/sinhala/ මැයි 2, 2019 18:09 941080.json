{"Header": "සයින්දමරුදු බෝම්බකරුවන්ට අවසන් ගෞරව නැහැ", "Time": " මැයි 2, 2019 18:09 ", "Content": "කල්මුනේ සයින්දමරුදු ප‍්‍රදේශයේ නිවසක පුපුරුවා ගැනීමෙන් මියගිය ත‍්‍රස්තවාදින් දස දෙනාගේ මළසිරුරු පොලීසියේ මැදිහත්වීමෙන් අද (02) දහවල් භූමදාන කළ බව පොලිස් මාධ්‍ය ප‍්‍රකාශක පොලිස් අධිකාරි රුවන් ගුනසේකර මහතා ප‍්‍රකාශ කළා. එම භූමදාන කටයුතු සිදුකර ඇත්තේ කිසිදු ආගමික කටයුත්තකින් තොරවයි. ප‍්‍රදේශයේ ආගමික නායකයින් සහ ආගමික සංවිධානවල ඉල්ලීම මත එලෙස කටයුතු කළ බවයි පොලිස් මාධ්‍ය ප‍්‍රකාශකවරයා සදහන් කළේ. එභෙත් පුපුරුවා ගැනීමෙන් මියගිය කුඩා දරුවන් හය දෙනාගේ මළසිරුරු පමණක් ආගමික කටයුතු වලින් පසු භූමදාන කළ බවද මාධ්‍ය ප‍්‍රකාශක රුවන් ගුණසේකර මහතා පෙන්වා දුන්නා."}