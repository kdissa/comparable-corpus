{"Header": "චීන සමූහාණ්ඩුව පිහිටුවා අදට වසර 70 යි", "Time": " ඔක්තෝබර් 1, 2019 10:30 ", "Content": "චීන සමූහාණ්ඩුව පිහිටුවා අදට වසර 70 ක් සපිරෙනවා. යුද්ධය හේතුවෙන් බිහිසුණු ලෙස ආර්ථිකය පිරිහුනු රටක් ලෙස පැවති චීනය ලොව දෙවන විශාලතම ආර්ථිකය හිමි රට බවට අද වන විට පත්ව තිබෙනවා.  මහජන චීන සමූහාණ්ඩුව පිහිටුවා අදට වසර 70 ක් සපිරීම වෙනුවෙන් රට පුරා සැමරුම් උත්සව පැවැත්වෙනවා. බීජිං අගනුවර පැවැත්වෙන ප්‍රධාන උත්සවය සදහා දැවැන්ත හමුදා පෙළපාලියක් ද සංවිධාන කර තිබෙනවා. හමුදා භටයින් පහළොස් දහසකට අධික පිරිසක් ඊට සහභාගීවීමට නියමිතයි.  1949 වසරේ ඔක්තෝබර් පළමුවනදා මාවෝ සේතුන්ගේ නායකත්වයෙන් යුත් කොමියුනිස්ට් මහජන චීන සමූහාණ්ඩුව බිහි වුණා. ඉන් පසු බිහි වූ ප්‍රබලතම නායකයා ලෙස සැළකෙන්නේ වර්තමාන ජනාධිපති ෂී ජින් පින්."}