{"Header": "ශ්‍රී ලංකාවේ ජනප්‍රියම රූපවාහිනී වැඩසටහන ලෙස “අටපට්ටම” නැවතත් සම්මානයෙන් පිදුම් ලබයි", "Time": " මාර්තු 6, 2019 09:17 ", "Content": "ශ්‍රී ලංකාවේ ජනප්‍රියම රූපවාහිනී වැඩසටහන ලෙස ස්වාධීන රූපවාහිනී සේවයේ ආචාර්ය හසන්ත හෙට්ටිආරච්චිගේ අටපට්ටම වැඩසටහන මෙවරත් ස්ලිම් නීල්සන් ජනතා සම්මානයෙන් පිදුම් ලැබුවා. පිටපිටම 11 වන වරටයි මෙවර ඔහු මෙම සම්මානයෙන් පිදුම් ලැබුවේ. හසන්ත හෙට්ටිආරච්චි අඛණ්ඩවම 11 වන වරටත් මෙවර ජනතා සම්මානයෙන් පිදුම් ලැබීම විශේෂත්වයක්. ස්ලිම් නීල්සන් ජනතා සම්මාන උළෙලේදී ඔහු ජනප්‍රිය නිවේදක සදහා ද නිර්දේශ වුණා. ස්වාධීන රූපවාහිනියේ වැඩසටහන් කළමනාකරු ලෙස කටයුතු කරන ආචාර්ය හසන්ත හෙට්ටිආරච්චිගේ අටපට්ටම වැඩසටහන ශ්‍රී ලංකාව තුළ පමණක් නොව විදෙස්ගත ශ්‍රී ලාංකිකයන් අතර ද බෙහෙවින් ජනප්‍රිය වැඩසටහනක්. එය සනාථ කරමින් මෙවරත් ස්ලිම් නීල්සන් ජනතා සම්මානයෙන් ඔහු පිදුම් ලැබීම ITN මාධ්‍ය ජාලය පමණක් නොව සමස්ත අටපට්ටම ප්‍රේක්ෂකයන්ම ලැබූ ජයග්‍රහනයක්."}