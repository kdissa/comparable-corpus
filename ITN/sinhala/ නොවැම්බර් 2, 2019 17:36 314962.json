{"Header": "නව ව්‍යවස්ථාවක් සැකසීමේදී මෙරට අනන්‍යතාව රැකෙන පරිදි බලය බෙදන බව අගමැති පවසයි", "Time": " නොවැම්බර් 2, 2019 17:36 ", "Content": "නව ව්‍යවස්ථාවක් සකස් කිරීමේ දී ශ්‍රී ලාංකීය අනන්‍යතාව ආරක්ෂාවන පරිදි බලය බෙදා හැරීමට කටයුතු කරන බව අග්‍රාමාත්‍ය රනිල් වික්‍රමසිංහ මහතා පවසනවා. වව්නියාවේ පැවති හමුවකට එක්වෙමින් අග්‍රාමාත්‍යවරයා මේ බව අවධාරණය කළා. වව්නියාව ව්‍යාපාරික හා තරුණ හමුව වව්නියාව සංස්කෘතික මධ්‍යස්ථානයේදී පැවැත්වුණේ අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන්. අමාත්‍යවරුන් වන රවී කරුණානායක හා රාජිත සේනාරත්න යන මහත්වරුන් ඇතුළු පිරිසක් මෙම අවස්ථාවට එක්ව සිටියා. මෙහිදී ව්‍යාපාරිකයින්ට මෙන්ම තරුණ තරුණියන්ට තමන් මුහුණදී සිටින ගැටලු අග්‍රාමාත්‍යවරයා වෙත ඉදිරිපත් කිරීමට ද අවස්ථාව සළසා දී තිබුණා."}