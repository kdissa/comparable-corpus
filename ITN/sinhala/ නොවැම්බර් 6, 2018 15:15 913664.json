{"Header": "ප්‍රංශයේ මාර්සිල් නගරයේ පිහිටි ගොඩනැගිලි දෙකක් කඩාවැටෙයි", "Time": " නොවැම්බර් 6, 2018 15:15 ", "Content": "ප්‍රංශයේ මාර්සිල් නගරයේ පිහිටි ගොඩනැගිලි දෙකක් කඩා වැටී තිබෙනවා. ගොඩනැගිලි කඩා වැටීමෙන් එක් අයෙකු මිය ගොස් ඇති බවයි වාර්තා වන්නේ. තවත් පුද්ගලයින් 8 දෙනෙකු පමණ සුන්බුන් අතර සිරවී සිටින බව පොලීසිය සඳහන් කරනවා. ඔවුන් සොයා මේ වන විටත් මෙහෙයුම් ක්‍රියාත්මක කර තිබෙනවා. කඩා වැටුණු ගොඩනැගිලි දෙකෙන් එකක් අනතුරුදායක බව මීට දින 10 කට පෙර අනතුරු අඟවා තිබුණා. ඒ ආසන්නයේ තිබූ අනෙක් ගොඩනැගිලිවල සිටි ජනතාව ද ඉවත් කිරීමටයි බලධාරීන් පියවර ගත්තේ. තුවාල ලැබූ දෙදෙනෙකු රෝහල් ගතකර තිබෙනවා."}