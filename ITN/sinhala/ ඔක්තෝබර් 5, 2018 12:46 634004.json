{"Header": "පාසල් කිහිපයක සිසුන්ට එකවර ඉගැන්වීමේ ඩිජිටල් තාක්ෂණය ක්‍රියාත්මකයි", "Time": " ඔක්තෝබර් 5, 2018 12:46 ", "Content": "ඒකාබද්ධ කාලසටහනක් ඔස්සේ ඩිජිටල් තාක්ෂණය උපයෝගීකර ගනිමින් පාසල් කිහිපයක සිසුන්ට එකවර ඉගැන්වීමේ වැඩපිළිවෙළක් ක්‍රියාවට නංවා ඇති බව අමාත්‍ය අකිල විරාජ් කාරියවසම් මහතා පවසනවා. ඇල්පිටිය ආනන්ද මධ්‍ය මහා විද්‍යාලයේ ඉදිකළ නව තෙමහල් පන්තිකාමර ගොඩනැගිල්ල සිසු අයිතියට පත්කිරීමේ අවස්ථාවට එක්වෙමිනුයි අමාත්‍යවරයා මේ බව කියාසිටියේ. අලුතින් ඉදිකළ ගොඩනැගිල්ල පන්ති කාමර 12 කින් සමන්විතයි. ඒ සදහා වැයකළ මුදල රුපියල් ලක්ෂ 70 ක්. අමාත්‍ය ගයන්ත කරුණාතිලක / දකුණු පළාත් සභා මන්ත්‍රී ජයසිරි නානායක්කාර යන මහත්වරුන් ඇතුළු පිරිසක් මෙම අවස්ථාවට එක්ව සිටියා."}