{"Header": "බීජිං නුවර ටියනන්මෙන් චතුරස්‍රයේ පැවැත්වූ විරෝධතාව මර්දනය කර අදට වසර 30 යි", "Time": " ජූනි 4, 2019 13:33 ", "Content": "ප්‍රජාතන්ත්‍රවාදී වෙනසක් සිදු කරන ලෙස ඉල්ලමින් ශිෂ්‍යයින් ප්‍රමුඛ දැවැන්ත පිරිසක් චීනයේ බීජිං නුවර ටියනන්මෙන් චතුරස්‍රයේ පැවැත්වූ විරෝධතාව මර්දනය කර අදට වසර 30 ක් සපිරෙනවා. 1989 වසරේ ජුනි 04 වනදා ආරම්භ වූ එම විරෝධතාවේදී ආරක්ෂක අංශ එල්ල කළ ප්‍රහාරවලින් විශාල පිරිසක් ජීවිතක්ෂයට පත් වුණා. කෙසේ වෙතත් අද පැවති සැමරුම් උථ්සවය හේතුවෙන් චීනයේ විශේෂ ආරක්ෂාවක් යොදවා ඇති  බවයි විදෙස් මාධ්‍ය වාර්තා කරන්නේ. එම සිදු වීමේදී ජීවිතක්ෂයට පත් වූ පිරිසගේ ඥාතීන් විරෝධතාවක් පැවැත්වීමට කටයුතු යොදා ඇති බව සදහන්. එම සංවත්සයට පෙර චීනයේ ක්‍රියාකාරීන් රැසක්ද අත්අඩංගුවට ගෙන තිබෙනවා. ටියනන්මෙන් චතුරස්‍රය එරට මාධ්‍යයට  සහ ජනතාවට තහනම් කලාපයක් බවට පත් කර ඇති බවද සඳහන්. මෙම සැමරුම් උත්සව හේතුවෙන් චීනයේ සමාජ මාධ්‍ය ජාලද වාරණයට ලක් කර ඇති බවයි විදෙස් මාධ්‍ය වාර්තා කරන්නේ."}