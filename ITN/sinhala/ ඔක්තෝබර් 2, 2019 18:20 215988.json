{"Header": "අධිකරණ සේවා කොමිෂන් සභාව ඉදිරිපිට නිහඩ විරෝධතාවක්", "Time": " ඔක්තෝබර් 2, 2019 18:20 ", "Content": "පෙරටුගාමී සමාජවාදී පක්ෂය අධිකරණ සේවා කොමිෂන් සභාව ඉදිරිපිට නිහඩ විරෝධතාවක නිරත වුණා. යාපනය අධිකරණයේ විභාග වන ලලිත් කූගන් නඩුවේ සාක්ෂි ලබාදීම සදහා ගෝඨාභය රාපක්ෂ මහතා සහභාගී නොවීම සම්බන්ධයෙන් විරෝධය පල කිරීම සදහා මෙම විරෝධතාව සංවිධාන කර තිබුණා.  නඩුව කැද වූ සෑම අවස්ථාවකදීම ගෝඨාභය රාජපක්ෂ මහතා තම නීතීඥයින් මාර්ගයෙන් විවිධ හේතු ඉදිරිපත් කරමින් සාක්ෂි ලබාදීම මග හරිමින් සිටින බවයි  විරෝධතාවයේ නිතර වූවන් සදහන් කරන්නේ. විරෝධතාවයෙන් අනතුරුව එම පිරිස අධිකරණ සේවා කොමිෂන් සභාව වෙත විශේෂ ලිපියක් භාරදීමටද කටයුතු කළා. ඒ යාපනය අධිකරණයේ විභාගයට ගැනෙන නඩුවට සහභාගීවීම සදහා ගෝඨාභය රාජපක්ෂ මහතාට ප්‍රමාණවත් ආරක්ෂාවක් නොමැති බවට අභියාචනාධිකරණය ලබා දුන් තීන්දුවට විරුද්ධවයි."}