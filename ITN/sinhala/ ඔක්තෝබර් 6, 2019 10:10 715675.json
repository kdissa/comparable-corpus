{"Header": "තායිලන්තයේ දිය ඇල්ලකින් ඇඳ වැටී අලින් 6 දෙනෙකු මියයයි", "Time": " ඔක්තෝබර් 6, 2019 10:10 ", "Content": "තායිලන්තයේ දිය ඇල්ලකින් ඇඳ වැටී අලින් 6 දෙනෙකු මිය ගොස් තිබෙනවා. මධ්‍යම තායිලන්තයේ කහෝ යයි ජාතික උද්‍යානයේ තිබූ දිය ඇල්ලකිනුයි අලින් මෙසේ ඇඳ වැටී ඇත්තේ. දිය ඇල්ලෙන් පහළට පළමුව ඇද වැටී ඇති අලි පැටවෙකු බේරාගැනීම සඳහා එක් අලියෙකු දිය ඇල්ලෙන් පහලට පැන තිබෙනවා. එකිනෙකාගේ දිවි බේරා ගැනීමට දිය ඇල්ලෙන් පහළට පැන මෙම සත්වයින් හය දෙනා මිය ගොස් ඇති බව සඳහන්. තවත් අලින් දෙදෙනෙකුගේ දිවි බේරා ගෙන තිබෙනවා. 1992 වසරේදීද මෙම දිය ඇල්ලෙන් ඇද වැටී අලින් 8 දෙනෙකු මිය ගියා."}