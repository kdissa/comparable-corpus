{"Header": "උ.කොරියාව තවත් හඳුනා නොගත් මිසයිල දෙකක් අත්හදා බලා ඇති බව ද.කොරියා හමුදා අංශ පවසයි", "Time": " අගෝස්තු 6, 2019 09:58 ", "Content": "උතුරු කොරියාව තවත් හඳුනා නොගත් මිසයිල දෙකක් අත්හදා බලා ඇති බව දකුණු කොරියා හමුදා අංශ පවසනවා. උතුරු කොරියාව සති දෙකක් තුල කළ 04 වන මිසයිල අත්හදා බැලීම මෙයයි. දකුණු දිග හවංගේ පළාතේ සිට නැගෙනහිර මුහුද දෙසට මෙම මිසයිල එල්ල කර ඇති බවයි දකුණු කොරියාව පවසන්නේ. මේ සම්බන්ධයෙන් දකුණු කොරියාව සහ ජපානය අවදානයෙන් කටයුතු කරන බව ඇමෙරිකාව පවසනවා. දකුණු කොරියාව සහ ඇමෙරිකාව අතර ඒකාබද්ධ යුද අභ්‍යාසයක් ඊයේ ආරම්භ වූ අතර ඊට විරෝධය දක්වමින් උතුරු කොරියාව නිවේදයක්ද මීට පෙර නිකුත් කර තිබෙනවා. කෙසේ වෙතත් ඊට ප්‍රතිචාර ලෙස උතුරු කොරියාව සිය මිසයිල අත්හදාබැලීම සිදු කර ඇති බවයි විදෙස් විචාරකයින් සඳහන් කරන්නේ."}