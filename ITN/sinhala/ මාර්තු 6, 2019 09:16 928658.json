{"Header": "ජාතික ඔලිම්පික් කමිටුවේ නිල වෙබ් අඩවිය නව මුහුණුවරකින්", "Time": " මාර්තු 6, 2019 09:16 ", "Content": "ජාතික ඔලිම්පික් කමිටුවේ නව මුහුණුවරුකින් යුත් නිල වෙබ් අඩවිය අන්තර් ජාලයට මුදා හැරීම පසුගියදා සිදුවුණා. මෙරට ක්‍රීඩක ක්‍රීඩිකාවන්ට ජාත්‍යන්තර තරග සදහා එක්වීමට පහසුකම් සපයන ප්‍රධාන ආයතනය වන්නේ ජාතික ඔලිම්පික් කමිටුවයි. එම ආයතනය ක්‍රීඩක ක්‍රීඩිකාවන්ගේ දක්ෂතා වර්ධනය කිරීම සදහා වැඩසටහන් කිහිපයක් ක්‍රියාත්මක කරනවා. එමෙන්ම නිලධාරීන් වෙනුවෙන් උසස් ක්‍රීඩා කළමණාරන ඩිප්ලෝමා පාඨමාලාවක්ද පවත්වනවා. එම පාඨමාලාව හැදෑරූ ඩිප්ලෝමාධාරීන් 21 දෙනෙකුට සහතික පත් පිරිනැමීමක්ද ආයතනයේදී සිදුවුණා. පදක්කම් ජයග්‍රහණය කළ ක්‍රීඩක ක්‍රීඩිකාවන්ගේ තොරතුරු ඇතුලත් නව ජාතික ඔලිම්පික් නිල වෙබ් අඩවිය අන්තර්ජාලයට මුදා හැරීමද මෙහිදී සිදුවුණා."}