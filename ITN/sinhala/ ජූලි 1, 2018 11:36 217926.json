{"Header": "යූරෝ ෆෝ හෙට සිට පාරිභෝගිකයන්ට", "Time": " ජූලි 1, 2018 11:36 ", "Content": "යූරෝ ෆෝ පළමු ඉන්ධන තොගය අද (01) සිට පිරවුම්හල්වලට නිකුත් කරන බව ඛණිජ තෙල් සම්පත් සංවර්ධන අමාත්‍යංශය ප‍්‍රකාශ කළා. දිවයින පුරා ඉන්ධන බෙදා හැරීමට සියළු පියවර ගෙන ඇති බවයි අමාත්‍යංශ ලේකම් උපාලි මාරසිංහ මහතා ප‍්‍රකාශ කළේ. හෙට (02) සිට පාරිභෝගිකයන් වෙත ඉන්ධන බෙදා හැරීමයි සැලසුම. දැනට ඔක්ටේන් 95 පෙට‍්‍රල් සහ සුපර් ඩීසල් වෙනුවට යූරෝ ෆෝ ඕනෑම වාහනයකට භාවිත කළ හැකියි. ජූලි පළවෙනිදා සිට යූරෝ ෆෝ මට්ටමට අයත් නොවන වාහන ගෙන්වීම රජය අත්හිටුවීමට පියවර ගෙන ඇති බවයි අමාත්‍යංශ ලේකම්වරයා පෙන්වා දෙන්නේ."}