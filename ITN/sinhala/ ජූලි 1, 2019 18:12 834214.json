{"Header": "ජනාධිපති කාර්ය මන්ඩල හිටපු ප‍්‍රධානිට සහ රාජ්‍ය දැව සංස්ථාවේ හිටපු සභාපතිට සිතාසි", "Time": " ජූලි 1, 2019 18:12 ", "Content": "ජනාධිපති කාර්ය මන්ඩල හිටපු ප‍්‍රධානි කුසුම්දාස මහානාම සහ රාජ්‍ය දැව සංස්ථාවේ හිටපු සභාපති පී දිසානායක යන අයට ලබන 08 වනදා ස්ථිර ති‍්‍රපුද්ගල මහාධිකරණයේ පෙනී සිටින ලෙස අද(01)  සිතාසි නිකුත් කළා. ඒ සම්පත් අබේකෝන් මහතා ප‍්‍රමුඛ ද්විපුද්ගල විනිසුරුමඩුල්ලක් විසින්. විත්තිකරුවන්ට එරෙහිව ස්ථිර ති‍්‍රපුද්ගල මහාධිකරණයේ නඩු පැවරිම සදහ අගවිනිසුරු ජයන්ත ජයසුරිය මහතා අල්ලස් කොමිෂන් සභාවට මීට පෙර අවසර ලබාදි තිබුණා. විත්තිකරුවන්ට එරෙහිව චෝදනා 24ක් යටතේ අදි චෝදනා ගොනුකර තිබෙනවා. ඒ කන්තලේ සීනි සමාගමට අයත් යන්ත‍්‍ර සූත‍්‍ර සහ ගොඩනැගිලි පවරා දිමට අනුමැතිය ලබාදිම සදහා ඉන්දිය සමාගමකින් අල්ලස් වශයෙන් රුපියල් කෝටි පනස් හතරක් ඉල්ලා ඉන් රුපියල් කෝටි දෙකක් ලබා ගැනිමේ සිද්ධිය සම්බන්ධයෙන්."}