{"Header": "ජාතික නිදහස් දින සැමරුම අභිමානවත්ව සැමරීමට සියල්ල සූදානම්", "Time": " පෙබරවාරි 3, 2020 11:16 ", "Content": "72 වන ජාතික නිදහස් දින සැමරුම අභිමානවත්ව හෙට දිනයේදී සැමරීමට නියමිතයි. ඒ වෙනුවෙන් පෙර පුහුණුවීම් කටයුතු අද දිවසේදී සිදු කෙරුණා. ත්‍රිවිද හමුදාව ,පොලීසිය සහ සිවිල් ආරක්ෂ බලකාය නියෝජනය කරමින් නිළධාරීන් 7267 දෙනෙකු මෙවර නිදහස් දින සැමරුමට එක්වනවා. හෙට දිනයේ සිට සතියක කාලයක්  ජාතික ධජය ඔසවා තබමින් ජාතික අභිමානය සංකේතවත් කරන ලෙස රාජ්‍ය සහ පෞද්ගලික ආයතන වෙත රජය දැනුම් දී තිබෙනවා. එමෙන්ම සෑම නිවසකම ජාතික ධජය ඔසවමින් මෙම අභිමානවත් සැමරුමට එක්වන ලෙසයි රජය ඉල්ලා සිටින්නේ.72 වන ජාතික නිදහස් දින සැමරුමට සමගාමීව රුක් රෝපණ වැඩසටහනක්ද ක්‍රියාත්මක කෙරනවා. නිදහස් දින සැමරුම වෙනුවෙන් පෙර පුහුණු කටයුතු අද දවසේද පැවැත්වුණා. ත්‍රිවිද හමුදාව, පොලීසිය, සිවිල් ආරක්ෂක බලකාය සහ විවිධ සංස්කෘතිකාංග ඉදිරිපත් කරන පිරිස් ඊට එක්ව සිටියා. මේ අතර ජාතික නිදහස් දින සැමරුම් උලෙල පැවැත්වෙන හෙට දිනයේදී පෙරවරු 04 සිට විශේෂ රථවාහන සැළැස්මක් ක්‍රියාත්මක කෙරෙනවා. 72වන ජාතික නිදහස් දිනය නිමිත්තෙන් බුද්ධ ශාසන සංස්කෘතික සහ ආගමික කටයුතු අමාත්‍යාංශයේ බෞද්ධ කටයුතු දෙපාර්තමේන්තුව සංවිධාන කළ දානමය පිංකම අද උදෑසන පැවැත්වුණා. ඒ බෞද්ධාලෝක මාවත අතුලදස්සන බෞද්ධ මධ්‍යස්ථානයේදීයී. භික්ෂූන්වමහන්සේ 35 නමක් විෂයෙහි දානය පිරිනැමුණා."}