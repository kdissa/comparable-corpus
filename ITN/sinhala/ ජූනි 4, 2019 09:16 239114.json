{"Header": "එංගලන්තය පරදා පාකිස්තානයට තියුණු ජයක්", "Time": " ජූනි 4, 2019 09:16 ", "Content": "එක්දින ක්‍රිකට් ලෝක කුසලාන තරගාවලියේ හයවන තරගයෙන් තියුණු ජයක් වාර්තා කිරීමට පාකිස්තාන කණ්ඩායම සමත් වුණා. ඒ එංගලන්ත කණ්ඩායම ලකුණු 14කින් පරාජයට පත් කරමින්. නොටින්හැම්හි ට්‍රේන්ට්බ්‍රිජ් ක්‍රිඩාංගනයේ පැවැති තරගයේ කාසිය වාසිය දිනාගත් එංගලන්ත කණ්ඩායම පළමුව පන්දු රැකීමට තීරණය කළා. ඒ අනුව පිටියට පිවිසි පාකිස්තාන කණ්ඩායම නියමිත පන්දුවාර පනහ අවසානයේ කඩුලු 08ක් දැවි ලකුණු 348ක් රැස් කළා. ඉනිමේ වැඩිම ලකුණු ලාභියා වූ මොහොමඩ් හෆීස් ලකුණු 84යි. පන්දුයැවිමේදී මොයින් අලි සහ ක්‍රිස් වෝක්ස් කඩුලු 03 බැගින් බිද හෙලුවා. පිළිතුරු ඉනිම ක්‍රිඩා කිරිමට පිටියට පිවිසි එංගලන්ත කණ්ඩායමට නියමිත පන්දුවාර පනහ අවසානයේ කඩුලු 09ක් දැවී ලබා ගත හැකි වුයේ ලකුණු 334 ක් පමණයි. ජෝ රූට් ලකුණු 107 ක් සහ ජෝස් බට්ලර් ලකුණු 103ක් ඉනිමට එක් කළා."}