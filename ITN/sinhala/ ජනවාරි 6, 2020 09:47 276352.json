{"Header": "විදේශ හමුදා ඉවත් කිරීමේ යෝජනාවක් ඉරාක පාර්ලිමේන්තුවේදී සම්මත කරගනී", "Time": " ජනවාරි 6, 2020 09:47 ", "Content": "ඉරාකයේ රැදී සිටින විදේශ හමුදා ඉවත් කිරීමේ යෝජනාවක් එරට පාර්ලිමේන්තුව මඟින් සම්මත කර තිබෙනවා. පසුගියදා ඉරාන හමුදා ප්‍රධානී ජනරාල් කසෙම් සොලෙයිමානිගේ ඝාතනයෙන් පසුවයි ඉරාකය මෙම තීරණය ගෙන තිබෙන්නේ. අයිඑස් සංවිධානය ඉලක්ක කර ඇමෙරිකාව සහ අනෙකුත් රටවල්වල හමුදා භටයින් ඉරාකයේ සිදු කරන මෙහෙයුම් නවතා දැමීමට මෙමගින් පියවර ගෙන තිබෙනවා. ඉරාකය තුළ ඇමෙරිකා හමුදා භටයින් 5000 ක් පමණ සිටින බවයි විදෙස් වාර්තා සඳහන් කරන්නේ."}