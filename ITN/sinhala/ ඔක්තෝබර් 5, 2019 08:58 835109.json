{"Header": "දුම්රිය ක‍්‍රමයෙන් යථා තත්වයට", "Time": " ඔක්තෝබර් 5, 2019 08:58 ", "Content": "දුම්රිය ධාවනය ක‍්‍රමයෙන් යථා තත්වයට පත්වන බව ප‍්‍රවාහන නියෝජ්‍ය අමාත්‍ය අශෝක් අබේසිංහ මහතා ප‍්‍රකාශ කළා. වැඩි දුම්රිය සංඛ්‍යාවක් මේ වනවිට ධාවනයට එක්කර තිබෙනවා. වර්ජනය අවසන් කර වෘත්තීය සමිති සාකච්ඡා සඳහා පැමිණිය යුතු බවයි අමාත්‍යවරයා පෙන්වාදෙන්නේ. ශ්‍රී‍්‍ර ලංකා දුම්රිය සේවාව අත්‍යාවශ්‍ය සේවාවක් බවට පත්කර තිබෙනවා. ඒ අනුව කටයුතු සිදුකරන ලෙසයි ප‍්‍රවාහන හා සිවිල් ගුවන් සේවා අමාත්‍යාංශ ලේකම් එල් පී ජයම්පති මහතා දුම්රිය සාමාන්‍යාධිකාරී ඩිලන්ත ප‍්‍රනාන්දු මහතාට උපදෙස් ලබාදී තිබෙන්නේ."}