{"Header": "ජාතික කණිෂ්ඨ බාලක හා බාලිකා පාපන්දු කණ්ඩායම් නම් කෙරේ", "Time": " මාර්තු 6, 2019 13:42 ", "Content": "ජාත්‍යන්තර තරගාවලි සදහා ජාතික කණිෂ්ඨ බාලක හා බාලිකා පාපන්දු කණ්ඩායම් නම් කිරීම ජාතික පාපන්දු සම්මේලනයේදී සිදුකෙරුණා. 05 වන දකුණු ආසියා කණිෂ්ඨ පාපන්දු තරගාවලියට ක්‍රීඩිකාවන් 20 දෙනෙකුගෙන් යුත් ජාතික කණිෂ්ඨ බාලිකා කණ්ඩායම නම්කර තිබෙනවා. තරගාවලිය ලබන 10 වැනිදා සිට නේපාලයේදී පැවැත්වීමට නියමිතයි. එමෙන්ම වයස 23 න් පහළ ආසියා පාපන්දු තරගාවලිය සදහා සුදුසුකම් ලැබීමේ තරගාවලියට එක්වන ජාතික බාලක පාපන්දු කණ්ඩායමද නම් කර තිබෙනවා. බහරේනයේදී ලබන 22 වැනිදා සිට මෙම තරගාවලිය පැවැත්වීමට නියමිතයි."}