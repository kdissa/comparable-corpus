{"Header": "බෞද්ධ බහුතරයකින් යුත් ප්‍රථම ඉන්දීය ප්‍රාන්තය සම්බන්ධයෙන් අගමැතිගෙන් ට්විටර් පණිවුඩයක්", "Time": " අගෝස්තු 6, 2019 18:33 ", "Content": "ඉන්දියාවේ ලඩක් ප්‍රදේශය වෙනම ප්‍රාන්තයක් ලෙස නම් කිරීමට ඉන්දීය රජය ගත් පියවර සම්බන්ධයෙන් අග්‍රාමාත්‍ය රනිල් වික්‍රමසිංහ මහතා ට්විටර් පණිවුඩයක් නිකුත් කර තිබෙනවා. ලඩක් ප්‍රාන්තයේ සියයට 70 ක පමණ බෞද්ධ ජනතාවක් වෙසෙන බැවින් ඉන්දීය රජය ගත් මෙම අභ්‍යන්තර තීරණයත් සමග බෞද්ධ බහුතරයකින් යුත් ප්‍රථම ඉන්දීය ප්‍රාන්තය බවට ලඩක් ප්‍රාන්තය පත්වන බවයි අග්‍රාමාත්‍ය රනිල් වික්‍රමසිංහ මහතා පෙන්වා දෙන්නේ. තමන් මෙම ප්‍රදේශයේ සංචාරය කර ඇති බැවින් එහි සුන්දරත්වය හොඳින් අත්විඳ ඇති බව ද අග්‍රාමාත්‍යවරයා එම ට්විටර් පණිවුඩයෙන් පෙන්වා දී තිබෙනවා. එම ප්‍රාන්තය සංචාරයට සුදුසු සොදුරු පළාතක් බවයි එහි වැඩිදුරටත් සඳහන් කර ඇත්තේ."}