{"Header": "දිරිය කාන්තා වැඩසටහන යටතේ රෙදිපිළි කර්මාන්තයේ නිරත කාන්තාවන්ට අමුද්‍රව්‍ය", "Time": " මාර්තු 6, 2019 16:55 ", "Content": "ලබන 8 වනදාට යෙදෙන ජාත්‍යන්තර කාන්තා දිනයට සමගාමීව සංවිධාන කළ කඩුවෙල ආසන කාන්තා දින සැමරුම අද පැවැත්වුණා. ඒ කැබිනට් නොවන අමාත්‍ය සුජීව සේනසිංහ මහතාගේ ප්‍රධානත්වයෙන්. කඩුවෙල ප්‍රාදේශීය ලේකම් කාර්යාල ශ්‍රවණාගාරයේදීයි උත්සවය පැවැත්වුණේ. සුජීව සේනසිංහ මහතාගේ සංකල්පයකට අනුව ක්‍රියාත්මක දිරිය කාන්තා වැඩසටහන යටතේ රෙදිපිළි කර්මාන්තයේ නිරත කාන්තාවන්ට අවශ්‍ය අමුද්‍රව්‍ය ලබා දීමට ද මෙහිදී කටයුතු කෙරුණා. මෙහිදී අදහස් පළ කළ කැබිනට් නොවන අමාත්‍ය සුජීව සේනසිංහ මහතා. නගර සභා මන්ත්‍රීවරුන්, සුජීව සේනසිංහ මහතා වෙත උපහාර තිළිණයක් ද ප්‍රදානය කළා. කඩුවෙල ප්‍රාදේශීය ලේකම් යෂිකා ආනන්දනී මහත්මිය හා මහජන නියෝජිතයින් ඇතුලු පිරිසක් මෙම අවස්ථාවට එක්වුණා."}