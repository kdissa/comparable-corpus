{"Header": "ජනාධිපතිවරණයේ තැපැල් ඡන්ද සළකුණු කිරීමේ දෙවන දිනය අදයි", "Time": " නොවැම්බර් 1, 2019 10:39 ", "Content": "තැපැල් ඡන්ද ප්‍රකාශ කිරීමට රාජ්‍ය සේවකයින් හත්ලක්ෂ දාහත්දහස් අටසිය හැත්තෑ එක් දෙනෙකු ඉල්ලුම් කර තිබුණා. ඉන් හයලක්ෂ පනස්නව දහස් තිස් දෙනෙකු තැපැල් ඡන්ද ප්‍රකාශ කිරීමට සුදුසුකම් ලබා සිටිනවා. ඊයේ සහ අද දිනයන්හිදී ඡන්දය භාවිත කිරීමට නොහැකි වන ඡන්ද දායකයන් වෙනුවෙන් නොවැම්බර් මස හත්වනදා ද ඊට අවස්ථාව හිමි වනවා. එම පිරිසට දිස්ත්‍රික් මැතිවරණ කාර්යාලවලදී ඡන්දය සළකුණු කළ හැකියි. සියලුම පොලිස් ස්ථාන හා දිස්ත්‍රික් ලේකම් කාර්යාලවල නිලධාරීන්ට තැපැල් ඡන්ද මධ්‍යස්ථානවල ආරක්ෂාව සහ අධීක්ෂණ කටයුතු පැවරී ඇති බැවින් ඔවුන්ට තැපැල් ඡන්ද සළකුණු කිරීමට ලබන 4 සහ 5 යන දිනයන්හිදී අවස්ථාව සලසා තිබෙනවා. තැපැල් ඡන්ද සළකුණු කිරීම සහ තැපැල් ඡන්ද විමසන ස්ථාන ඡායාරූප ගත කිරීම හෝ වීඩියෝ ගතකිරීම තහනම් බවයි මැතිවරණ කොමිෂන් සභාවේ සභාපති මහින්ද දේශප්‍රිය මහතා ප්‍රකාශ කළේ."}