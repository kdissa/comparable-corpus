{"Header": "දියකාවා අද ඇරඹෙයි", "Time": " සැප්තැම්බර් 3, 2019 10:06 ", "Content": "දියකාවා යුද අභ්‍යාසයේ 10 වන අදියර අද ආරම්භ වුණා. ඒ මින්නේරිය මෙහෙයුම් මූලස්ථානයේදීයි. ශ්‍රී ලංකා යුද හමුදාව 10 වන වරටත් සංවිධාන කළ දියාකාවා යුද අභ්‍යාසයට දේශීය මෙන්ම විදේශීය හමුදා සාමාජිකයින් එක්ව සිටිනවා. යුද හමුදාපති ලුතිනන් ජෙනරාල් ශවේන්ද්‍ර සිල්වා මහතාගේ මඟ පෙන්වීම මත එම අභ්‍යාසය අද ආරම්භ කෙරුණේ මධ්‍යම ආරක්‍ෂක සේනා ආඥාපති අභ්‍යාස අධ්‍යක්‍ෂ මේජර් ජෙනරාල් ලක්සිරි වඩුගේ මහතාගේ ප්‍රධානත්වයෙන්. යුද හමුදාවේ සාමාජිකයින් දෙදහස් හාරසියයක් , නාවික හමුදා සෙබලුන් හාරසියයක් හා ගුවන් හමුදා සෙබලුන් 200 ක් මීට එක්ව සිටිනවා. විදේශීය හමුදා සාමාජිකයින් හා නිරීක්‍ෂකයින් 100 දෙනෙකු  ද මෙම අභ්‍යාසයට සහභාගි වන අතර දින 20 ක් පුරා පැවැත්වෙන එහි අවසන් උත්සවය ලබන 23 වනදා කුච්චිවේලි හිදී පැවැත්වීමටයි කටයුතු යොදා ඇත්තේ."}