{"Header": "නව ජල ව්‍යාපෘති 2 ක් ජනතා අයිතියට", "Time": " ජනවාරි 6, 2019 12:47 ", "Content": "කැකිරාව මඩාටුගම හා පුබ්බෝගම ප්‍රදේශවල ජනතාවගේ පානීය ජල ගැටලුවට විසඳුම් ලබා දෙමින් නව ජල ව්‍යාපෘති 2 ක් ජනතා අයිතියට පත් කෙරුණා. පාර්ලිමේන්තු මන්ත්‍රී ඉෂාක් රහුමාන් මහතා අතිනුයි ජල පද්ධති ජනතා අයිතියට පත් කෙරුණේ. ජනාධිපති මෛත්‍රීපාල සිරිසේන මැතිතුමාගේ හා අග්‍රාමාත්‍ය රනිල් වික්‍රමසිංහ මහතාගේ මග පෙන්වීම යටතේ කුවෙට් රාජ්‍යයේ ආධාර මත ජල පිරිපහදු පද්ධති 2 ක පිහිටුවා තිබෙනවා. මඩාටුගම ප්‍රදේශයේ පවුල් 300 කට හා පුබ්බෝගම ප්‍රදේශයේ පවුල් 400 කට මෙමගින් ජල පහසුකම් සැලසෙනවා. මහා සංඝරත්නය හා අන්‍ය ආගමික පූජකවරුන් ඇතුලු විශාල පිරිසක් මෙම අවස්ථාවට සහභාගි වුණා."}