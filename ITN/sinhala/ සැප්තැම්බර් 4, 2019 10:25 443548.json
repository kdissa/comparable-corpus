{"Header": "අරුවක්කාළු කසළ ප‍්‍රවාහනයට විරෝධතා දැක්වීම තහනම් කරමින් නියෝගයක්", "Time": " සැප්තැම්බර් 4, 2019 10:25 ", "Content": "අරුවක්කාළු කසළ අංගනය වෙත කසළ ප‍්‍රවාහනය කිරිමට විරෝධතා දැක්වීම තහනම් කරමින් පුත්තලම දිසා අධිකරණය නියෝගයක් නිකුත් කළා. ඒ පුත්තලම මුලස්ථාන පොලිස් පරික්ෂකවරයා අධිකරණය වෙත ඉදිරිපත් කර තිබූ වාර්තාවක් සැළකිල්ලට ගනිමින්. කසළ ප‍්‍රවාහනය කළ ලොරි රථවලට සහ ආරක්ෂාව සැපයූ පොලිස් ජිප් රථයකට ද පසුගියදා ප‍්‍රහාරයක් එල්ල වුණා. එය අඛණ්ඩව පැවතිය හොත් ප‍්‍රදේශයේ සාමයට බාධාවක් විය හැකි බවයි පොලිසිය අධිකරණයට දැනුම් දුන්නේ."}