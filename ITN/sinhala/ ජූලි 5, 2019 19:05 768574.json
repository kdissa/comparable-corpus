{"Header": "ඕස්ට්‍රේලියාවේ අංක එකේ නවීන විශ්වවිද්‍යාලයක් දැන් ශ්‍රී ලංකාවේ", "Time": " ජූලි 5, 2019 19:05 ", "Content": "ඕස්ට්‍රේලියාවේ අංක එකේ නවීන විශ්වවිද්‍යාලය වන සිඩ්නි තාක්ෂණික විශ්වවිද්‍යාලය කොළඹදී ආරම්භ කෙරුණා. ඒ අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන්. ශ්‍රී ලාංකික සිසුන්ට නව අත්දැකීම් සමග ජාතික ඉගෙනුම් අවස්ථාවන් උදාකරදීම අරමුණුකර ගනිමින් සිඩ්නි තාක්ෂණික විශ්වවිද්‍යාලය ආරම්භ කිරීමට පියවර ගැණුනා. ඇමෙරිකා ඩොලර් මිලියන දෙකක ආයෝජනයකින් ඇරඹූ මෙම ව්‍යාපෘතිය ශ්‍රී ලංකා ඕස්ට්‍රේලියා සබදතා තවදුරටත් තහවුරු කරන්නක්. එම විශ්වවිද්‍යාලය ආරම්භ කිරීමේ අවස්ථාවට එක්වෙමින් අග්‍රාමාත්‍ය රනිල් වික්‍රමසිංහ මහතා සදහන් කළේ ඕස්ට්‍රේලියාවේ වඩාත් නව්‍යකරණය වූ සහ තාක්ෂණික විශ්වවිද්‍යාලය වෙත යාමට ශ්‍රී ලාංකික සිසුන්ට මාවත විවර කරදීමට හැකි වූ බවයි. ඔවුන්ගේ උපාධිය ඕස්ට්‍රේලියාවේ සිඩ්නි නුවරදී සම්පූර්ණ කිරීමට අවස්ථාව ලැබෙන බවද අග්‍රාමාත්‍යවරයා වැඩිදුරටත් අවධාරණය කළා. වාර්ෂිකව ශ්‍රී ලාංකික සිසුන් දහනව දහසක් පමණ අධ්‍යාපනය සදහා විදෙස් ගතවන අතර ඉන් සියයට හතළිහක් අධ්‍යාපන කටයුතු සදහා තෝරා ගන්නේ ඕස්ට්‍රේලියාව බවද මෙහිදී සදහන් කෙරුණා. ශ්‍රී ලංකාවේ ඕස්ට්‍රේලියාවේ මහ කොමසාරිස් ඩේවිඩ් හෝලි සිඩ්නි තාක්ෂණික විශ්වවිද්‍යාලයේ නියෝජ්‍ය උපකුලපති ඉයන් වොන් යන මහත්වරුන් ඇතුළු පිරිසක් මෙම අවස්ථාවට එක්ව සිටියා."}