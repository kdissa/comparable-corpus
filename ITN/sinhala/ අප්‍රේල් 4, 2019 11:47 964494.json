{"Header": "මහපොළ ශිෂ්‍යාධාර ප‍්‍රමාදවීම් මේ මාසයෙන් අවසන්", "Time": " අප්‍රේල් 4, 2019 11:47 ", "Content": "මහපොළ ශිෂ්‍යාධාරය මහපොළ භාරකාර අරමුදල මගින් සරසවි සිසුන්ට ඍජුවම ලබාදීමට එම අරමුදල තීරණය කලා. ඒ ප‍්‍රමාදයකින් තොරව විශ්ව විද්‍යාල සිසුන්ට ශිෂ්‍යාධාරය ලබාදීමේ අරමුණෙන්. මෙතෙක් රුපියල් හයදහසක මහපොළ ශිෂ්‍යාධාරය සිසුන්ට ලබාදීම සිදුවුනේ මහා භාණ්ඩාගාරයෙන් සහ මහපොළ අරමුදලේ දායකත්වයෙන්. එම ක‍්‍රමවේදයේ මතුවූ ගැටලු විසදීමට නව වැඩපිළිවෙළ මගින් හැකිවන බවයි එම අරමුදලේ අධ්‍යක්ෂ පරාක‍්‍රම බණ්ඩාර මහතා සදහන් කළේ. මහපොල වාරිකය ඍජුවම සිසුන්ට ලබාදීම මේ මාසයේ සිටයි ක‍්‍රියාත්මක වන්නේ. අධ්‍යයන වර්ෂ හතර වෙනුවෙන් සිසුන් හැට දහසකට සෑම මසකදීම මහපොළ ශිෂ්‍යාධාරය පිරිනමන බවත්, පරාක‍්‍රම දිසානායක මහතා පෙන්වා දුන්නා."}