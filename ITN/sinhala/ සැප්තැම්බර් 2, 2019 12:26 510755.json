{"Header": "අරුවක්කාලු කසල ටිපර්වලට පහර දීමට සිටි පිරිසක් අත්අඩංගුවට", "Time": " සැප්තැම්බර් 2, 2019 12:26 ", "Content": "අරුවක්කාලු කසල අංගනය වෙත කසල ප්‍රවාහනය කරමින් තිබූ ටිපර් රථවලට ගල් ප්‍රහාරයක් එල්ල කිරීමට සූදානමින් සිටි පිරිසක් අත්අඩංගුවට  ගෙන තිබෙනවා. පොලිස් බුද්ධි අංශයට ලැබුණු තොරතුරක් මත යුද සහ නාවික හමුදා නිලධාරීන් එක්වයි මෙම පිරිස අත්අඩංගුවට ගැනුණේ. කොළඹ සිට අරුවක්කාලු කසල අංගනයට කසල ප්‍රවාහනය කරමින් තිබූ ටිපර් රථ 28 කට පහර දීමටයි සැකකරුවන් සූදානම්ව සිට ඇත්තේ. පුත්තලම එළුවන්කුලම මාර්ගයේ කලපු තීරයේ ඔවුන් සැඟව සිට තිබෙනවා. සිද්ධිය සම්බන්ධයෙන් වැඩිදුර පරික්ෂණ ක්‍රියාත්මකයි."}