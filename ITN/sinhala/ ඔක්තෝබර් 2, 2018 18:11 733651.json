{"Header": "ක‍්‍රිකට් ආයතනයේ මුල්‍ය වංචා විමර්ෂණ කඩිනම් කරන්නැයි ඇමති පොලිස්පතිට දැනුම්දෙයි", "Time": " ඔක්තෝබර් 2, 2018 18:11 ", "Content": "ශ‍්‍රීලංකා ක‍්‍රිකට් ආයතනයේ සිදුව ඇතැයිකියන මුල්‍ය වංචාවේ විමර්ෂණ කටයුතු කඩිනම් කරන ලෙස ක‍්‍රිඩා අමාත්‍ය ෆයිසර් මුස්තාෆා මහතා පොලිස්පතිවරයාට දැනුම්දී තිබෙනවා. මෙරට පැවැත්වෙන ක‍්‍රිකට් තරගවල විකාශන අයිතිය සම්බන්ධයෙන් ඉන්දියාවේ සමාගමක් සමඟ ඇතිකරගත් ගිවිසුම්ගත මුදලින් සියයට 50ක් ක‍්‍රිකට් ආයතන ගිණුමට බැර නොකර මුල්‍ය වංචාවක් සිදුකර ඇති බවටයි චෝදනා එල්ල වන්නේ. ඒ සම්බන්ධයෙන් පසුගිය 10 වනදා ක‍්‍රිකට් ආයතනයේ ප‍්‍රධාන විධායක නිලධාරියා අපරාධ පරික්ෂණ දෙපාර්තමේන්තුවට පැමිණිලි කළා. එභෙත් විමර්ෂණ කටයුතු අවසන් වී නොමැති බවට පළව ඇති වාර්තා හේතුවෙන් වැරදි මතයක් සමාජගතවීම වැලැක්වීමට පරික්ෂණ කටයුතු කඩිනමින් සිදුකරන ලෙසයි අමාත්‍යවරයා පොලිස්පතිවරයාට ලිඛිතව දැනුම් දී තිබෙන්නේ."}