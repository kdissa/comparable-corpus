{"Header": "ජනාධිපතිවරණයත් නාම යෝජනා කැඳවීමත් කල් දමන්නැයි රීට් පෙත්සමක්", "Time": " ඔක්තෝබර් 3, 2019 18:06 ", "Content": "ජනාධිපතිවරණය නොවැම්බර් 16 වනදා පැවැත්වීමට නිකුත් කර ඇති ගැසට් නිවේදනය අත්හිටුවීමේ රීට් නියෝගයක් නිකුත් කරන ලෙස ඉල්ලා ශ්‍රේෂ්ඨාධිකරණයට රීට් පෙත්සමක් ගොනු කෙරුණා. ගාල්ල හිටපු නගරාධිපති මෙත්සිරි ද සිල්වා මහතායි එය ගොනු කළේ. ජනාධිපතිවරණය සඳහා ඔක්තෝබර් 7 වනදා නාම යෝජනා කැඳවීමට මැතිවරණ කොමිෂන් සභාව ගෙන ඇති තීරණය අත්හිටුවීමේ නියෝගයක් ද නිකුත් කරන ලෙස පෙත්සම්කරු ඉල්ලා සිටිනවා. වත්මන් ජනපතිගේ ධුර කාලය වසර 6ක් බවත් එය වසර 5 කට සීමා වුවහොත් ජනතා ස්වාධිපත්‍යයට හානි සිදුවන බවත් අදාළ පෙත්සමෙන් පෙන්වා දී තිබෙනවා."}