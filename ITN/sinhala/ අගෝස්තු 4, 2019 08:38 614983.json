{"Header": "අද ශිෂ්‍යත්ව විභාගයට අයැදුම්කරුවන් 339369 ක් (Update)", "Time": " අගෝස්තු 4, 2019 08:38 ", "Content": "පහ ශ්‍රේණිය ශිෂ්‍යත්ව විභාගය අද පැවැත්වුණා. විභාගය අද මධ්‍යස්ථාන 2995 කදී පැවැත්වුණා. අයැදුම්කරුවන් තුන්ලක්ෂ තිස්නවදහස් තුන්සිය හැටනව දෙනෙකු ශිෂ්‍යත්ව විභාගයට  ඉදිරිපත් වුණා. සම්බන්ධීකරණ මධ්‍යස්ථාන 497 ක් පිහිටුවා ඇති බවයි විභාග දෙපාර්තමේන්තුව නිවේදනය කරන්නේ. ශිෂ්‍යත්ව විභාගයේ ඇගයීම් කටයුතු  ලබන 15 වනදා සිට 20 වනදා දක්වා සිදුකිරීමට නියමිතයි.  ශිෂ්‍යත්ව විභාගයට පෙනී සිටි දරුවන් විභාගය පිලිබද දැක්වූයේ මෙවන් අදහසක්. ———————————————————————————————————————————————————————————————————————————— 5 වසර ශිෂ්‍යත්ව විභාගය අද පහ ශ්‍රේණිය ශිෂ්‍යත්ව විභාගය අද ආරම්භ වනවා. විභාගය අද මධ්‍යස්ථාන 2995 කදී පැවැත්වෙනවා. අයැදුම්කරුවන් තුන් ලක්ෂ තිස් නව දහස් තුන්සිය හැට නව දෙනෙකු ඊට ඉදිරිපත්වීමට නියමිතයි. සම්බන්ධීකරණ මධ්‍යස්ථාන 497 ක් පිහිටුවා ඇති බවයි විභාග දෙපාර්තමේන්තුව නිවේදනය කරන්නේ. විභාග අපේක්ෂකයන් සහ දෙමව්පියන් විසින් අනුගමනය කළ යුතු උපදෙස් මාලාවක් විභාග දෙපාර්තමේන්තුව විසින් මේ වන විටත් නිකුත් කර තිබේ. පෙරවරු නවය වනවිට අපේක්ෂකයන් ශාලාවේ අසුන් ගතයුතුය. ඒ අනුව විභාග අංකය පැළදිය යුතු වන්නේ ඇදුමේ වම් පස ස්ථානයක ය. පිළිතුරු සැපයිම සඳහා පැන්සල, කළු හෝ නිල් පෑන් භාවිත කිරිමේ හැකියාව පවති. සෑම ප්‍රශ්න පත්‍රයකම නිවැරදිව විභාග අංකය ලිවිය යුතුය."}