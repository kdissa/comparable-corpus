{"Header": "පෑලියගොඩ වෙළඳ සංකීර්ණයේ ඉදිකිරීම් කඩිනමින් අවසන් කරන්නැයි අගමැතිගෙන් උපදෙස්", "Time": " ජනවාරි 6, 2020 14:54 ", "Content": "පෑලියගොඩ නව වෙළඳ සංකීර්ණයේ ඉදිකිරීම් කටයුතු කඩිනමින් අවසන් කර ජනතා අයිතියට පත් කරන ලෙස අග්‍රාමාත්‍ය මහින්ද රාජපක්ෂ මහතා නාගරික සංවර්ධන අධිකාරියට උපදෙස් ලබා දී තිබෙනවා. ජනාධිපති ගෝඨාභය රාජපක්ෂ මැතිතුමා ආරක්ෂක ලේකම් ධුරය දරන සමයේ දී මෙම වෙළද සංකීර්ණයේ ඉදිකිරීමට උපදෙස් ලබා දුන්නා. එහි ඉදිකිරීම් කටයුතු 2016 වසරේදී ආරම්භ වුණේ ඒ අනුවයි. අංගසම්පූර්ණ වෙලෙඳ සංකීර්ණයක් ලෙස මෙය ඉදි කෙරෙනවා. වෙළද ව්‍යාපාරිකයන්ට හා පාරිභෝගික ජනතාවට පහසුකම් රැසක් මේ යටතේ හිමිවනවා. මෙම වසර මැද භාගයේදී එය ජනතා අයිතියට පත් කිරීම නාගරික සංවර්ධන අධිකාරියේ අපේක්ෂාවයි."}