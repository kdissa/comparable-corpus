{"Header": "වව්නියාවේ වැව් 20ක් පිළිසකර කෙරේ", "Time": " ජූලි 5, 2018 13:26 ", "Content": "නාගරික ප්‍රදේශවලට සීමා නොවී ග්‍රාමීය ප්‍රදේශ වලට ද සංවර්ධනය රැගෙන යමින් දැවැන්ත ව්‍යාපෘති රැසක් ක්‍රියාත්මක කිරීමට රජය පියවර ගෙන තිබෙනවා. වව්නියාව දිස්ත්‍රික්කයේ වැව් 20ක් ප්‍රතිසංස්කරණය ආරම්භ කර තිබෙනවා. ඒ සදහා වැය කරන මුදල රුපියල් ලක්ෂ 280ක්. වසර ගණනාවක්  පුරා මෙම වැව් ප්‍රතිසංස්කරණය නොකිරීම හේතුවෙන් වල්බිහිවී තිබුණා. රොන්මඩ ඉවත්කර වැව් ප්‍රතිසංස්කරණය සදහා යුද හමුදාවේ සහාය ද ලැබී තිබෙනවා. ඉදිරි මාස තුන ඇතුළත වැව් සියල්ලේ ප්‍රතිසංස්කරණ කටයුතු අවසන් කිරීම සැලසුමයි. රුපියල් මිලියන තුන්දහසකට වැඩි මුදලක් වැය කරමින් උතුරු පළාතේ සිදුකළ විශාලතම පානීය ජල ව්‍යාපෘතියේ ජල නළ එළීමේ කටයුතු අවසන් අදියරට පැමිණ තිබෙනවා. වව්නියාවේ ඉදිකළ මෙම ජල ව්‍යාපෘතිය සදහා ආසියා සංවර්ධන බැංකුවේ මූල්‍ය අනුග්‍රහය හිමිවුණා. මෙම ව්‍යාපෘතිය යටතේ නව ජලාශයක් සහ ජල පවිත්‍රාගාරයක් ,ජල කුළුණු හා පොම්පාගාර ද  ඉදි කෙරෙනවා. වව්නියාව දිස්ත්‍රික්කයේ පවුල් පහලොස්දහසකට අයත් ජනතාවට මෙමගින් සෙත සැලසෙනවා. වව්නියාව දිස්ත්‍රික්කයේ මාර්ග සංවර්ධනය සදහා ව්‍යාපෘති දහතුනක් ක්‍රියාත්මක කෙරෙනවා. ඒ සදහා වැය කෙරෙන මුදල රුපියල් ලක්ෂ 77්6 ඒ යටතේ වව්නියාවේ ග්‍රාමීය මාර්ග සංවර්ධනය සදහා වැඩි ප්‍රමුඛතාව ලබා දෙනවා."}