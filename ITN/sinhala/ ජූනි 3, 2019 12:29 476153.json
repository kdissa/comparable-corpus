{"Header": "රතනහිමිගේ සුවදුක් බලන්න කාදිනල් හිමි මහනුවරට", "Time": " ජූනි 3, 2019 12:29 ", "Content": "පාර්ලිමේන්තු මන්ත්‍රී පූජ්‍ය අතුරලියේ රතන ස්වාමීන්වහන්සේ ආරම්භ කළ උපවාසය 4 වන දිනටත් අද පැවැත්වෙනවා. අගරදගුරු අතිඋතුම් මැල්කම් කාදිනල් රංජිත් හිමිපාණන්ද රතනහිමියන්ගේ සුවදුක් විමසීමට අද පෙරවරුවේ පැමිණියා. අමාත්‍ය රිෂාඩ් බදියුදීන් , ආණ්ඩුකාරවරුන් වන අසාද් සාලි හා එම් එල් ඒ එම් හිස්බුල්ලා යන මහත්වරුන් එම ධුරවලින් ඉවත් කරන ලෙස ඉල්ලමිනුයි මෙම උපවාසය ආරම්භ කළේ. ඒ මහනුවර දළදාමාලිගාව අභියසයි. රතන හිමියන්ගේ උපවාසයට සහාය දක්වමින් පාර්ලිමේන්තු මන්ත්‍රී එස් වියාලේන්ද්‍රන් මහතා මඩකලපුව මහත්මා ගාන්ධි විද්‍යාලය ඉදිරිපිට ආරම්භ කර ඇති උපවාසයට තවත් කිහිප දෙනෙකු එක්ව සිටින බව වාර්තා වනවා. මේ අතර  එම්.එල්.ඒ.එම් හිස්බුල්ලා සහ අසාද් සාලි යන ආණ්ඩුකාරවරුන් අද දිනයේදී ඉල්ලා අස්වීමට නියමිත බව වාර්තා වනවා."}