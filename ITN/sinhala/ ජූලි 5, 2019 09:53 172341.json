{"Header": "ඇෆ්ගනිස්තානය පරදා කොදෙව්වන්ට ලකුණු 23ක ජයක්", "Time": " ජූලි 5, 2019 09:53 ", "Content": "එක්දින ක්‍රිකට් ලෝක කුසලාන තරගාවලියේ ඇෆ්ගනිස්තානය සමඟ පැවති තරගය ලකුණු 23කින් ජයග්‍රහණය කිරිමට බටහිර ඉන්දිය කොදෙව් කණ්ඩායම සමත් වුණා. ලීඩ්ස්හිදී පැවති තරගයේ කාසියේ වාසිය දිනා ගත් බටහිර ඉන්දිය කොදෙව් කණ්ඩායම පළමුවෙන් පන්දුවට පහරදීමට තීරණය කළා. ඒ අනුව ඔවුන් නියමිත පන්දුවාර 50 අවසානයේ කඩුලු 06ක් දැවි ලකුනු 311ක් රැස් කළා. සිය අවසන් ලෝක කුසලාන තරගයට ක්‍රිඩා කළ ක්‍රිස් ගේල්ට ලබා ගත හැකි වුයේ ලකුණු 07ක් පමණයි. ශායි හෝප් ලකුණු 77යි. පන්දුයැවිමේදී ඇෆ්ගනිස්ථාන කණ්ඩායමේ ඩව්ලාට් සද්‍රන් කඩුලු 02ක් බිද හෙලුවා. පිළිතුරු ඉනිම ක්‍රිඩා කළ ඇෆ්ගනිථානයට නියමිත පන්දුවාර 50 අවසානයේ සියලු දෙනා දැවි ලබා ගත හැකි වුයේ ලකුනු 288ක් පමණයි. ඉක්රාම් අලික්හිල් ලකුනු 86යි. පන්දු යැවිමේදී කොදෙව් කණ්ඩායමේ කාලොස් බ්‍රැත්වයිට් කඩුල් 04ක් සහ කෙමර් රෝච් කඩුලු 03ක් බිද හෙලුවා."}