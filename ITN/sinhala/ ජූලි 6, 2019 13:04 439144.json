{"Header": "වික්‍රමසිංහපුර, ජයවඩනගම මාර්ගය සංවර්ධනය කිරීම ඇරඹෙයි", "Time": " ජූලි 6, 2019 13:04 ", "Content": "වික්‍රමසිංහපුර, ජයවඩනගම මාර්ගය සංවර්ධනය කිරීමේ ව්‍යාපෘතිය අද (06) පෙරවරුවේ ආරම්භ කෙරුණා. ITN මාධ්‍ය ජාලයේ සභාපතිනී තිලකා ජයසුන්දර මහත්මිය ඇතුළු ඉහළ කළමනාකාරීත්වයේ ඉල්ලීම මත වික්‍රමසිංහපුර,  ජයවඩනගම මාර්ගය මෙසේ සංවර්ධනය කිරීම ආරම්භ වුණා. ව්‍යාපෘතිය සදහා වැය කෙරෙන මුදල රුපියල් මිලියන අටකට අධිකයි. බස්නාහිර පළාත් මාර්ග සංවර්ධන අධිකාරියේ සභාපති අජිත් බස්නායක මහතාගේ මැදිහත් වීමෙන් මෙම කටයුතු සිදු කෙරෙනවා. ස්වාධීන රූපවාහිනියට වසර 40ක් පිරීම නිමිත්තෙනුයි  ව්‍යාපෘතිය ආරම්භ කෙරුණේ. ආරම්භක අවස්ථාවට කඩුවෙල මහනගර සභාවේ විපක්ෂ නායක රංජිත් පෙරේරා, අයිටීඑන් මාධ්‍ය ජාලයේ සාමාන්‍යාධිකාරී එස් ඒ එන් ආර් සුබසිංහ මහතා ඇතුළු පිරිසක් සහභාගී වුණා."}