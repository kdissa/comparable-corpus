{"Header": "සුනිල් ශාන්තට පළායාමට සහාය වූ සැකකරු අත්අඩංගුවට", "Time": " ජනවාරි 5, 2019 17:49 ", "Content": "සුනිල් ශාන්ත නැමැති මත්ද්‍රව්‍ය ජාවාරම්කරුට කොළඹ වැලිකඩ බන්ධනාගාරයෙන් පලායාමට සහාය වූ ප‍්‍රධාන සැකකරු අත්අඩංගුවට ගෙන තිබෙනවා. ඒ ලුණුගම්වෙභෙර දෙව්රම් වෙහෙර ප‍්‍රදේශයේදී. අපරාධ පරික්ෂණ දෙපාර්තමේන්තු නිලධාරින් කණ්ඩායමක් සැකකරු අත්අඩංගුවට ගත් බවයි පොලිසිය ප‍්‍රකාශ කළේ. බන්ධනාගාර නිලධාරින් ලෙස වෙස්වලාගෙන පැමිණි පිරිසක් පසුගිය නොවැම්බර් 17 වනදා සුනිල් ශාන්ත නැමැති මෙම ජාවාරම්කරු රහසිගතව රැගෙන ගොස් තිබුණා. පසුව ඔහු මහනුවර මීමුරේ ප‍්‍රදේශයේ සැගව සිටියදී දෙසැම්බර් 11 වනදා අත්අඩංගුවට ගත් බවයි පොලිසිය සදහන් කළේ."}