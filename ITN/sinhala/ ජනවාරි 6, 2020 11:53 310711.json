{"Header": "දේශපාලනය නිසා රාජ්‍ය ආයතන විනාශ වීමට ඉඩ තබන්නේ නැහැ", "Time": " ජනවාරි 6, 2020 11:53 ", "Content": "දේශපාලනය නිසා රාජ්‍ය ආයතන විනාශ වීමට ඉඩ නොතබන බව අග්‍රාමාත්‍ය මහින්ද රාජපක්ෂ මහතා පවසනවා. වීරකැටිය කසාගල විහාරස්ථානයේ පැවති උත්සවයකට එක්වෙමින් අග්‍රාමාත්‍යවරයා මේ බව  ප්‍රකාශ කළා. දහම්පාසල් දරුවන් දහසකට පාසල් උපකරණ කට්ටල බෙදාදීමේ අරමුණු කරගනිමින් උත්සවය සංවිධාන කර තිබුණා. සුරක්ෂිත හෙටක් දහම් සමාජයක් යන තේමාව මුල්කරගනිමිනුයි වැඩසටහන ක්‍රියාත්මක කෙරුණේ. දහම්පාසල් දරුවන් වෙත පාසල් උපකරණ කට්ටල බෙදාදීමසිදු කෙරුණේ අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන්. කසාගල රාජමහා විහාරාධිපති රුහුණු මාගම්පත්තුව ඇතුළු දොලොස්දහස් රට ප්‍රධාන අධිකරණ සංඝනායක , ශාස්ත්‍රපති පූජ්‍ය තලම්පොරුවේ ඉන්දුසුමන ස්වාමීන්වහන්සේ ඇතුළු මහාසංඝරත්නයද මහජන නියෝජිතයන් ඇතුළු පිරිසක්ද මෙම අවස්ථාවට එක්ව සිටියා."}