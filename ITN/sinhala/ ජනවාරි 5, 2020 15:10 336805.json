{"Header": "ඕස්ට්‍රේලියා – නවසීලන්ත අවසන් ටෙස්ට් තරඟයේ තුන්වන දිනය නිමා වෙයි", "Time": " ජනවාරි 5, 2020 15:10 ", "Content": "ඕස්ට්‍රේලියාව සහ නවසීලන්තය අතර පැවැත්වෙන තුන්වන සහ අවසන් ටෙස්ට් ක්‍රිකට් තරගයේ තුන්වන දිනය අද නිමා වුණා. දිනය නිමා වන විට සිය දෙවන ඉනිම ක්‍රීඩා කරමින් සිටි ඕස්ට්‍රේලියාව කිසිදු කඩුල්ලක් නොදැවී ලකුණු 40ක් ලබා සිටියා.‍ෙසිඩ්නිහිදී පැවැත්වෙන තරගයේ කාසියේ වාසිය දිනා පළමුවෙන් පන්දුවට පහරදුන් ඕස්ට්‍රේලියාව පළමු ඉනිම සදහා සියලු දෙනා දැවි ලකුණු 454ක් රැස් කළා. මෙම ඉනිමේදී ද ලකුණු අතරට පැමිණි මර්නස් ලබුෂේන් සිය පළමු ද්විත්ව ශතකය වාර්තා කරමින් ලකුණු 215ක් ලබා ගත්තා. පන්දු යැවිමේදී කොලින් ග්‍රෑන්ඩ්හෝම් සහ නෙයිල් වෑග්නර් කඩුලු 03 බැගින් බිද හෙලුවා.  නවසීලන්ත කන්ඩායමට සිය පළමු ඉනිම සදහා සියලු දෙනා දැවී රැස් කර ගත හැකි වුයේ ලකුණු 251ක් පමණයි. නායක ටොම් ලේතම් ලකුණු 49ක් ලබා ගත්තා. පන්දු යැවිමේදී නෙදන් ලියෝන් කඩුලු 05ක් බිද හෙලුවා."}