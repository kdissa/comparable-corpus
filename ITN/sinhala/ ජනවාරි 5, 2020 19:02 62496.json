{"Header": "ත්‍රස්තවාදය පැරදූ ජනපතිට හා අගමැතිට ආර්ථික යුද්ධය ජයගත හැකියි", "Time": " ජනවාරි 5, 2020 19:02 ", "Content": "රටට හා ජනතාවට සෙත්පතා පරිත්‍රාණ ධර්ම දේශනයක් හා සංඝගත දක්‍ෂිණාවක් කොටුව ජනාධිපති මන්දිරයේදී පැවැත්වුණා. මෙම පිංකම් සඳහා ත්‍රෛනිකායික මහනායක , අනුනායක ස්වාමීන්වහන්සේ ඇතුලු මහා සංඝරත්නය වැඩම කර සිටියා. නාරාහේන්පිට අභයාරාමාධිපති බස්නාහිර පළාත් ප්‍රධාන සංඝනායක පූජ්‍ය මුරුත්තෙට්ටුවේ ආනන්ද ස්වාමීන් වහන්සේගේ ප්‍රධානත්වයෙන් පරිත්‍රාණ ධර්මදේශනය පැවැත්වුණා. මහාචාර්ය පූජ්‍ය මැදගොඩ අභයතිස්ස, නාරාහේන්පිට ශ්‍රී ගෞතම විහාරාධිපති  පූජ්‍ය ඕමල්ලේ සුමනරතන , මාතර පාලටුව බෞද්ධෝදය මහා විහාරාධිපති පූජ්‍ය ගැටමාන්නේ ගුණානන්ද , කොල්ලුපිටිය වාලුකාරාමාධිපති පූජ්‍ය මහරගම නන්ද, කයිකාවල සුනන්දාරාමාධිපති පූජ්‍ය බෝපිටියේ විජිත , රෝහණ සංඝ සභාවේ දක්ෂිණ ලංකාවේ උප ප්‍රධාන සංඝනායක පූජ්‍ය නාරන්දෙණියේ ධම්මාවාස , ගංගාරාම විහාරවාසී ආචාර්ය පූජ්‍ය කිරින්දේ අස්සජී යන ස්වාමීන් වහන්සේ ප්‍රමුඛ මහා සංඝරත්නය මීට වැඩමකර සිටියා. මෙහිදී විශේෂ අනුශාසනාවක් කළ පූජ්‍ය මැදගොඩ අභයතිස්ස ස්වාමීන් වහන්සේ පෙන්වා දුන්නේ ත්‍රස්තවාදය පරාජය කිරීටම එක්වු සුසංයෝගය රට ඉදිරියේ ඇති ආර්ථික යුද්ධය සහ ජාත්‍යන්ර අභියෝග ජය ගැනීමට එක්විය යුතු බවයි."}