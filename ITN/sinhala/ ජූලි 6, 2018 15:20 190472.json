{"Header": "ඉන්ධන නොදුන්නොත් පැමිණිලි කරන්න", "Time": " ජූලි 6, 2018 15:20 ", "Content": "දිවයින පුරා පිහිටි සියලුම ඉන්ධන පිරවුම් හල්වල ප්‍රමාණවත් තරම් ඉන්ධන තොග පවතින බව ලංකා ඛණිජ තෙල් නීතිගත සංස්ථාව පවසනවා. ඉන්ධන නිකුත් කිරීම ප්‍රතික්ෂේප කරන පිරවුම්හල් ඇතොත් ඒ පිළිබද වහාම පැමිණිලි කරන ලෙසයි සංස්ථාව ජනතාවගෙන් ඉල්ලා සිටින්නේ. ගැටලුවක් ඇති නොවන පරිදි ඉන්ධන බෙදා හැරීමට ලංකා ඛණිජ තෙල් නීතිගත සංස්ථාව කටයුතු කර තිබෙනවා. පාරිභෝගිකයින්ට ඉන්ධන නිකුත් කිරීම සදහා සියලුම ඉන්ධන පිරවුම්හල් සේවකයින් දැනුවත් කළ බව ද සංස්ථාව පවසනවා. කිසියම් පිරවුම් හලක් ඉන්ධන ලබාදීම ප්‍රතික්ෂේප කරන්නේ නම් ඒ පිළිබද 0115 455 130 දුරකතන අංකයට වහාම පැමිණිලි කළ හැකියි. එම අංකය පැය 24 පුරා ක්‍රියාත්මක බවද ඛණිජ තෙල් නීතිගත සංස්ථාව සදහන් කරනවා."}