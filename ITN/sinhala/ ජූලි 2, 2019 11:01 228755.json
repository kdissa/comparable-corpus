{"Header": "මරණ දඬුවමට එරෙහි පෙත්සමක් සළකා බැලීමට පංච පුද්ගල විනිසුරු මඩුල්ලක්", "Time": " ජූලි 2, 2019 11:01 ", "Content": "මරණ දඬුවම අභියෝගයට ලක් කරමින් ගොනු කළ රීට් පෙත්සම විභාගයට ගැනීමට අභියාචනාධිකරණය පංච පුද්ගල විනිසුරු මඩුල්ලක් පත් කර තිබෙනවා. අභියාචනාධිකරණයේ සභාපති විනිසුරු යසන්ත කෝදාගොඩ මහතා ඇතුළු මෙම පංච පුද්ගල විනිසුරු මඩුල්ල හමුවේ පෙත්සම අද පෙරවරු 11.30 ට කැඳවීමට නියමිතයි. මාධ්‍යවේදී මලින්ද සෙනෙවිරත්න මහතායි පෙත්සම ගොනු කර ඇත්තේ. ඒ මරණ දඬුවම ක්‍රියාත්මකවීම වැළැක්වීමේ අතුරු නියෝගයක් බන්ධනාගාර කොමසාරිස් ජෙනරාල්වරයා හා වැලිකඩ බන්ධනාගාර අධිකාරිවරයා වෙත නිකුත් කරන ලෙස ඉල්ලමින්. මරණ දඬුවම මෙම සතිය තුළ ක්‍රියාත්මක නොකරන බවට බන්ධනාගාර කොමසාරිස්වරයා පසුගියදා අභියාචනාධිකරණයේදී ප්‍රකාශ කළා."}