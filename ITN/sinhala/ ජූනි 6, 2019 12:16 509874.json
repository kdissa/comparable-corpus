{"Header": "නිපා නැවතත් ඉන්දියාව බය කරයි", "Time": " ජූනි 6, 2019 12:16 ", "Content": "නැවත වරක් නිපා වෛරසය හිස එසවීම හේතුවෙන්  ඉන්දීය ජනතාව බියට පත්ව සිටිනවා. මේ වන විට නිපා වෛරසය වැළදුනු රෝගීන් 04 දෙනෙකු වාර්තා වී ඇති අතර නිපා වෛරසය වැළදුනු බවට සැක කෙරෙන තවත් රෝගීන් 300 දෙනෙකු කේරල ප්‍රාන්තයේ රෝහල්වලට ඇතුළත්ව ඇති බවයි වාර්තා වන්නේ. නිපා වෛරසය වැළදී ඇති  බව පරික්ෂා කිරීම සදහා විශාල පිරිසක් රෝහල්වලට පැමිණෙමින් සිටිනවා. වෛද්‍යවරුන් සදහන් කරන්නේ වෛරසය පැතිරවීම වැළැක්වීම සදහා නිවෙස්වල සිටින ලෙසයි. පසුගිය වසරේදී නිපා වෛරසය වැළදීම හේතුවෙන් පුද්ගලයින් 17 දෙනෙකු ජීවිතක්ෂවය පත්වුණා."}