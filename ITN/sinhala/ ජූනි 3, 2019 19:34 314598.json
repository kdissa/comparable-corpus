{"Header": "ජනතා පැමිණිලි ලබාගැනීමට විපක්ෂ නායක කාර්යාලය තුළ වෙනම ඒකකයක්", "Time": " ජූනි 3, 2019 19:34 ", "Content": "දේශපාලන පලිගැනීම්වලට ලක්වූ හා රජයේ එදිනෙදා කටයුතු නිසා අපහසුතාවට ලක්වන ජනතාවගේ තොරතුරු ලබාගැනීම සඳහා විපක්ෂ නායක කාර්යාලය තුළ ඔම්බුඩ්ස්මන් ඒකකයක් විවෘත කෙරුණා. ඒ විපක්ෂ නායක මහින්ද රාජපක්ෂ මහතාගේ ප්‍රධානත්වයෙන්. විපක්ෂයේ මන්ත්‍රීවරුන් වෙත, වෙන් වෙන් වශයෙන් ලැබෙන පැමිණිලි එකම ස්ථානයකට ලබාගැනීම මෙම ඔම්බුඩ්ස්මන් ඒකකයේ අරමුණයි. දිනපතා පාර්ලිමේන්තු මන්ත්‍රීවරුන් දෙදෙනෙකු එම ඒකකයේ පැමිණිලි භාරගැනීම සඳහා යොදවන බවයි විපක්ෂ නායක මහින්ද රාජපක්ෂ මහතා සඳහන් කළේ."}