{"Header": "උතුරේ බිම් බෝම්බ ඉවත් කිරීමට ජපානයෙන් මිලියන 97 ක ආධාර", "Time": " නොවැම්බර් 6, 2018 11:15 ", "Content": "උතුරේ බිම් බෝම්බ ඉවත් කිරීම් සදහා රුපියල් මිලියන අනූහතක ආධාර මුදලක් ලබා දීමට ජපාන රජය තීරණය කර තිබෙනවා. ඒ සදහා වන ගිවිසුමට ඊයේ කොළඹ දී අත්සන් තැබුණා. ශ්‍රී ලංකාවේ ජපාන තානාපති අකිරා සුගියාමා මහතා සහ ද හෙලෝ ට්‍රස්ට් සංවිධානයේ වැඩසටහන් කළමනාකාර මයිකල් ඩයර් මහතා ඊට අත්සන් තැබුවා. උතුරේ ජීවනෝපාය ගොඩනැගීම හා නැවති පදිංචි කිරිම සදහා වන බිම් බෝම්බ ඉවත් කිරීමේ මානුෂීය මෙහෙවර සදහා වූ ව්‍යාපෘතියක් ද  හෙලෝ ට්‍රස්ට් සංවිධානය මගින් ක්‍රියාත්මක කරනවා. ඒ අනුවයි එම ආයතනයට මෙම ආධාර ලබා දෙනු ලැබුවේ. මේ සදහා 2003 වසරේ සිට ජපානය ආධාර ලබා දී තිබෙනවා."}