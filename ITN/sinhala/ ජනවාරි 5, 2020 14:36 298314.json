{"Header": "පිලිමලුන් පිටුදැකීමේ පාපන්දු තරගාවලියේ ජය පොලිස් ක‍්‍රීඩා සමාජයට", "Time": " ජනවාරි 5, 2020 14:36 ", "Content": "ශ්‍රී ලංකා පාන්දු සම්මේලනය සංවිධාන කරන එෆ්ඒ කුසලානය සඳහා පිලිමලුන් පිටුදැකීමේ පාපන්දු තරගාවලියේ ඩිෆෙන්ඩර්ස් කණ්ඩායම සමග පැවති තරගය ජයග්‍රහණය කිරිමට ශ්‍රී ලංකා පොලිස් ක‍්‍රීඩා සමාජ කණ්ඩායම සමත් වුනා. කොළඹ සුගතදා ක‍්‍රීඩාංගනයේ පැවති තරගයේ පළමු අර්ධය නිමා වන විට දෙපිලම කිසිදු ගෝලයක් වාර්තා කිරිමට සමත් වුයේ නැහැ. තරගයේ දෙවන අර්ධයේදී  ඩිෆෙන්ඩර්ස් කණ්ඩායම සහ පොලිස් ක‍්‍රීඩා සමාජ කණ්ඩායම ගෝල එක බැගින් ලබා ගනිමින් සම තත්ත්වයේ පසු වුනා. ඒ අනුව තරගයේ ජයග්‍රහණයකයින් ‍තෝරා ගැනිමට  දඬුවම් පහර අවස්ථාව භාවිත කිරිමට තරග විනිසුරුවන් තීරණය කළා. එහිදි දඩුවම් පහර 05ට 04ක් ලෙස ලබා ගනිමින් ජයග්‍රහණය හිමි කර ගැනිමට ශ්‍රී ලංකා පොලිස් ක‍්‍රීඩා සමාජ පාපන්දු කණ්ඩායම සමත් වුණා."}