{"Header": "මරණ දඩුවමට එරෙහිව ගොනුකළ රීට් පෙත්සමේ වැඩිදුර විභාගය හෙට", "Time": " ජූලි 3, 2019 15:54 ", "Content": "මරණ දඩුවම ක‍්‍රියාත්මක කිරිමට ගත් තීරණය අභියෝගයට ලක්කරමින් ගොනුකළ රීට් පෙත්සමේ වැඩිදුර විභාගය හෙට (04) දිනට කල්තබා තිබෙනවා. ඒ එම පෙත්සම අභියාචනාධිකරණ පංච පුද්ගල විනිසුරු මඩුල්ල ඉදිරියේ අද (03) කැදවූ අවස්ථාවේදී. එහිදී පෙත්සම්කරුගේ නීතිඥවරයා අධිකරණය හමුවේ කරුණු ඉදිරිපත්කළ බවයි අප වාර්තාකරු සදහන් කළේ. මාධ්‍යවේදී මලින්ද සෙනෙවිරත්න මහතා ඉදිරිපත්කළ පෙත්සම විභාග කිරිම සදහා පංච පුද්ගල විනිසුරු මඩුල්ලක් කැදවීමටයි අභියාචනාධිකරණය ඊයේ (02) තීන්දු කළේ. ඒ අනුව අභියාචනාධිකරණයේ සභාපති විනිසුරු යසන්ත කෝදාගොඩ , අර්ජුන ඔබේසේකර, දීපාලි විජේසුන්දර, ජනක්ද සිල්වා සහ අචල වෙන්ගප්පුලි යන මහත්ම මහත්මින් එම විනිසුරු මඩුල්ලට පත්කරනු ලැබුවා."}