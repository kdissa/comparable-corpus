{"Header": "කසළ තේ 6,480Kg ක් සමඟ සැකකරුවන් දෙදෙනෙකු අත්අඩංගුවට", "Time": " සැප්තැම්බර් 1, 2019 10:03 ", "Content": "කසළ තේ කිලෝග්‍රෑම් හයදහස් හාරසිය අසූවක් සමඟ සැකකරුවන් දෙදෙනෙකු නිට්ටඹුව ප්‍රදේශයේදී අත්අඩංගුවට ගෙන තිබෙනවා. නිට්ටඹුව පොලිස් ස්ථානය අසලදී ලොරි රථයකින් කසළ තේ  ප්‍රවාහනය කරමින් සිටියදීයි සැකකරුවන් අත්අඩංගුවට ගෙන ඇත්තේ. කිලෝග්‍රෑම් තිහ බැගින් වූ කසළ තේ බෑග් 216ක් මෙහිදි සොයා ගැනුණා. සැකකරුවන් ගලහ සහ මුරුතගහමුල ප්‍රදේශවල පදිංචිකරුවන්. ඔවුන් අද අත්තනගල්ල මහේස්ත්‍රාත් අධිකරණය වෙත ඉදිරිපත් කිරිමට නියමිතයි."}