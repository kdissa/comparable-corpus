{"Header": "සේරුවිල විහාරයේ හා පත්තිනි දේවාලයේ පෙරහර සාර්ථකව අවසන්", "Time": " සැප්තැම්බර් 2, 2018 12:25 ", "Content": "නවගමුව ශ්‍රී සුගත බ්ම්බාරමයේ සහ නවගමුව පුරාණ මහා පත්තිනි දේවාලය එක්වයි පෙරහැර සංවිධාන කළේ. අලි ඇතුන් තිස් දෙදෙනෙකුගෙන් සමන්විත වු පෙරහැරට නර්තන  කන්ඩායම් පනහක් පමණ සහභාගි වුනා. සාධාතුක කරඩුව වැඩමකරවුයේ අලුත්ගම කන්දේ විහාරයේ මුතුරාජා හස්තියායි. දළදා මාලිගාවේ ජනරාජා හස්තියා පත්තිනි මෑනියන්ගේ දේවාභරණ වැඩම කරවුවා. විහාරාධිපති පූජ්‍ය මල්වානේ ප්‍රඤ්ඤාසාර ස්වාමින්වහන්සේගේ අනුශාසනා පරිදි පත්තිනි මහා දේවාලයේ ප්‍රධාන කපු මහතා වන මහරලන්දේ බණ්ඩාර මහතාගේ මග පෙන්විම යටතේ මෙවර පෙරහැර උත්කර්ෂවත්ව  පැවැත්වුණා. මේ අතර ඓතිහාසික සේරුවිල මංගල රජ මහා විහාරස්ථානයේ වාර්ෂික නිකිණි මහ පෙරහැර ඊයේ රාත්‍රීයේ විදී සංචාරය කළා. අනූ හතරවන වරටයි මෙවර පෙරහැර පැවැත්වුණේ. පූජ්‍ය මුන්හේනේ මෙත්තාරාම ස්වාමින්වහන්සේගේ අනුශාසනා පරිදි පෙරහැර  සංවිධාන කෙරුණා. ධාතු කරඩුව වැඩම කරවුයේ කතරගම වාසනා හස්තියායි. පෙරහැර නැරඹිමට අමාත්‍ය තලතා අතුකෝරළ මහත්මිය ද සහභාගි වුණා."}