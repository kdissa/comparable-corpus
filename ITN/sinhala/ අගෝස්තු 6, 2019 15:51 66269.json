{"Header": "දිල්ලි නගරයේ මහල් නිවාස සංකීර්ණයක ගින්නකින් 6 දෙනෙකු ජිවිතක්ෂයට", "Time": " අගෝස්තු 6, 2019 15:51 ", "Content": "ඉන්දියාවේ දිල්ලි නගරයේ මහල් නිවාස සංකීර්ණයක හටගත් ගින්නකින් දරුවන් දෙදෙනෙකු ඇතුළු පුද්ගලයින් 6 දෙනෙකු ජිවිතක්ෂයට පත්වුණා. දිල්ලියේ සාකි නගර්හි මහල් හතරකින් යුත් ගොඩනැගිල්ලකයි ගින්න හටගත්තේ. තවත් පුද්ගලයින් 11 දෙනෙකු තුවාල ලබා තිබෙනවා. එම මහල් නිවාස සංකීර්ණයේ සිටි තවත් 20 දෙනෙකු පමණ බේරා ගැනීමට ආරක්ෂක අංශ සහ ගිනි නිවන භටයින් සමත් වුණා. අද අළුයම හටගත් ගින්නට හේතුව විදුලි කාන්දුවක් බවයි මුලික පරීක්ෂණයේදී හෙළි වුණේ. ගොඩනැගිල්ල ආසන්නයේ නවතා තිබු මෝටර් රථ 7 සහ යතුරුපැදි 19ක් ද ගින්නෙන් විනාශ වී තිබෙනවා."}