{"Header": "ප‍්‍රමිතියෙන් තොර ආහාර ද්‍රව්‍ය වතු කම්කරුවන්ට බෙදාහරින ගබඩාවක් වටලයි", "Time": " මාර්තු 6, 2019 15:07 ", "Content": "ප‍්‍රමිතියෙන් තොර ආහාර ද්‍රව්‍ය වතු කම්කරුවන්ට බෙදාහරින ගබඩාවක් වැටලීමට මහජන සෞඛ්‍ය පරික්ෂකවරු සමත්වුණා. ඒ හැටන් කොටගල කොමර්ෂල් ප‍්‍රදේශයේදීයි. කුලී පදනම මත ලබාගත් නිවසක සිට ආහාර ද්‍රව්‍ය ඇසුරුම් කර වාරික පදනම මත මුදල් ලබාගැනීමේ ක‍්‍රමවේදයක් යටතේ පරිභෝජනයට නුසුදුසු ආහාර ද්‍රව්‍ය බෙදාහැරිම මෙහිදී සිදුකරන බවයි විමර්ෂණවලින් හෙළිවුණේ. රුපියල් දස දහස් පන්සියයක් සහ හයදහස් පන්සිය බැගින් වටිනාකමින් යුත් ආහාර ද්‍රව්‍ය මළු වතු කම්කරුවන්ගේ නිවසටම ත‍්‍රිරෝද රථයකින් රැගෙන ගොස් බෙදාහැරිම සිදුකර ඇති බවයි මහජන සෞඛ්‍ය පරික්ෂකවරුන් සදහන් කළේ. ගබඩා හිමිකරුට එරෙහිව හැටන් මහේස්ත‍්‍රාත් අධිකරණයේ නඩු පැවරිමට නියමිතයි."}