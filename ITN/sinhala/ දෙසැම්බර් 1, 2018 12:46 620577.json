{"Header": "තවත් ප‍්‍රබල භූ කම්පනයක් හිමාල අඩවියේ", "Time": " දෙසැම්බර් 1, 2018 12:46 ", "Content": "තවත් ප‍්‍රබල භූ කම්පනයක් හිමාල අඩවියේ සිදුවිය හැකි බව නවතම අධ්‍යයනයකින් හෙළිවුණා. බොහෝ විට එය ඉන්දු – නේපාල දේශසීමාවේ හටගත හැකි බවටයි විශ්වාස කෙරෙන්නේ. රිච්ටර් පරිමාණ ඒකක 8.5 ක් හෝ ඊට වැඩි ප‍්‍රබලත්වයකින් යුත් භූ කම්පනයක් හටගත හැකි බවට මේ වනවිටත් පුරෝකථනය කර තිබෙනවා. චන්ද්‍රිකා දත්ත සහ භූ විද්‍යාත්මක දත්ත විශේලේෂණය කිරීමෙන් අනතුරුවයි පර්යේෂකයන් මෙම අනතුරු ඇඟවීම සිදුකර තිබෙන්නේ. වසර 600 ත් 700 ත් අතර කාලයක් නිද්‍රාගතව පැවති මෙහි භූ කාරක පැලුම් සකි‍්‍රයවීම දක්නට ලැබුණේ 2015 වසරේ සිට බවයි ඉන්දිය භූ විද්‍යා පර්යේෂකයන් පෙන්වා දෙන්නේ. හිමාලය ආශි‍්‍රතව සිදුවු එම භූ කම්පනයෙන් පුද්ගලයන් 8857 දෙනෙකු ජීවිතක්ෂයට පත්වුණා."}