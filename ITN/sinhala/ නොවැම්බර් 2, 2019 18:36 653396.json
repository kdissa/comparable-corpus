{"Header": "මාධ්‍යවේදීන්ට භයානකම අරාබි රටවල් බව යුනෙස්කෝව කියයි", "Time": " නොවැම්බර් 2, 2019 18:36 ", "Content": "මාධ්‍යවේදීන්ට තම සේවය ඉටු කිරිමට භයානකම අරාබි රටවල් බව යුනෙස්කෝ සංවිධානයේ නවතම වාර්තාවකින් පෙන්වා දී තිබෙනවා. අදට යෙදී ඇති මාධ්‍යවේදීන්ට එරෙහිව සිදුවන අපරාධ අවසන් කිරීමේ ජාත්‍යන්තර දිනය වෙනුවෙන් එම සංවිධානය ඉදිරිපත් කළ නවතම වාර්තාවෙනුයි මේ බව කර ඇත්තේ. යුනෙස්කෝ සංවිධානයේ නවතම වාර්තාවට අනුව 2014 වසරේ සිට 2018 වසර දක්වා කාලසීමාවේදී ලොව පුරා මාධ්‍යවේදීන් 495 දෙනෙකු ජීවිතක්ෂයට පත්ව තිබෙනවා. එය පසුගිය වසර 5ක කාලය හා සැසදීමේ දී  සියයට 18ක වර්ධනයක්. මෙම වසරේදී පමණක් මාධ්‍ය වේදීන් 43 දෙනෙකු ජීවිතක්ෂයට පත්ව ඇති අතර 2014,  2018 කාලයේදී අරාබි රටවල දී පමණක් මාධ්‍යවේදීන් 149 ක් ජීවිතක්ෂයට පත්ව ඇත. එමෙන්ම ලතින් ඇමෙරිකා සහ කැරබියන් දූපත්වල ද මාධ්‍යවේදීන් 127 දෙනෙකු මෙම කාලය තුළ ජීවිතක්ෂයට පත්ව ඇති බව එම වාර්තාවේ දැක්වෙනවා. ආසියා ෆැසිපික් කලාපයේ පමණක් මාධ්‍යවේදීන් 120 දෙනෙකු ජීවිතක්ෂයට පත්ව ඇති බවයි යුනෙස්කෝ සංවිධානය වැඩිදුරටත් පෙන්වා දෙන්නේ. එමෙන්ම මෙම කාලසීමාවේදී මාධ්‍යවේදිනියන් මියයාම ද දෙගුණ වී ඇති බව සදහන්. තවද මාධ්‍ය කටයුතු සිදු කිරීමට නුසුදුසු රටවල් ලෙස සිරියාව, මෙක්සිකෝව සහ ඇෆ්ගනිස්ථානය නම් කර තිබෙනවා."}