{"Header": "උතුරේ දේශපාලන පක්‍ෂ වල සහය සජිත්ට", "Time": " නොවැම්බර් 3, 2019 18:26 ", "Content": "දෙමළ ජාතික සන්ධානයේ ප්‍රධානතම දේශපාලන පක්‍ෂය වන ඉලංගෙයි තමිල් අරුසු පක්‍ෂය ජනාධිපතිවරණයේදී සජිත් ප්‍රේමදාස මහතාට සහාය ලබා දීමට තීරණය කර තිබෙනවා. කිසිදු කොන්දේසියකින් තොරව සහාය ලබා දීමට අද පැවති එම පක්‍ෂයේ මධ්‍යම කාරක සභා රැස්වීමේදී තීරණය කළ බවයි පාර්ලිමේන්තු මන්ත්‍රී එම් ඒ සුමන්තිරන් මහතා සඳහන් කළේ. ජනාධිපතිවරණයේදී සහයෝගය ලබා දෙන පක්‍ෂය සම්බන්ධයෙන් අවසන් තීරණයක් ගැනීම සඳහා ඉලංගෙයි තමිල් අරුසු පක්‍ෂය මධ්‍යම කාරක සභාව අද කැඳවා තිබුණා. පක්‍ෂයේ උපදේශක දෙමළ ජාතික සන්ධානයේ නායක ආර් සම්බන්ධන් හා ඉලංගෙයි තමිල් අරුසු පක්‍ෂයේ නායක මාවෙයි සේනාධිරාජා යන මහත්වරුන්ගේ ප්‍රධානත්වයෙන් මධ්‍යම කාරක සභාව රැස්ව තිබෙනවා. දෙමළ ජාතික සන්ධානය නියෝජනය කරන සෙසු පක්‍ෂවල සහාය කාට ද යන්න පිළිබඳ ඉදිරියේදී දැනුම් දෙන බවයි සුමන්තිරන් මහතා වැඩිදුරටත් සඳහන් කළේ."}