{"Header": "අයහපත් සෞඛ්‍ය තත්ත්වය හේතුවෙන් ඝෝඨාභය තවමත් සිංගප්පූරුවේ", "Time": " ජූනි 3, 2019 15:16 ", "Content": "ආරක්ෂක අමාත්‍යාංශයේ හිටපු ලේකම් ගෝඨාභය රාජපක්ෂ මහතාට සෞඛ්‍ය හේතු මත ඊයේ වනවිට සිංගප්පූරුවේ සිට මෙරටට පැමිණීමට නොහැකි වූ බව ඔහුගේ නීතීඥවරයා කොළඹ ස්ථීර ත්‍රිපුද්ගල මහාධිකරණය වෙත අද දැනුම් දුන්නා. මීට පෙර මෙම නඩුව කැදවූ අවස්ථාවේ ගෝඨාභය රාජපක්ෂ මහතාට වෛද්‍ය පරීක්ෂණයකට සහභාගිවීම සදහා සිංගප්පූරුවේ සංචාරය කිරීමට අධිකරණය අවසර ලබාදුන්නා. ඒ මැයි මස 24 වනදා සිට ජුනි මස 2 වනදා දක්වායි. කෙසේ වෙතත් නඩුව අද කැදවූ අවස්ථාවේදී ගෝඨාභය රාජපක්ෂ මහතාගේ නීතීඥවරයා මෝසමක් මගින් අධිකරණයට දන්වා සිටියේ තම සේවා දායකයා අයහපත් සෞඛ්‍ය තත්ත්වය හේතුවෙන් තවදුරටත් සිංගප්පූරුවේ රැදී සිටින බවයි."}