{"Header": "ඕස්ට්‍රේලියාවේ කැන්බරා අගනුවර ප්‍රදේශයෙන් ජනතාවට ඉවත්වන ලෙස අනතුරු ඇගවීම්", "Time": " පෙබරවාරි 1, 2020 16:25 ", "Content": "ඕස්ට්‍රේලියාවේ කැන්බරා අගනුවර පවතින ලැව් ගිනි හේතුවෙන් එම ප්‍රදේශයෙන් ජනතාවට ඉවත්වන ලෙසට අනතුරු ඇගවීම් නිකුත්කර තිබෙනවා. වියළි කාලගුණ තත්ත්වය සහ අධික සුළං හේතුවෙන් ලැව්ගිනි සීඝ්‍රයෙන් පැතිර යන බවයි ඕස්ට්‍රේලියා වාර්තා සදහන් කරන්නේ. මේ වන විට එම ප්‍රදේශයේ හෙක්ටයාර තිස්පන්දහසක භූමි ප්‍රමාණයක් විනාශ  වී තිබෙනවා. පසුගිය සැප්තැම්බර් මාසයේ සිට හටගත් ලැව් ගිනි හේතුවෙන් ඕස්ට්‍රේලියාවේ පුද්ගලයින් 33 දෙනෙකු ජිවිතක්ෂයට පත්ව ඇති අතර  නිවාස දහසක් විනාශ වුණා."}