{"Header": "බංගලිදේශය සහ ඉන්දියාව අතර තරගය අද", "Time": " ජූලි 2, 2019 12:31 ", "Content": "ලෝක කුසලාන ක‍්‍රිකට් තරගාවලියේ 40 වන තරගය අද(02) පැවැත්වෙනවා. ඒ බංගලිදේශය සහ ඉන්දියාව අතර. ශ‍්‍රී ලංකා වේලාවෙන් පස්වරු තුනට තරගය ආරම්භ වන බවයි ක‍්‍රික් ඉන් ෆෝ වෙබ් අඩවිය ප‍්‍රකාශ කළේ. විරාත් කෝලි ඉන්දියාවට නායකත්වය ලබාදෙන අතර බංගලිදේශය මෙහෙයවන්නේ මෂ්රෆි මෝටාසා. මේවන විට ලෝක කුසලාන ක‍්‍රිකට් තරගාවලියේ ප‍්‍රසාද ලකුණු සටහනේ ඔස්ටෙ‍්‍රිලියාව පෙරමුණේ රැදී සිටිනවා. ඒ ප‍්‍රසාද ලකුණු 14 ක් ලබාගනිමින්. ඉන්දියාවට සහ නවසීලන්තයට පිලිවෙලින් දෙවන සහ තුන්වන හිමිව ඇති අතර, ඔවුන් ලබාගත් ප‍්‍රසාද ලකුණු සංඛ්‍යාව 11 ක්. එංගලන්තය ලකුණු සටහනේ රැදී සිටින්නේ හතරවන ස්ථානයේ. ලබාඇති ප‍්‍රසාද ලකුණු ගණන 10 ක්. පාකිස්ථානයයි ප‍්‍රසාද ලකුණු සටහනේ පස්වන ස්ථානයේ රැදී සිටින්නේ."}