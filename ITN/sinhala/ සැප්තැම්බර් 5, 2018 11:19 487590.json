{"Header": "ශ්‍රී ලංකා ක්‍රිකට් කණ්ඩායම අද විශේෂ පුහුණු සැසියක", "Time": " සැප්තැම්බර් 5, 2018 11:19 ", "Content": "අසියා කුසලාන ක්‍රිකට් තරගාවලිය ඉලක්ක කර ගනිමින් ශ්‍රී ලංකා ක්‍රිකට් කණ්ඩායම අද (05) විශේෂ පුහුණුසැසියකට එක්වීමට නියමිතයි. ආසියා කුසලාන ක්‍රිකට් තරගාවලිය ලබන 15 වැනිදා ඩුබායි හිදී ආරම්භ වීමට නියමිතයි. ඊට එක්වන ඇන්ජලෝ මැතිව්ස්ගේ නායකත්වයෙන් යුත් ශ්‍රී ලංකා සංචිතය ලබන 11 වැනිදා දිවයිනෙන් පිටත්ව යාමට නියමිත බව ශ්‍රී ලංකා ක්‍රිකට් ආයතනය සදහන් කරනවා. ඊට නම්කර සිටි දිනේෂ් චන්දිමාල් නිමාවූ ශ්‍රී ලංකා ප්‍රිමිය ලීග් ක්‍රිකට් තරගාවලියේදී ඇගිල්ලේ ආබාධයකට  ලක්වුණා. චන්දිමාල් ආසියා කුසලාන ක්‍රිකට් තරගාවලියට එක් කරන්නේද නැද්ද යන්න වෛද්‍ය උපදෙස් මත තීරණය කරන බව ශ්‍රී ලංකා ක්‍රිකට් ආයතනය නිවේදනය කරනවා. මේ අතර තරගාවලියේ පළමු තරග දෙකට අකිල ධනංජය සහභාගී නොවීමේ තත්වයක් මතුව තිබෙනවා. ඒ පෞද්ගලික හේතුවක් මත ඔහු ඩුබායි බලා  යාම ප්‍රමාද වීම හේතුවෙන්. ශ්‍රී ලංකා ක්‍රිකට් කණ්ඩායම ආසියා කුසලාන තරගාවලිය වෙනුවෙන් අද (05) විශේෂ පුහුණු සැසියකට එක්වීමට නියමිතයි. තරගාවලියේ පළමු තරගයට බංග්ලාදේශය සමගින් ලබන 15 වැනිදා ශ්‍රී ලංකාව එක්වීමට නියමිතයි."}