{"Header": "කුළු බඩු වර්ග ප්‍රති අපනයනය සදහා ගෙන්වීම නතර කිරීමට රජය තීරණය කරයි", "Time": " දෙසැම්බර් 6, 2019 11:26 ", "Content": "ගම්මිරිස්, පුවක්, ඉගුරු, කුරුදු, සියඹලා ඇතුළු කුළු බඩු වර්ග ආනයනය සහ ප්‍රති අපනයනය සදහා ගෙන්වීම නතර කිරීමට මුදල් අමාත්‍යාංශය තීරණය කර තිබෙනවා. මේ අතර පසුගිය කාලයේ බෙහෙවින් පාඩු ලබන තත්ත්වයේ පැවති ගම්මිරිස් මිල මේ වන විට ඉහළ ගොස් ඇති බව වාර්තා වනවා. බදුල්ල දිස්ත්‍රික්කයේ හාලි ඇල, කැටවල, බෝගොඩ හා පනාකන්නිය යන ගම්මානවල විශාල වශයෙන් ගම්මිරිස් වගා කරනවා. තම අස්වැන්නට ඉහළ මිලක් ලැබීම සම්බන්ධයෙන් ගොවීන් ප්‍රසාදය පළකරනවා. මිල පහළ යාමත් සමග අතහැර දැමූ ගම්මිරිස් වගාව දැන් යළි  ආරම්භ කිරීමට තීරණය කළ බවයි ඔවුන් පවසන්නේ."}