{"Header": "ඇරැව්වලදී කොල්ල කෑ කෝටි 500ක දියමන්තිය සොයා ගනී", "Time": " මාර්තු 5, 2019 08:43 ", "Content": "පසුගිය නොවැම්බර් මාසයේදී ඇරැව්වල ප්‍රදේශයෙන් කොල්ල කෑ බවට සැක කෙරෙන දියමන්තිය පානදුර කෙසෙල්වත්ත ප්‍රදේශයේදී සොයා ගෙන තිබෙනවා. එම දියමන්තියේ වටිනාකම රුපියල් කෝටි 500 ක් බවයි පොලීසිය ප්‍රකාශ කළේ. කැලුම් ඉන්දික සම්පත් නොහොත් කැලුමා නමැති සැකකරු අත්අඩංගුවට ගෙන කළ ප්‍රශ්න කිරීම්වලදී හෙළි වූ තොරතුරුවලට අනුවයි මෙය සොයාගෙන තිබෙන්නේ. සැකකරුවන්ගේ පිටිගල පිහිටි නිවස පරීක්ෂා කිරීමේදී එහි තිබී රුපියල් ලක්ෂ 150 ක් ද සොයා ගත් බව පොලීසිය පවසනවා."}