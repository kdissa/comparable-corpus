{"Header": "මංකොල්ලකෑම්වල නිරත වූ 3 දෙනෙක් අත්අඩංගුවට", "Time": " ජූලි 5, 2018 17:42 ", "Content": "ඇඹුල්ගම, පනාගොඩ, මැදමණ්ඩිය ආදී ප්‍රදේශවල සොරා ගැනීම් සහ මංකොල්ලකෑම්වල නිරත වූ පුද්ගලයන් තුන්දෙනෙකු අතුරුගිරිය පොලීසිය අත්අඩංගුවට ගෙන තිබෙනවා. රාත්‍රී කාලයේදි යතුරු පැදියකින් පැමිණ පිස්තෝලයක් සහ කඩුවක් පෙන්වා පුද්ගලයන් බිය ගන්වමින් යතුරුපැදි,  මුදල් හා රන් භාණ්ඩ ඔවුන් කොල්ල කා ඇති බවයි අතුරුගිරිය පොලීසිය පවසන්නේ. සැකකරුවන් රණාල දැඩිගමුව ප්‍රදේශයේ පාළු නිවසක සිටියදී අත්අඩංගුවට පත් වුණා. ඔවුන් සතුව තිබී රිවෝල්වරයක්, ජීව උණ්ඩ පහක් සහ යතුරුපැදි තුනක් පොලිස් භාරයට ගෙන ඇති බව සදහන්. සැකකරුවන් තිදෙනා හෝමාගම අධිකරණයට ඉදිරිපත් කිරීමට නියමිත බවයි අතුරුගිරිය පොලිස් ස්ථානාධිපති උපුල් අලවත්ත මහතා පැවසුවේ."}