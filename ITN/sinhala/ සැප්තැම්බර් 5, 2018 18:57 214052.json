{"Header": "ඕස්ට්‍රේලියාවෙන් කිරි ගවයින් පන්දහසක්", "Time": " සැප්තැම්බර් 5, 2018 18:57 ", "Content": "ශ්‍රී ලංකා හා ඕස්ට්‍රේලියා රජයේ ගිවිසුමකට අනුව කිරි ගවයින් පන්දහසක් ආනයනය කිරීම සම්බන්ධයෙන් හා අදාළ ගිවිසුමෙන් ශ්‍රී ලංකාවට හිමිවන ප්‍රතිලාභ පිළිබඳ පැහැදිලි කිරීමට මාධ්‍ය හමුවක් අද පැවැත්වුණා. ඒ අමාත්‍ය විජිත් විජයමුණි සොයිසා මහතාගේ ප්‍රධානත්වයෙන්. ශ්‍රී ලංකාව හා ඕස්ට්‍රේලියා රජය අතර ඇති වූ ගිවිසුමකට අනුව ඕස්ට්‍රේලියාවෙන් කිරි ගවයින් විසි දහසක් ගෙන්වීමේ පළමු පියවර ලෙස සතුන් පන්දහසක් ආනයනය කර තිබෙනවා. මේ සඳහා ඕස්ට්‍රේලියා රජය ඩොලර් මිලියන 72 ක් ලබා දෙනවා. මෙමගින් දේශීය කිරිගොවීන් නගාසිටුවීම මෙන්ම අමතර රැකියා අවස්ථාව ද හිමිවනවා. ජනාධිපතිතුමාගේ දැයේ දරුවන්ට කිරි වීදුරුවක් ලබා දීමේ ජාතික මෙහෙවරට මෙය මහත් ශක්තියක් වනු ඇති."}