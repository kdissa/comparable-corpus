{"Header": "ග්වාතමාලාවේ ෆියෝගෝ ගිනි කන්ද සක්‍රීය වෙයි", "Time": " ජූනි 4, 2018 11:02 ", "Content": "ග්වාතමාලාවේ ෆියෝගෝ ගිනි කන්ද සක්‍රීය වී තිබෙනවා.ගිනි කන්ද සක්‍රීය වීමෙන් පුද්ගලයින් හත් දෙනෙකු ජීවිතක්ෂයට පත්ව ඇති අතර 300කට ආසන්න පිරිසක් පිළිස්සුම් තුවාල ලබා ඇති බව එරට වාර්තා සඳහන් කරනවා. ග්වාතමාලා අගනුවරට කිලෝ මීටර 40ක් දුරිනුයි මෙම ගිනි කන්ද පිහිටා තිබෙන්නේ. මේ වන විට කලු දුමාරයක් සමග අලු ඉහළ අහසට නැගෙමින් පවතිනවා. එරට ආපදා කළමනාකරණ අංශය පැවසුවේ එල් රෝඩියෝ ප්‍රදේශයේ ලාවා ගලා ඒම හේතුවෙන් නිවාස විශාල ප්‍රමාණයක් විනාශ වී ඇති බවයි. ලාඅරූරෝ ගුවන් තොටුපොල වසා දැමීමට පියවර ගත්තා. මේ අනුව ග්වාතමාලා රජය හදිසි තත්ත්වයක් ද ප්‍රකාශයට පත්කර තිබෙනවා."}