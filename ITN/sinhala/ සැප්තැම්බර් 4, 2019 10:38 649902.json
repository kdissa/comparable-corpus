{"Header": "මාතර අප ස්වාමිදුවගේ දේවස්ථානයේ වාර්ෂික මංගල්‍යය වෙනුවෙන් විශේෂ දුම්රිය සේවාවක්", "Time": " සැප්තැම්බර් 4, 2019 10:38 ", "Content": "මාතර අප ස්වාමිදුවගේ දේවස්ථානයේ වාර්ෂික මංගල්‍යය වෙනුවෙන් විශේෂ දුම්රිය සේවා ක්‍රියාත්මක බව ශ්‍රී ලංකා දුම්රිය සේවය පවසනවා. ලබන 7 සහ 8 දිනවලදීයි එම විශේෂ දුම්රිය සේවාව ක්‍රියාත්මක වන්නේ. ඒ අනුව ලබන 7 වනදා හලාවත බංගදෙණිය සිට මාතර දක්වා විශේෂ දුම්රියක් ධාවනය කෙරෙනවා. අටවනදා යළි මාතර සිට බංගදෙණිය දක්වා ද එය ක්‍රියාත්මක බවයි දුම්රිය දෙපාර්තමේන්තුව සඳහන් කරන්නේ. මේ අතර සති අන්තයේ කොළඹ සිට මහනුවර දක්වා නගරාන්තර ශීඝ්‍රගාමී දුම්රිය හා මහනුවර සිට ඇල්ල දක්වා සහ ඇල්ල සිට මහනුවර දක්වා වන දුම්රිය කාලසටහන ද වෙනස් කර තිබෙනවා."}