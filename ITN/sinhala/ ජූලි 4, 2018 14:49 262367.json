{"Header": "මධ්‍යම පළාත් ක්‍රීඩා උළෙලේ ගිනිසිළුව ගෙනයාම ඇරඹෙයි", "Time": " ජූලි 4, 2018 14:49 ", "Content": "මධ්‍යම පළාත් ක්‍රීඩා උළෙල වෙනුවෙන් ඔලිම්පික් ගිනිසිළුව ගෙනයාම හැටන් නගරයෙන් ආරම්භ වුණා. හැටන් නගරයේ සිට බෝගම්බර දක්වා ගිනිසිළුව ගෙනයාමට නියමිතයි. හැටන් නගරයෙන් ආරම්භ වූ ගිනිසිළුව නාවලපිටිය අනුරුද්ධ විදුහල දක්වා ඊයේ (03) දිනයේ රැගෙන ගියා. එහි සිට නාවලපිටිය නුවර ප්‍රධාන මාර්ගය ඔස්සේ මහනුවර පළාත් අධ්‍යාපන දෙපාර්තමේන්තුවට රැගෙන යාමට නියමිතයි. අනිද්දා (06) බෝගම්බර ක්‍රීඩා පිටියේ පැවැත්වෙන මධ්‍යම පළාත් ක්‍රීඩා උළෙලේ ආරම්භය සනිටුහන් වන්නේ ගිනිසිළුව එහි රැගෙන ඒමෙන්."}