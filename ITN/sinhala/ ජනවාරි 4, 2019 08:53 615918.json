{"Header": "පානීය ජල ඇසුරුම් ව්‍යාපාරිකයන් 500 කට එරෙහිව නීතිමය පියවර", "Time": " ජනවාරි 4, 2019 08:53 ", "Content": "පානීය ජල ඇසුරුම් කර්මාන්තයේ නිරත ව්‍යාපාරිකයන් 500 කට ආසන්න පිරිසකට පසුගිය වසර දෙක තුළ නඩු පවරා තිබෙනවා. ඒ පාරිභෝගික නීති උල්ලංගනය කිරීම හේතුවෙන්. 2017 වසරේදී ව්‍යාපාරිකයන් 128 දෙනෙකුට නඩු පැවරූ බවයි පාරිභෝගික අධිකාරිය ප‍්‍රකාශ කළේ. 2018 වසරේ නඩු පැවරූ ව්‍යාපාරිකයන් සංඛ්‍යාව 408 ක්. ඉන් දාහතර ලක්ෂ හැත්තෑ දෙදහසක මුදලක් දඩ ලෙස අය කරගෙන තිබෙනවා. පානීය ජල ඇසුරුම්වල ශ්‍රී‍්‍ර ලංකා ප‍්‍රමිති සහතිකය සටහන් කිරීම සහ නිෂ්පාදිත ආයතනය සෞඛ්‍ය අමාත්‍යාංශය යටතේ ලියාපදිංචිවීම ද අත්‍යාවශ්‍ය කරුණක්. එම නීති උල්ලංගනය කළ ව්‍යාපාරිකයන් පිරිසකට මෙලෙස නඩු පවරා තිබෙනවා. පාරිභෝගිකයන් ආරක්ෂා කිරීම සඳහා පසුගිය ඔක්තෝබර් මාසයේ සිට බලපැවැත්වෙන පරිදි බෝතල් කළ පානීය ජලය සඳහා උපරිම සිල්ලර මිලක් නියම කිරීමට ද රජය කටයුතු කළා."}