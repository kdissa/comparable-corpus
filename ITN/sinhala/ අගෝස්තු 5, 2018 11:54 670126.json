{"Header": "නිල සෙවන කාර්යාල 12 ක් ජනතා අයිතියට", "Time": " අගෝස්තු 5, 2018 11:54 ", "Content": "කාර්යක්ෂම හා ගුණාත්මක රාජ්‍ය සේවයක් ජනතාව අතරට ගෙන යාමේ අරමුණින් තවත් නිල සෙවන  කාර්යාල 12 ක් ජනතා අයිතියට පත් කෙරුණා. ඒ අමාත්‍ය වජිර අබේවර්ධන මහතාගේ ප්‍රධානත්වයෙන්. ස්වදේශ කටයුතු අමාත්‍යාංශයේ මුල්‍ය ප්‍රතිපාදන මත නිලසෙවණ ව්‍යාපෘතිය ක්‍රියාත්මකයි. ජනාධිපති මෛත්‍රීපාල සිරිසේන මැතිතුමාගේ උපදෙස් පරිදි අග්‍රාමාත්‍ය රනිල් වික්‍රමසිංහ මහතාගේ මගපෙන්විම යටතේයි ව්‍යාපෘතියේ කටයුතු සිදු කෙරෙන්නේ. ඒ යටතේ පාදුක්ක සහ සීතාවක ප්‍රාදේශිය ලේකම් කොට්ඨාසවල ඉදි කෙරුණු නිල සෙවණ කාර්යාල ජනතා අයිතියට පත්කෙරුණා. බටහිර හොරගල, උඩුමුල්ල,තුන්මෝදර, වැලිකන්න, උග්ගල්ල, ගුරුලාන ඇතුළු ප්‍රදේශවල ඉදිකෙරුණු  නිල සෙවණ කාර්යාල 12 ක් ඊට ඇතුළත්. ග්‍රාම නිළධාරි, සංවර්ධන නිළධාරි, සමෘද්ධි නිළධාරි, කෘෂිකර්ම පර්යේෂණ සහ නිෂ්පාදක සහකාර යන ක්ෂේත්‍ර නිළධාරින්ගේ සේවාව එකම ස්ථානයකදී ලබා ගැනිමට මේ තුළින් අවස්ථාව උදා වනවා. විශ්වාසනිය ගුණාත්මක හා  කාර්යක්ෂම රාජ්‍ය සේවාවක් ගමේ ජනතාව අතර ගෙන යාමට මේ ඔස්සේ හැකි වනවා."}