{"Header": "කොළඹට කුණු ගේන අය ගමට කුණු ගේන්න එපා කියයි", "Time": " මාර්තු 1, 2019 11:15 ", "Content": "කසල කළමනාකරණය පාසලෙන් පටන් ගැනීම ඉතා වැදගත් බව  අමාත්‍ය පාඨලි චම්පික රණවක මහතා පවසනවා. ඒ මහතා මෙම අදහස් පළකළේ නුගේගොඩ අනුලා විද්‍යාලයේ ස්ථාපිත කරන ලද කසල සම්පත් කෙන්ද්‍රය විවෘත කිරිමෙන් අනතුරුවයි. පාසල් දූ දරුවන්ට කසල කළමනාකරණය පිළිබද ප්‍රායෝගික අත්දැකීම් ලබා දෙමින් අනාගත පරපුරට පරිසරය සමග පවතින සබදතා වැඩි දියුණු කිරීමේ අරමුණෙන්  මෙම ව්‍යාපෘතිය ක්‍රියාත්මක කරනවා. ඒ අනුව අනුලා විද්‍යාලයේ ද කසල කළමනාකරණ කේන්ද්‍රයක් විවෘත කෙරුණා. ලංකා බැංකුව,  මහනගර සහ බස්නාහිර සංවර්ධන අමාත්‍යාංශය එක්වයි මෙය සංවිධානය කරන්නේ. ලංකා බැංකුවේ සභාපති රොනල්ඩ් සී පෙරේරා, මහා කළමනාකාර සෙනරත් බණ්ඩාර  යන මහත්වරුන් සහ අනුලා විද්‍යාලයේ විදුහල්පතිනී ජයනි ප්‍රිෂංගිකා මහත්මිය ඇතුළු පිරිසක් මෙම අවස්තාවට එක්ව සිටියා."}