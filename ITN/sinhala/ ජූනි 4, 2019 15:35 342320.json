{"Header": "බීඩිකොල කිලෝ දහසකට අධික ප්‍රමාණයක් සමග දෙදෙනෙකු අත්අඩංගුවට", "Time": " ජූනි 4, 2019 15:35 ", "Content": "බීඩිකොල කිලෝග්‍රෑම් දහසකට අධික ප්‍රමාණයක් සමග සැකකරුවන් දෙදෙනෙකු මන්නාරම තාවුල්පාඩු වෙරළ තීරයේදී අත්අඩංගුවට ගැනීමට නාවික හමුදාවට හැකි වුණා. උතුරු මැද නාවික විධානයට අයත් නාවිකයන් පිරිසක් අද අලුයම සිදු කළ සෝදිසි මෙහෙයුමකදීයී මෙම බීඩි කොල තොගය සමග සැකකරුවන් අත්අඩංගුවට ගෙන ඇත්තේ. බීඩි කොල පාර්සල් 33 ක් මෙසේ සොයාගෙන තිබෙනවා. සැකකරුවන් තෝඩ්ඩවේලි සහ එරුක්කුලම්පිඩ්ඩි ප්‍රදේශයේ පදිංචිකරුවන්. ඔවුන් සමග බීඩි කොල තොගය යාපනය රේගු කාර්යාලය වෙත භාරදීමට කටයුතු කෙරුණා. මේ අතර මන්නාරම පෙරියගාමම් ප්‍රදේශයේ සිදු කළ සෝදිසි මෙහෙයුමකදී ලී මෝලක් තුළ සගවා තිබූ බීඩිකොල කිලෝග්‍රෑම් 526 ක් සොයා ගෙන තිබෙනවා. බීඩිකොල ප්‍රවාහනය සඳහා යොදාගත් කැබ් රථයක් හා  ව්‍යාපාරික ස්ථානයේ හිමිකරුද අත්අඩංගුවට ගැනීමට නාවික හමුදාව කටයුතු කළා."}