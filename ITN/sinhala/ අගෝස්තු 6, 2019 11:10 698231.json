{"Header": "හපුතලේ මාර්ග රැසක් සංවර්ධනය කෙරේ", "Time": " අගෝස්තු 6, 2019 11:10 ", "Content": "හදවත් යා කෙරෙන රන් මාවත් වැඩසටහන යටතේ හපුතලේ ප්‍රදේශයේ මාර්ග රැසක් සංවර්ධනය කෙරෙනවා. හපුතලේ ප්‍රදේශයේ ගම්මාන හතරක් යා කරමින් බොබුහින්න ඔහිය මාර්ගය කාපට් අතුරා සංවර්ධනය කිරීම ආරම්භ කෙරුණා. හොරදොරොව්ව ඕතුඹේ කිතුල්ගහවක ගම්මාන හරහා මෙම මාර්ගය ඉදිකර තිබෙනවා. සංවර්ධන ව්‍යාපෘතිය සදහා වැය කෙරෙන මුදල රුපියල් මිලියන 176 ක්. මාර්ගය සංවර්ධනය කිරීමෙන් පසු ජනතාවට පහසුකම් සලසමින් නව බස් රථයක් ධාවනයටද පියවර ගෙන තිබෙනවා. හපුතලේ එක්සත් ජාතික පක්ෂ ප්‍රධාන සංවිධායක ඌව පළාත් සභා මන්ත්‍රී සෙනරත් ජයසූරිය මහතාගේ ප්‍රධානත්වයෙන් ව්‍යාපෘතියේ කටයුතු ආරම්භ කෙරුණා."}