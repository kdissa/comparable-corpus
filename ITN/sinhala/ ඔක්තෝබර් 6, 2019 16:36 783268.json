{"Header": "අඩු ආදායම්ලාභී පවුලකට යුද හමුදාවෙන් නව නිවසක්", "Time": " ඔක්තෝබර් 6, 2019 16:36 ", "Content": "අනුරාධපුර ඇලයාපත්තුව ග්‍රාම සේවා වසමේ පදිංචි දරුවන් 5 දෙනෙකුගෙන් යුත් අඩු ආදායම්ලාභී පවුලක් සඳහා නව නිවසක් ඉදිකර දීමට යුද හමුදාව පියවර ගෙන තිබෙනවා. වන්නි ආරක්‍ෂක සේනා මූලස්ථානයයි මෙම නිවස ඉදි කිරීමට පියවර ගෙන ඇත්තේ. යුද හමුදා ප්‍රජා සත්කාරක වැඩසටහන යටතේ පෞද්ගලික ධන පරිත්‍යාගයක් ලෙස නිවස ඉදිකෙරෙනවා. ඒ සඳහා යුද හමුදාව ශ්‍රම හා තාක්‍ෂණ දායකත්වය ලබා දීමට නියමිතයි. වැය කෙරෙන මුදල රුපියල් ලක්‍ෂ 10ක්. නව නිවස සඳහා මුල්ගල තැබීම යුද හමුදා ප්‍රධානීන්ගේ සහභාගිත්වයෙන් සිදුකෙරුණා. වන්නි ආරක්‍ෂක සේනා මූලස්ථානයේ ආඥාපති මේජර් ජෙනරාල් ජගත් සුරේන්ද්‍ර මහතා ඇතුලු පිරිසක් මෙම අවස්ථාවට එක්ව සිටියා."}