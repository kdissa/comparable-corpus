{"Header": "සාධාරණ මිලකට අර්තාපල් මිලදී ගැනීමට සතොස සුදානම්", "Time": " සැප්තැම්බර් 5, 2018 15:35 ", "Content": "සාධාරණ මිලකට ගොවීන්ගෙන් අර්තාපල් මිලදී ගැනීමට සතොස සුදානම් බව කර්මාන්ත හා වානිජ කටයුතු අමාත්‍යාංශය ප‍්‍රකාශ කළා. අද (05) රැස්වූ ජීවන වියදම් කමිටුවේදී තීරණයට එළඹ තිබෙනවා. සතොස මිලදී ගැනීමේ නිලධාරීන් අල ගොවීන් වෙත ගොස් රුපියල් 90 කට අර්තාපල් මිලදී ගැනීමයි සැලසුම. සතොසට ගෙනවිත් භාරදෙන අර්තාපල් කිලෝග‍්‍රෑමයක් රුපියල් සියය බැගින් මිලදී ගැනීමටද තීරණය කර තිබෙනවා. අර්තාපල් කිලෝග‍්‍රෑමයක් සතොස අලෙවි කරන්නේ රුපියල් 115 කට බවයි කර්මාන්ත හා වානිජ කටයුතු අමාත්‍යාංශය සදහන් කළේ."}