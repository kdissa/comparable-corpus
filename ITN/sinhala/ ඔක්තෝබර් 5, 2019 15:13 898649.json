{"Header": "ලෝක ශූරතා මලල ක්‍රීඩා තරගාවලියේ කාන්තා මීටර 400 ජය සල්වා එයිඩ් නාසර්ට", "Time": " ඔක්තෝබර් 5, 2019 15:13 ", "Content": "ලෝක ශූරතා මලල ක්‍රීඩා තරගාවලියේ කාන්තා මීටර 400 ඉසව්ව ජය ගැනීමට බහරේන් රාජ්‍යයේ සල්වා එයිඩ් නාසර් සමත් වුණා. ලෝක ශූරතා මලල ක්‍රීඩා තරගාවලියේදී ආසියාතික ක්‍රීඩිකාවක් කාන්තා මීටර 400 ඉසව්ව ජයගත් පළමු අවස්ථාව මෙයයි. සල්වා එයිඩ් නාසර් එම ඉසව්ව නිම කිරීමට ගතකළ කාලය තත්පර 48යි දශම 1යි 4ක්. එම කාලය වාර්තා අතරට එක්වූයේ කාන්තා මීටර 400 ඉසව්වේ ක්‍රීඩිකාවක් වාර්තා කළ තෙවන හොඳම කාලයයි. දෙවන ස්ථානය හිමි කර ගත්තේ බහමාස් රාජ්‍යයේ ෂෝනා මිලර්ය. ජැමෙයිකාවේ ෂෙරිකා ජැක්සන් තුන්වන ස්ථානය දිනා ගත්තා."}