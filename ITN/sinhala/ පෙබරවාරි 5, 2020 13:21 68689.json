{"Header": "පූජිත්ටත් ඇප", "Time": " පෙබරවාරි 5, 2020 13:21 ", "Content": "පාස්කු ඉරිදා ත්‍රස්ත ප්‍රහාරය වළක්වා ගැනීමට කටයුතු නොකිරීම සම්බන්ධයෙන් මාස හතරකට අධික කාලයක් රක්ෂිත බන්ධනාගාරයේ සිටි දැනට අනිවාර්ය නිවාඩු යවා සිටින පොලිස්පති පූජිත් ජයසුන්දර මහතා ද ඇප මත මුදාහැරීමට කොළඹ මහාධිකරණය අද (05) නියෝග කළා . ඒ අනුව පූජිත් ජයසුන්දර මහතා ද රුපියල් ලක්ෂ දෙකහමාරක  මුදල් ඇපයක් සහ රුපියල් ලක්ෂ 25 බැගින් වූ ශරීර ඇප දෙකක් මත මුදාහැරීමටයි මහාධිකරණ විනිසුරු ආදිත්‍ය පටබැදිගේ මහතා මහතා  නියෝග කළේ. මානුෂික හේතූන් මත සැකකරු  ඇප මත මුදාහැරීමට විරුද්ධ නොවන බව නීතිපතිවරයා අද (05) අධිකරණයට දැනුම් දුන්නා . සැකකරුගේ විදේශ ගමන් තහනම් කිරීමට කොළඹ මහාධිකරණය නියෝග කළ අතර සෑම මසකම අවසන් ඉරිදා අපරාධ පරීක්ෂණ දෙපාර්තමේන්තුව වෙත වාර්තා කරන ලෙසටද නියෝග කර තිබෙනවා."}