{"Header": "අපරාධ සහ ජාවාරම් මැඬලන්න මාධ්‍ය සහාය ලබාදෙන්න – ඇමති රංජිත් මද්දුම බණ්ඩාර", "Time": " ජූලි 6, 2018 12:55 ", "Content": "පසුගිය 2015ට පෙර සුදු වෑන් සංස්කෘතිය මගින් මාධ්‍යවේදීන් 20ක් පමණ ඝාතනයට සහ ප්‍රහාරවලට ලක්ව ඇති බව අමාත්‍ය රංජිත් මද්දුමබණ්ඩාර මහතා පවසනවා .නීතිය හා සාමය අමාත්‍යාංශයේ පැවති මාධ්‍ය හමුවක දී යි අමාත්‍යවරයා මෙම අදහස් පළ කළේ. එදා මෙන් නොව මේ වන විට වත්මන් රජය මගින් මාධ්‍යවේදීන්ට සම්පුර්ණ  මාධ්‍ය  නිදහස ලබා දී තිබෙන අතර, මේ වන තුරු කිසිම මාධ්‍යවේදියකුට පැහැර ගැනීම් හෝ තර්ජනය කළ බවට කිසිදු පැමිණිල්ලක් නොමති බවයි අමාත්‍යවරයා කියා සිටියේ. එමෙන්ම මේ රටේ සිදුවන සංවිධානාත්මක අපරාධ, මත්ද්‍රව්‍ය ජාවාරම් සහ වෙනත් සෑම කටයුත්තක්ම සාර්ථක කරගැනීම සඳහා මාධ්‍ය තුළින් විශාල සහයෝගයක් අවශ්‍ය බව ද අමාත්‍යවරයා මෙහිදී වැඩිදුරටත් කියා සිටියා."}