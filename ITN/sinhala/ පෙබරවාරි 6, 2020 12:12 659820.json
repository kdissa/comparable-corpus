{"Header": "වී මිලදී ගැනීම සාර්ථකව", "Time": " පෙබරවාරි 6, 2020 12:12 ", "Content": "රජයේ සහතික මිල යටතේ වී මිලදී ගැනීමේ  කටයුතු මේ වන විට සාර්ථකව සිදු කෙරෙමින් පවතිනවා. ඒ සදහා හමුදාවද මූලිකත්වය ගෙන කටයුතු කරනවා. මහ කන්නයේ වී අස්වනු මිලදී ගැනීමට රජය විශේෂ වැඩපිළිවෙළක් ක්‍රියාත්මක කළා. වී කිලෝග්‍රෑමයක් සදහා සහතික මිලක් නියම කිරීමට අමතරව එම වී තොග මිලදී ගැනීමේ ක්‍රමවත් වැඩපිළිවෙළක්ද සකස් කළා. ඒ අනුව උතුරේ ගොවීන්ගෙන් වී මිලදී ගැනීමේ කටයුතු මේ වන විට සාර්ථකව සිදු කරෙනවා. වව්නියාවෙන් ඊයේ (05)එම කටයුතු ආරම්භ කෙරුණා. මේ අතර රජයේ වී මිලදී ගැනීමේ වැඩපිළිවෙළ සම්බන්ධයෙන් ඊයේ (05) උතුරු මැද පළාත් ආණ්ඩුකාර නිල නිවසේ පැවති රැස්වීමකදී ද අවධානය යොමු වුණා. පළාත් ආණ්ඩුකාර මහාචාර්ය තිස්ස විතාරණ මහතා එහිදී සදහන් කළේ වී වලට අඩු මිලක් ගෙවීමෙන් ඇතිවන විපාක විද ඇති බැවින් ඒ සදහා සාධාරණ මිලක් ගෙවීමට වත්මන් රජය කටයුතු කරන බවයි. ගොවි ජනතාව ණය බරිනුත් අඩු ආදායම්ලාභීන් මන්දපෝෂණ තත්ත්වයෙනුත් මුදා ගැනීම සදහාද වැඩපිළිවෙළක් ක්‍රියාත්මක කරන බවයි ආණ්ඩුකාරවරයා මෙහිදී තවදුරටත් කියා සිටියේ. මේ අතර රජයේ වී මිලදී ගැනීමේ කටයුතු සම්බන්ධීකරණය යුද හමුදාව මගින් සිදු කරන බව යුධ හමුදා මාධ්‍යප්‍රකාශක බ්‍රිගේඩියර් චන්දන වික්‍රමසිංහ මහතා ඊයේ (05) ප්‍රකාශ කළා."}