{"Header": "කේරල ගංජා කිලෝග‍්‍රෑම් 140 කට වැඩි ප‍්‍රමාණයක් අත්අඩංගුවට (Photos)", "Time": " ජූනි 6, 2019 11:57 ", "Content": "කේරල ගංජා කිලෝග‍්‍රෑම් 140 කට වැඩි ප‍්‍රමාණයක් අත්අඩංගුවට ගත් බව නාවික හමුදාව ප‍්‍රකාශ කළා. උතුරුමැද නාවික විධානයට අයත් නාවිකයන් පිරිසක් මන්නාරම පේසාලේ ප‍්‍රදේශයට ඔබ්බෙන් වූ මුහුදු සීමාවේ මුර සංචාරයක නිරතවුණා. සැකකටයුතු ලෙස නවතා තිබූ ට්‍රෝලර් යාත‍්‍රාවක් පරික්ෂා කිරීමේදී මෙම කේරල ගංජා තොගය හමුවී ඇති බවයි නාවික හමුදාව සදහන් කළේ. සැකකරුවන් පළායන්නට ඇති බවයි විශ්වාසය. මේ අතර පලෙයිතිව් වෙරල තීරයේ සිදුකළ පාමුර සංචාරයකදී බීඩිකොළ කිලෝග‍්‍රෑම් 60 කට වැඩි ප‍්‍රමාණයක් සොයාගැණුනා. ඒවා වෙරලට ගොඩගසා තිබූ බවයි නාවික හමුදාව සදහන් කළේ."}