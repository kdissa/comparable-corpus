{"Header": "රිය අනතුරකින් පාසල් ගුරුවරියක සහ ළමයින් තුන් දෙනෙකුට තුවාල", "Time": " ජූනි 3, 2019 11:13 ", "Content": "රිය අනතුරකින් පාසල් ගුරුවරියක සහ ළමයින් තුන් දෙනෙකු තුවාල ලැබුවා. වැල්ලවාය ,ඇතිලි වැව විදුහල ඉදිරිපිට කහඉර මතදීයි අනතුර සිදුවුණේ. ගුරුවරිය සහ සිසුන් උදෑසන පාසලට පැමිණෙමින් සිටියදී වේගයෙන් පැමිණි ලොරි රථයක් ඔවුන් යටකරගෙන ගොස් ඇති බවයි අප වාර්තාකරු පවසන්නේ. තුවාල ලැබූවන් වැල්ලවාය රෝහලට ඇතුළත් කිරීමෙන් පසු අසාධ්‍ය තත්ත්වයේ පසුවූ ගුරුවරිය සහ එක් සිසුවෙකු මොනරාගල සිරිගල රෝහලට මාරුකර යවා තිබෙනවා."}