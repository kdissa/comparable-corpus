{"Header": "උඩවලව ඇත් පැටවා ඝාතනය ගැන කණ්ඩායම් දෙකකින් පරීක්ෂණ", "Time": " දෙසැම්බර් 2, 2018 09:07 ", "Content": "උඩවලව රක්ෂිතයේ පිටවාන අසලදී ඇත් පැටවෙකු ඝාතනය කිරීමේ සිද්ධිය සම්බන්ධයෙන් කණ්ඩායම් දෙකකින් පරීක්ෂණ සිදුකෙරෙනවා. වනජිවී සංරක්ෂණ දෙපාර්තමේන්තුව සහ පොලීසිය වෙන වෙනම පරීක්ෂණ ආරම්භ කර ඇති බවයි වාර්තා වන්නේ. වයස අවුරුදු 7 ක් වන ඇත් පැටවෙකු ඊයේ අලුයම වෙඩිතබා ඝාතනය කර තිබුණා. ඇත් පැටවාගේ පශ්චාත් මරණ පරීක්ෂණය ද පවත්වා තිබෙනවා. හිසට සහ කන ප‍්‍රදේශයට වෙඩිවැදීම හේතුවෙන් ඇත් පැටවා මියගොස් ඇති බවයි උඩවලව ජාතික වනෝද්‍යානයේ නිලධාරීන් සඳහන් කළේ."}