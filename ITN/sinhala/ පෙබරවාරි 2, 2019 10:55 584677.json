{"Header": "පරීක්ෂණ කොමිසන් සභා සංශෝධන පනතට කතානායක අත්සන් තබයි", "Time": " පෙබරවාරි 2, 2019 10:55 ", "Content": "පාර්ලිමේන්තුවේදී සම්මත වූ පරික්ෂණ කොමිසන් සභා සංශෝධන පනතට කතානායක කරූ ජයසූරිය මහතා අත්සන් තැබුවා. මෙම පනත හරහා පරික්ෂණ කොමිසන් සභා වාර්තා සාක්ෂි ලෙස භාවිත කිරිමට ඉඩ කඩ  සැලසෙනවා. පර්යේෂණ කොමිසන් සභා සංශෝදන පනත් කෙටුසම්පත පාර්ලිමේන්තුවේදි පසුගිය විසි දෙවැනිදා සම්මත වුණා. කතානායකවරයා ඊයේ (01) පස්වරුවේ මෙම පනතට අත්සන් තැබුවා. ඒ අනුව පනත  බලාත්මක වනවා.  කොමිසන් සභාවල සිදු කරන පරික්ෂණවලදී ඉදිරිපත් කෙරෙන සාක්ෂි සටහන් අල්ලස් හෝ දුෂණ කොමිසන් සභා මගින් සිදු කෙරෙන පරික්ෂණවලදී ප්‍රයෝජනයට ගැනිමට මෙමගින් ඉඩකඩ සැලසෙනවා. කොමිසන් සභාවලින් සිදු කෙරෙන පරික්ෂණවලදී විමර්ශනය කෙරෙන කරුණු  ලබාගන්නා ප්‍රකාශ ආදිය  අල්ලස් කොමිසම මගින් සිදු කරන පරික්ෂණවලදී යළි ප්‍රකාශ ලබානොගෙන නඩු කටයුතුවලදී ඒවා ප්‍රයෝජනට ගනිමින් පරික්ෂණ කඩිනම් කිරිමට මෙම පනතින් වැඩිදුරටත් ඉඩකඩ සැලසෙනවා."}