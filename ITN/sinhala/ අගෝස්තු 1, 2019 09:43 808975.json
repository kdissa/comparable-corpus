{"Header": "පහේ ශිෂ්‍යත්වය ගැන දරුවන්ට සහ දෙමාපියන්ට උපදෙස් මාලාවක්", "Time": " අගෝස්තු 1, 2019 09:43 ", "Content": "පහ ශ්‍රේණිය ශිෂ්‍යත්ව අපේක්ෂකයන්ට හා දෙමව්පියන්ට විභාග දෙපාර්තමේන්තුව උපදෙස් මාලාවක් නිකුත් කළා. විභාග අංකය පැළදිය යුතු වන්නේ ඇදුමේ වම් පස ස්ථානයක. පිළිතුරු සැපයිම සඳහා පැන්සල, කළු හෝ නිල් පෑන් භාවිත කිරිමේ හැකියාව පවතිනවා. පෙරවරු නවය වනවිට අපේක්ෂකයන් ශාලාවේ අසුන් ගතයුතු බවයි විභාග දෙපාර්තමේන්තුව පවසන්නේ. දෙමව්පියන්ට විභාග මධ්‍යස්ථාන භූමියට පැමිණිමට අවසර හිමිවන්නේ නැහැ. ශිෂ්‍යත්ව විභාගය ලබන ඉරිදා පැවැත්වෙනවා. ඒ මධ්‍යස්ථාන 2995කදි. ඉදිරිපත්ව සිටින අයදුම්කරුවන්ගේ සංඛ්‍යාව තුන් ලක්ෂ තිස් නව දහස් තුන්සිය හැට නවයක්. මේ අතර රජයේ අනුමත සිංහල හා දෙමළ මාධ්‍ය පාසල්වල දෙවන පාසල් වාරය අදින් අවසන් වනවා. තුන් වන පාසල් වාරය ආරම්භ වන්නේ ලබන මස දෙවනදා."}