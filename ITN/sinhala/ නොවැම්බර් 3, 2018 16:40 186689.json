{"Header": "පක්ෂ නායකයින් හා මන්ත්‍රි කණ්ඩායම සමග අගමැති කළ සාකච්ඡා සාර්ථකයි", "Time": " නොවැම්බර් 3, 2018 16:40 ", "Content": "පාර්ලිමේන්තුවේ නව සභා නායකවරයා ලෙස දිනේෂ් ගුණවර්ධන මහතා පත් කිරීමට තීරණය කළ බව කැබිනට් සම මාධ්‍ය ප්‍රකාශක කෙහෙළිය රඹුක්වැල්ල මහතා පවසනවා. අද (03) පෙරවරුවේ අග්‍රාමාත්‍ය කාර්යාලයේ පැවති බහුතර මන්ත්‍රිවරුන්ගේ විශේෂ  සාකච්ඡාවකදී මෙම තීරණය ගත් බවයි රඹුක්වැල්ල මහතා සදහන් කළේ. අග්‍රාමාත්‍ය මහින්ද රාජපක්ෂ මැතිතුමා අද (03) පෙරවරුවේ රජයට සහයෝගය දක්වන සියලු මන්ත්‍රීවරුන් අග්‍රාමාත්‍ය කාර්යාලයට කැදවා තිබුණා. ඒ රජය සම්බන්ධයෙන් තීන්දු තීරණ රැසක් සාකච්ඡා කිරීම සදහායි. මෙම සාකච්ඡාවට පක්ෂ නායකයින් ඇතුළු බහුතර මන්ත්‍රි කණ්ඩායමක් සහභාගී වී සිටීම විශේෂත්වයක් වී තිබුණා. මෙහිදී ඉදිරි ක්‍රියාමාර්ග පිළිබද දීර්ඝ වශයෙන් සාකච්ඡා කෙරුණු බවයි අග්‍රාමාත්‍ය මාධ්‍ය ලේකම්වරයා සදහන් කළේ. මෙම සාකච්ඡවෙන් අනතුරුව එහි තීන්දු තීරණ පිළිබද පාර්ලිමේන්තු මන්ත්‍රි කැබිනට් මාධ්‍ය සම ප්‍රකාශක කෙහෙළිය රඹුක්වැල්ල මහතා මාධ්‍යයට කරුණු පැහැදිලි කළා. මෙම විශේෂ රැස්වීමෙන් අනතුරුව පාර්ලිමේන්තු මන්ත්‍රිවරුන් රැසක් මාධ්‍ය වෙත අදහස් පළකලා."}