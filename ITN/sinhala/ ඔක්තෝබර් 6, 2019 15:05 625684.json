{"Header": "තහනම් දැල් භාවිත කළ ධිවරයන් 23ක් අත්අඩංගුවට", "Time": " ඔක්තෝබර් 6, 2019 15:05 ", "Content": "ත‍්‍රිකුණාමලය සිනන්වේලි මුහුදු ප‍්‍රදේශයේ සහ වලෙයිතොට්ටම් මුහුදු ප‍්‍රදේශයේ දී තහනම් දැල් භාවිත කරමින් ධිවර කටයුතු සිදුකළ පුද්ගලයන් 23 දෙනෙකු අත්අඩංගුවට ගෙන තිබෙනවා. ඒ නාවික හමුදාව එම ප‍්‍රදේශවල සිදුකළ මුර සංචාරයක් අතරතුරදී. නාවික හමුදා භාරයට ගත් පුද්ගලයන් වයස අවුරුදු 19ත් 48ත් අතර පසුවන කින්නියා සහ මොහොත්තුආරම් යන ප‍්‍රදේශවල පදිංචිකරුවන්. සැකකරුවන් ළඟ තිබි තහනම් දැල්, ඩිංගි යාත‍්‍රා 04ක් සහ පිටත දහන යන්ත‍්‍ර 04ක් ඇතුළු තවත් ධීවර උපකරණ රැසක් අත්අඩංගුවට ගත්තා. ඔවුන් ත‍්‍රිකුණාමලය සහකාර ධිවර අධ්‍යක්ෂ වෙත භාරදීමටයි නාවික හමුදාව පියවර ගත්තේ."}