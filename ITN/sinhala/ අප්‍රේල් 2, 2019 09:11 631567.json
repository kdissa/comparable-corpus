{"Header": "රාජගිරිය සහ කොළඹ අතර අද සිට නව රථවාහන සැලැස්මක්", "Time": " අප්‍රේල් 2, 2019 09:11 ", "Content": "රාජගිරිය සහ කොළඹ අතර අද සිට නව රථවාහන සැලැස්මක් ක‍්‍රියාත්මක කරන බව මාර්ග සංවර්ධන අධිකාරිය ප‍්‍රකාශ කළා. රාජගිරිය හරහා කොළඹ දෙසට ධාවනය වන බස් රථ සඳහා මෙම සැලැස්ම හදුන්වාදී තිබෙනවා. ප‍්‍රදේශය ආශ‍්‍රිතව පවතින රථ වාහන තදබදය අවම කිරිම මෙහි අරමුණයි. ජනතාවට ප‍්‍රමාදයකින් තොරව සිය ගමනාගමන කටයුතු සඳහා අවස්ථාව ලබාදීම සඳහා නව වැඩපිළිවෙල ක‍්‍රියාත්මක බවයි මාර්ග සංවර්ධන අධිකාරියේ සභාපති නිහාල් සුරියආරච්චි මහතා ප‍්‍රකාශ කළේ. රථ වාහන තදබදය අවම කිිරිම සඳහා ඉදිරියේ දී තවත් මාර්ග දෙකක් ඉදිකරන බවද සභාපතිවරයා සඳහන් කළා."}