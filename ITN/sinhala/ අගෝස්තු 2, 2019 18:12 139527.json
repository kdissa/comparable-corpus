{"Header": "සෑම ක්ෂේත්‍රයක්ම සංවර්ධනය කිරීමට වත්මන් රජය සමත් වූ බව අගමැති පවසයි", "Time": " අගෝස්තු 2, 2019 18:12 ", "Content": "සෑම ක්ෂේත්‍රයක්ම සංවර්ධනය කිරීමට වත්මන් රජය සමත් වූ බව අග්‍රාමාත්‍ය රනිල් වික්‍රමසිංහ මහතා පවසනවා. අනුරාධපුරයේ ඉඩම් හිමිකම් ඔප්පු ප්‍රදානය කිරීමේ වැඩසටහනට එක්වෙමින් අග්‍රාමාත්‍යවරයා මේ බව කියා සිටියා. අනුරාධපුර මහවිලච්චිය මැදඔයාමඩුව වැවේ ප්‍රතිසංස්කරණ කටයුතු අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් ආරම්භ කෙරුණා. වාරිමාර්ග හා කෘෂිකර්ම අමාත්‍යාංශයේ මෙහෙයවීමෙන් ලෝක බැංකු ආධාර මත මෙම ප්‍රතිසංස්කරණ සිදු කෙරෙන්නේ දේශගුණික සුහුරු වාරි කෘෂිකාර්මික ව්‍යාපෘතිය යටතේයි. ඒ සදහා වැය කෙරෙන මුදල රුපියල් ලක්ෂ පනහක්. මෙමගින් ප්‍රදේශයේ ගොවි පවුල් විශාල සංඛ්‍යාවකට සෙත සැලසෙනවා."}