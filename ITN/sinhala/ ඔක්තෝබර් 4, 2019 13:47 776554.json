{"Header": "සෞදි අරාබියේ තෙල් නිෂ්පාදනය යථා තත්ත්වයට", "Time": " ඔක්තෝබර් 4, 2019 13:47 ", "Content": "සෞදි අරාබියේ තෙල් නිෂ්පාදනය යථා තත්ත්වයට පත්වී ඇති බව එරට බලශක්ති අමාත්‍ය අබ්දුලාසිස් බින් සල්මාන් කුමරු පවසනවා. ඔහු මේ බව සදහන් කළේ මොස්කව් බලශක්ති සමුළුවට සහභාගි වෙමින්. පසුගිය 14 වනදා සෞදි අරාබියේ ප්‍රධාන තෙල් පිරිපහදු සංකීර්ණ දෙකකට ප්‍රහාර එල්ලවුණා. ප්‍රහාරයෙන් පසු සෞදි අරාබියේ දෛනික තෙල් නිෂ්පාදනය බැරල් මිලියන 5.7 කින් පහත වැටුණා. මේ වනවිට එම නිෂ්පාදන බැරල් මිලියන 11.3 දක්වා වර්ධනය වී ඇති බවයි සෞදි බලශක්ති අමාත්‍යවරයා මෙහිදී සදහන් කළේ."}