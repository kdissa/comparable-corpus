{"Header": "මානව ක්‍රිඩා කාර්ය සාධන විද්‍යාගාරය ජනතා අයිතියට", "Time": " ඔක්තෝබර් 4, 2019 15:51 ", "Content": "මෙරට ක්‍රිඩාව තාක්ෂණයත් සමගින් ඉදිරියට ගෙන යාමට ක්‍රිඩා සංගම්වල සහයෝගය  අවශ්‍ය බව  ක්‍රිඩා අමාත්‍ය හරින් ප්‍රනාන්දු මහතා පවසනවා. ඒ මහතා මෙම අදහස් පළ කර සිටියේ ටොරින්ටන්හි ඉදි කළ නව මානව ක්‍රිඩා  කාර්ය සාධන විද්‍යාගාරය ජනතා අයිතියට පත් කිරිමේ අවස්ථාවට එක්වෙමින්. ආබාධ සහිත වූවන් පුනරුත්තාපනය, ආබාධ වලක්වා ගැනිම, පර්යේෂණ තුලින් ලබා ගන්නා දත්ත ක්‍රිඩක ක්‍රිඩිකාවන්,  පුහුණුකරුවන් හා ප්‍රවර්ධන කණ්ඩායම්  වෙත ලබා දිමේ අරමුණින් යුතුවයි  මෙය ඉදි කර තිබෙන්නේ. මෙම මානව ක්‍රිඩා  කාර්ය සාධන විද්‍යාගාරය මෙරට ස්ථාපිත කළ පළමු හා එකම ක්‍රිඩා තාක්ෂණ විද්‍යාගාරයයි. මේ සදහා වැය කළ මුදල රුපියල් මිලියන 167ක්. ලොව දියුණු රටවල භාවිතයට ගන්නා  අතිනවීන විද්‍යාගාර හා භෞත චිකිත්සක උපකරණ මෙහිදි භාවිතයට ගැනිමට නියමිතයි.  මෙම අවස්ථාවට ක්‍රිඩා වෛද්‍ය ආයතනයේ අධ්‍යක්ෂ ජනරාල් වෛද්‍ය යු එල් ආර් එම් පෙරේරා,  ක්‍රිඩා අධ්‍යක්ෂ ජනරාල් ධම්මික මුතුගල යන මහත්වරුන් ඇතුළු පිරිසක් එක්ව සිටියා."}