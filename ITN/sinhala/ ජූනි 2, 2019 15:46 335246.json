{"Header": "ඉරානයට එරෙහිව අරාබි රටවල් 20 ක ඒකාබද්ධ පෙරමුණක්", "Time": " ජූනි 2, 2019 15:46 ", "Content": "ඉරානයට එරෙහිව මැද පෙරදිග කලාපයේ අරාබි රටවල් 20 ක් පමණ ඒකාබද්ධ පෙරමුණකට ගෙන ඒමට හැකි වී තිබෙන බව සෞදි අරාබිය පවසනවා. අරාබි රටවල් අතර ඇති වී තිබෙන නව එකමුතුව නිසා කලාපයේ ගැටුම්කාරී තත්ත්වය තවත් උග්‍ර අතට හැරීමේ අවදානමක් තිබෙන බවයි විචාරකයින් පෙන්වා දෙන්නේ. ගල්ෆ් සහයෝගීතා කවුන්සිලයේ රටවල් 6 ක් හා අරාබි ලීගයේ රටවල් 21 ක් තම රටවල අභ්‍යන්තර කටයුතුවලට මැදිහත් වීමෙන් වළකින ලෙස ඉරානයට නිල වශයෙන් දැනුම් දී ඇති බව විදෙස් වාර්තා සඳහන් කරනවා. ටෙහෙරානයේ ක්‍රියාකාරකම් පර්සියන් ගල්ෆ් කලාපයේ මුහුදු ආශ්‍රිත ආරක්‍ෂාවට තර්ජනයක් එල්ල වී ඇති බව ද එම රටවල් සදහන් කරනවා. මේ අතර ඉරානය චෝදනා කරන්නේ සෞදි අරාබිය ප්‍රමුඛ රටවල් ඇමෙරිකා සයෝන්වාදී න්‍යාය පත්‍රය වෙනුවෙන් කටයුතු කරන බවයි."}