{"Header": "ලෝක මුස්ලිම් සම්මේලනයේ මහලේකම් කොළඹ පුරපතිනිය හමු වෙයි", "Time": " අගෝස්තු 1, 2019 18:39 ", "Content": "දිවයිනට පැමිණ සිටින ලෝක මුස්ලිම් සම්මේලනයේ මහලේකම් සහ ජාත්‍යන්තර විද්වතුන්ගේ සම්මේලනයේ සභාපති ආචාර්ය මොහොමඩ් බින් අබ්දුල්ලා කරීම් අල් ඉසා මහතා කොළඹ පුරපතිනී රෝසි සේනානායක මහත්මිය හමුවුණා. ජාත්‍යන්තර විද්වතුන්ගේ සම්මේලනයේ සභාපතිවරයා ඇතුළු පිරිස විහාර මහා දේවී උද්‍යානයේ පැවති රුක් රෝපණ වැඩසටහනකට ද සහභාගී වුණා. අනතුරුවයි ජාත්‍යන්තර විද්වතුන්ගේ සම්මේලනයේ සභාපතිවරයා සහ රෝසි සේනානායක මහත්මිය අතර හමුව පැවැත්වුණේ. එම සාකච්ඡාවෙන් පසු පැවති විශේෂ උත්සවය අමතමින් රෝසි සේනානායක මහත්මිය ප්‍රකාශ කළේ ජනතාව තුළ සමගිය වර්ධනය වීම සදහා ආගමික නියෝජිතයින්ගේ මැදිහත් වීම අත්‍යවශ්‍ය බවයි. බස්නාහිර පළාත් ආණ්ඩුකාර ඒ ජේ එම් මුසම්මිල් පාර්ලිමේන්තු මන්ත්‍රි ඒ එච් එම් ෆවුසි යන මහත්වරුන් ඇතුළු පිරිසක් එම අවස්ථාවට එක්වුණා. ****ආර් එම් එස් නිරෝෂණ"}