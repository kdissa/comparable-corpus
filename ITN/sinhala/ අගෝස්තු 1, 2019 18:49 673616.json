{"Header": "සෑම පුරවැසියෙකුම පක්ෂ, පාට, භේද පසෙකලා රටේ ආනගතය ශක්තිමත් කිරීමට එකතුවිය යුතුයි", "Time": " අගෝස්තු 1, 2019 18:49 ", "Content": "සෑම පුරවැසියෙකුම පක්ෂ, පාට, භේද පසෙකලා රටේ ආනගතය ශක්තිමත් කිරීමට එකතුවිය යුතු බව අමාත්‍ය සජිත් ප්‍රේමදාස මහතා පවසනවා. 229 වන උදා ගම්මානය ජනතා අයිතියට පත් කරමින් අමාත්‍යවරයා මේ බව කියා සිටියා. සැමට සෙවන යළි පිබිදෙන උදාගම්මාන වැඩසටහන යටතේ ඉදිකළ 229 වන ආදර්ශ ගම්මානය වන්නේ සෙන්පති නන්දිමිත්‍ර ගමයි. නිවාස 39 කින් සමන්විත හම්බන්තොට,  බැල්ලගස්වැව ඉදිකළ එම ගම්මානය අමාත්‍ය සජිත් ප්‍රේමදාස මහතාගේ ප්‍රධානත්වයෙන් ජනතා අයිතියට පත් කෙරුණා. ඒ සදහා වැය කෙරුණු මුදල රුපියල් ලක්ෂ 333 ක්. ප්‍රජා සත්කාරක වැඩසටහන් කිහිපයක් ද මීට සමගාමීව සංවිධානකර තිබූ අතර රාජ්‍ය අමාත්‍ය දිලිප් වෙදආරච්චි මහතා ඇතුළු පිරිසක් මේ සදහා එක්ව සිටියා."}