{"Header": "දිවයිනේ නිරිත දිග කොටසේ වැසි සහ සුළං තත්ත්වයේ වැඩි වීමක්", "Time": " ජූනි 3, 2019 10:40 ", "Content": "දිවයිනේ නිරිත දිග කොටසේ වැසි සහ සුළං තත්ත්වයේ වැඩි වීමක් අද රාත‍්‍රියේ සිට අපේක්ෂා කරන බව කාලගුණ විද්‍යා දෙපාර්තමේන්තුව ප‍්‍රකාශ කළා. නිරිත දිග මෝසම් තත්ත්වය දිවයින හරහා ක‍්‍රමයෙන් ස්ථාපිත වෙමින් පැවතීම ඊට හේතුවයි. ඒ අනූව ඇතැම් ප‍්‍රදේශවලට මිලි මීටර 100 ඉක්ම වූ තද වැසි ද ඇති විය හැකි බවයි කාර්යයේ නියුතු කාලගුණ විද්‍යාඥ නදීකා රණවීර මහත්මිය සඳහන් කළේ. පුත්තලම සිට මන්නාරම සහ කන්කසන්තුය හරහා ත‍්‍රිකුණාමලය දක්වා මෙන්ම ගාල්ල සිට පොතුවිල් හරහා මඩකලපුව දක්වා වන මුහුදු ප‍්‍රදේශවල සුළං වේගය විටින් විට පැයට කිලෝ මීටර 55 පමණ දක්වා වැඩි විය හැකි බවද දෙපාර්තමේන්තුව ප‍්‍රකාශ කළා."}