{"Header": "7 වෙනි ජාතික කනිෂ්ඨ කැරම් තරගාවලියේදී ශූරතා 14 ක්", "Time": " ජූනි 3, 2018 16:05 ", "Content": "ශ්‍රී ලංකා කැරම් සම්මේලනය සංවිධාන කළ හත් වෙනි ජාතික කනිෂ්ඨ කැරම් තරගාවලිය කොහුවල ශ්‍රී ලංකා කැරම් සම්මේලන මූලස්ථානයේදී පැවැත්වුණා. තුන්සියයකට වැඩි ක්‍රීඩක ක්‍රීඩිකාවන් පිරිසක් තරගාවලියට සහභාගීව සිටියා. වයස් කාණ්ඩ පහක් යටතේ ක්‍රීඩක ක්‍රීඩිකාවන් තරග වැදුණා. සෑම වයස් කාණ්ඩයක්ම නියෝජනය වන පරිදි ශූරතා දාහතරක් පිරිනැමුණා. අවුරුදු විසි එකෙන් පහළ ජාතික කණිෂ්ඨ බාලක ශූරතාව දිනෙත් දුලක්ෂ හිමිකර ගත්තා. යුගල ශූරතාවද දිනා ගත්තේ දිනෙත් දුලක්ෂ සහ කවීන් නිම්නෙතුයි. බාලිකා ශූරතාව තරුෂි හිම හංසිකා දිනාගත් අතර යුගල ශූරතාව දිනා ගත්තේ සුමල්‍යා විදානගම සහ කුසල්‍යා විදානගමයි."}