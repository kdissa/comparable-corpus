{"Header": "ශ්‍රී ලංකා ගුවන් හමුදා හෙලිකොප්ටර් බලඝනයෙන් ප්‍රජා සත්කාරක වැඩසටහන් මාලාවක්", "Time": " සැප්තැම්බර් 3, 2019 12:12 ", "Content": "ශ්‍රී ලංකා ගුවන් හමුදා හෙලිකොප්ටර් බලඝනය මධ්‍යම අප්‍රිකා ජනරජයේදී ප්‍රජා සත්කාරක වැඩසටහන් මාලාවක් ක්‍රියාත්මක කළා. මධ්‍යම අප්‍රිකා ජන රජයේ සාම සාධක රාජකාරිවල නිරතව සිටින ගුවන් හමුදා 4 වන හෙලිකොප්ටර් බලඝනයේ නිලධාරීනුයි මේ සඳහා එක්වූයේ. යුද වාතාවරණයට මැදි වූ දරු දැරියන් සඳහා විවිධ වැඩසටහන් මෙන්ම පෝෂ්‍යදායී ආහාර පාර්සල් දෙදහසකට අධික ප්‍රමාණයක් ගම්වැසියන් වෙත පිරිනැමීම ඊට අයත්. හෙලිකොප්ටර් බලඝනයේ සාමාජිකයින්ගෙන් මූල්‍ය පරිත්‍යාගයෙනුයි එය සිදුකෙරුණේ. හමුදා සිවිල් සහයෝගීතාව ඉහළ නංවන මෙම වැඩසටහන්වලට සමගාමීව ඖෂධ ප්‍රදානය කිරීම ද සිදුකෙරුණා."}