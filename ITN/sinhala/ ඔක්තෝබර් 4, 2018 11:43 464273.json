{"Header": "සකස් කළ මාංශ ආහාර භාවිතයෙන් පියයුරු පිළිකා අවධානම ඉහළ යයි", "Time": " ඔක්තෝබර් 4, 2018 11:43 ", "Content": "සකස් කළ මාංශ වර්ග නිතර ආහාරයට ගැනීමෙන් පියයුරු පිළිකා හටගැනිමේ අවධානම ඉහළ යන බව නවතම පර්යේෂණයකින් අණාවරනය වුණා. එක්සත් රාජධානියේ පිළිකා පර්යේෂණ ආයතනයයි අධ්‍යනය සිදුකළේ. සකස් කළ මාංශ අඩුවෙන් ආහාරයට ගන්නා කාන්තාවන් සමඟ සැසදීමේදී එවැනි ආහාර වැඩියෙන් අනුභව කරන කාන්තාවන්ට පියයුරු පිළිකා හටගැනිමේ අවධානම සියයට නවයකින් වැඩි බව අධ්‍යනයෙන් හෙළි වුණා. සකස් කළ මාංශ ආහාරයට ගැනිමෙන් පිළිකා ඇති වන බවට ලෝක සෞඛ්‍ය සංවිධානයත් මීට පෙර තහවුරු කළා. මේ වන විට එක්සත් රාජධානියේ කාන්තාවන්ගෙන් සියයට හත් දෙනෙකුට පියයුරු පිළිකා හට ගන්නා බවයි පර්යේෂණ ආයතනය පෙන්වා දෙන්නේ."}