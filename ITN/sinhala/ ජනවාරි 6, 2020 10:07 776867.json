{"Header": "එංගලන්ත – දකුණු අප්‍රිකා දෙවන ටෙස්ට් ක්‍රිකට් තරගයේ හතරවන දිනය අද", "Time": " ජනවාරි 6, 2020 10:07 ", "Content": "සංචාරක එංගලන්ත කන්ඩායම සහ දකුණු අප්‍රිකාව අතර පැවැත්වෙන දෙවන ටෙස්ට් ක්‍රිකට් තරගයේ හතරවන දිනය අදයි. ඊයේ දිනය නිමා වන විට සිය දෙවන ඉනිම ක්‍රිඩා කරමින් සිටි එංගලන්ත කණ්ඩායම කඩුලු 04ක් දැවී ලකුණු 218ක් ලබා සිටියා. දකුණු අප්‍රිකාවේ කේප්ටවුන්හි පැවැත්වෙන තරගයේ කාසියේ වාසිය දිනා පළමුවෙන් පන්දුවට පහරදුන් එංගලන්ත කණ්ඩායම සියලු දෙනා දැවි ලකුණු 269ක් රැස් කළා. ඔලී පෝප් නොදැවි ලකුණු 61යි. පන්දු යැවිමේදී කගිසෝ රබාඩා කඩුලු 03ක් බිඳ හෙලුවා. දකුණු අප්‍රිකා කණ්ඩායමට පළමු ඉනිමට සියලු දෙනා දැවි රැස් ගත හැකි වුයේ ලකුණු 223ක් පමණයි. ඩීන් එල්ගර් ලකුණු 88 ක් ලබා ගත්තා. පන්දුයැවිමේදී ජේම්ස් ඇන්ඩර්සන් කඩුලු 03ක් බිඳ හෙලුවා."}