{"Header": "ශෂී වීරවංශට එරෙහි නඩුව අප්‍රේල් 25 විභාගයට ගැනීමට නියෝග", "Time": " අප්‍රේල් 4, 2019 16:11 ", "Content": "ජාතික නිදහස් පෙරමුණේ නායක හිටපු අමාත්‍ය විමල් වීරවංශ මහතාගේ බිරිද වන ශෂී වීරවංශ මහත්මියට එරෙහිව නඩුවක් අප්‍රේල්මස 25 වනදා විභාගයට ගැනීමට කොළඹ ප්‍රධාන මහේස්ත්‍රාත් අධිකරණය අද(04) නියෝග කළා. ඒ ව්‍යාජ තොරතුරු ආගමන විගමන දෙපාර්තමේන්තුවට භාරදී අවිධිමත් රාජ්‍ය තාන්ත්‍රික විදේශ ගමන් බලපත්‍රයක් සහ සාමාන්‍ය විදේශ ගමන් බලපත්‍රයක් ලබාගත්තේ යැයි කියන සිද්ධියට අදාළව ගොනුකර ඇති නඩුව අද(04) කොළඹ ප්‍රධාන මහේස්ත්‍රාත් හමුවේ කැදවූ අවස්ථාවේදීයි. පැමිණිලි පාර්ශ්වයේ සාක්ෂිකරුවෙකු වන ජනතා විමුක්ති පෙරමුණේ ලේකම් ටිල්වින් සිල්වා මහතා අද (04) දින අධිකරණයේ පෙනී සිට සාක්ෂි ලබාදුන්නා. නඩුවේ සාක්ෂිකරුවෙකු වන රජයේ අත්අකුරු පරීක්ෂකවරයාට ලබන 25 වනදා අධිකරණය හමුවේ පෙනී සිටීමට අද සිතාසි නිකුත් කළා."}