{"Header": "කෙනත් සුලි කුණෑටුව හේතුවෙන් මොසැම්බික් රාජ්‍යයට ආහාර හිගයක්", "Time": " මැයි 3, 2019 13:11 ", "Content": "මොසැම්බික් රාජ්‍යයට බලපෑ කෙනත් සුලි කුණෑටුව හේතුවෙන් එරට ආහාර හිගයක් මතුව තිබෙනවා. සුළි කුණාටුවෙන් නිවාස තිස්දහසක් පමණ විනාශ වුණා. පුද්ගලයින් විසි එක් දහසක් ආරක්ෂිත ස්ථාන කරා යොමු කිරීමට එරට රජය පියවර ගත්තා. ඉන් පුද්ගලයින් 8200 ක් පමණ මධ්‍යස්ථාන 11 කට යොමු කළ අතර එම මධ්‍යස්ථාන සදහා සනීපාරක්ෂක පහසුකම්වල හිගයක් පවතින බවයි එරට වාර්තා සදහන් කරන්නේ. එක් මධ්‍යස්ථානයකට දිනකට ආහාර කිලෝ ගෑම් 250 ක් පමණ අවශ්‍ය වනවා.  දේශීය සමාගම් සහ සමාජ සංවිධාන ආහාර ද්‍රව්‍ය ඇතුළු අත්‍යවශ්‍ය භාණ්ඩ පරිත්‍යාග කිරීමට ඉදිරිපත්ව තිබෙනවා."}