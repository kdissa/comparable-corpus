{"Header": "අද සිට සතියක් ජාතික ධජය ඔසවන්න – රාජ්‍ය පරිපාලන හා ස්වදේශ කටයුතු අමාත්‍යාංශය", "Time": " පෙබරවාරි 1, 2020 10:12 ", "Content": "72 වන නිදහස් සමරු උළෙලට සමගාමීව අද (01) සිට සතියක් ජාතික ධජය ඔසවා තබන ලෙස රාජ්‍ය පරිපාලන ස්වදේශ කටයුතු සහ පළාත් සභා හා පළාත් පාලන අමාත්‍යාංශය ඉල්ලීමක් කරනවා. සෑම රාජ්‍ය සහ පෞද්ගලික ආයතන, නිවාස සහ රථ වාහනවල ද ජාතික ධජය ප‍්‍රදර්ශනය කරන ලෙසයි අමාත්‍යාංශය ඉල්ලා සිටින්නේ. 72 වන ජාතික නිදහස් දින සැමරුම වෙනුවෙන් ආගමික වතාවත් හෙට (02) සිට ආරම්භ වනවා. නිදහස් දින පෙරහුරු කටයුතු හේතුවෙන් ලබන සඳුදා (03) කොළඹ පාසල් 15 ක් වසාතබා ඇති අතර මේ දින කිහිපයේ විශේෂ රථ වාහන සැලැස්මක් ද කි‍්‍රයාත්මකයි."}