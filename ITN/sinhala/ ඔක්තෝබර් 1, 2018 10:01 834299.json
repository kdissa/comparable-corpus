{"Header": "එංගලන්ත ක්‍රිකට් කණ්ඩායම දිවයිනට", "Time": " ඔක්තෝබර් 1, 2018 10:01 ", "Content": "ශ්‍රී ලංකාව සමඟ පැවැත්වීමට නියමිත ක්‍රිකට් තරගාවලියට එක්වන සංචාරක එංගලන්ත කණ්ඩායම කටුනායක බණ්ඩාරනායක ජාත්‍යන්තර ගුවන්තොටුපලින් අද දිවයිනට පැමිණියා. ශ්‍රී ලංකාව හා එංගලන්තය අතර එක්දින ක්‍රිකට් තරග  05 ක් පැවැත්වීමට නියමිතයි. පන්දුවාර 20-20  තරගයක් හා ටෙස්ට් තරග 03 ක් මෙම සංචාරයට ඇතුළත් වනවා. දෙරට අතර පළමු එක්දින තරගය ලබන 10 වනදා දඹුල්ල ජාත්‍යන්තර ක්‍රිකට් ක්‍රීඩා පිටියේදී දිවා රාත්‍රී තරගයක් ලෙස පැවැත්වීමට නියමිතයි. පුහුණු එක්දින තරග දෙකකටද එංගලන්ත කණ්ඩාම ක්‍රීඩා කරනු ඇති. ලබන පස්වනදා එහි පළමු තරගය කොළඹදී පැවැත්වීමටයි සැළසුම් කර ඇත්තේ. ශ්‍රී ලංකා එංගලන්ත ක්‍රිකට් තරගාවලියේ  නිල ගුවන්විදුලිය වන්නේ ITN FM."}