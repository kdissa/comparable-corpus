{"Header": "සභාපති කුසලානය මොරටුව මහා විද්‍යාලයට", "Time": " ජූලි 4, 2018 13:33 ", "Content": "අන්තර් පාසල් සභාපති කුසලාන රග්බි තරගාවලියේ සභාපති කුසලානය දිනාගැනීමට මොරටුව මහා විද්‍යාලය සමත්වුණා. ඒ මාතලේ ශාන්ත තෝමස් විදුහල පරාජයට පත්කරමින්. කොළඹ නව තුරග තරග පිටියේ පැවති තරගයේ පළමු අර්ධය නිමා වනවිට මොරටුව මහා විද්‍යාලය ලකුණු හතක් ලබාගෙන සිටියා. ඒ වනවිට මාතලේ ශාන්ත තෝමස් විදුහලට ලබාගත හැකි වුණේ ලකුණු තුනක් පමණයි. දෙවන අර්ධයේදී ආක්‍රමණශීලී තරග රටාවක නිරත වූ මොරටුව මහා විද්‍යාලය කිසිදු ලකුණක් ලබා ගැනීමට මාතලේ ශාන්ත තෝමස් විද්‍යාලයට ඉඩ ලබාදුන්නේ නැහැ. මේ අනුව තරගය නිමා වුණේ ලකුණු 25 ට තුනක් ලෙස පහසු ජයක් මොරටුව මහා විද්‍යාලයට හිමිවෙමින්."}