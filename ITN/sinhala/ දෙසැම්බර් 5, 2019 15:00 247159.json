{"Header": "විදේශ රැකියා ලියාපදිංචි ගාස්තුව පහලට", "Time": " දෙසැම්බර් 5, 2019 15:00 ", "Content": "විදේශ රැකියා සදහා පිටත්වන ශ‍්‍රමිකයන් ගෙවිය යුතු ලියාපදිංචි ගාස්තු සහ ලියාපදිංචිය අලුත්කිරිමේ ගාස්තු සංශෝධනය කර ඇති බව ශ‍්‍රී ලංකා විදේශ සේවා නියුක්ති කාර්යාංශය ප‍්‍රකාශ කලා. පසුගියදා සිදුකළ බදු සංශෝධන හේතුවෙන් මෙසේ ගාස්තු අඩුවී ඇති බවයි කාර්යාංශය සදහන් කළේ. ඒ අනුව රුපියල් දාහත්දහස් අටසිය තිස් හතක්ව පැවති ලියාපදිංචි ගාස්තුව රුපියල් දාසය දහස් හාරසිය දාසයක් දක්වා අඩුවී තිබෙනවා. ඊට අමතරව රුපියල් 3755 ක්ව පැවති ලියාපදිංචි අලුත්කිරීමේ ගාස්තුව රුපියල් 3456 ක් දක්වා අඩුකර ඇති බවද විදේශ සේවා නියුක්ති කාර්යාංශය සදහන් කළා."}