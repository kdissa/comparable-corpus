{"Header": "බඩඉරිගු අස්වනු වෙළදපොළට එනතෙක් ආනයනය නතර කෙරේ", "Time": " පෙබරවාරි 1, 2019 16:23 ", "Content": "බඩඉරිඟු අස්වැන්න වෙළෙඳපොලට පැමිණෙන තෙක් බඩඉරිඟු ආනයනය නතර කරන බව අමාත්‍ය පී හැරිසන් මහතා පවසනවා. සේනා දළඹු හානියට මුවාවී බඩඉරිඟු මිලදී ගන්නා මිල අඩුකරන ව්‍යාපාරිකයන්ට එරෙහිව නීතිමය පියවර ගන්නා බවයි අමාත්‍යවරයා අවධාරණය කරන්නේ. සේනා දළඹුවා මර්දනය සම්බන්ධයෙන් කෘෂිකර්ම, ග්‍රාමීය ආර්ථික කටයුතු , පශු සම්පත් අමාත්‍යාංශය මගින් ගනු ලබන ක්‍රියාමාර්ග පිළිබඳ සාකච්ඡා කිරීමේ හමුවක් අමාත්‍යවරයාගේ ප්‍රධානත්වයෙන් පැවැත්වුණා. සේනා දළඹු මර්දන කාර්යසාධක බලකාය නියෝජනය කරමින් මෙම අවස්ථාවට එක්වු විශ්වවිද්‍යාල කථිකාචාර්යවරුන්, කෘෂිකර්ම නිලධාරීන් දළඹු මර්දන වැඩපිළිවෙළ පිළිබද කරුණු පැහැදිලි කළා. අමාත්‍ය නවීන් දිසානායක මහතා ඇතුළු පිරිසක් ද එම අවස්ථාවට එක්ව සිටියා."}