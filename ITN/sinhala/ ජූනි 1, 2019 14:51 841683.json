{"Header": "නවසීලන්තය පළමුව පන්දු රැකිමට තීරණය කරයි", "Time": " ජූනි 1, 2019 14:51 ", "Content": "එක්දින ක්‍රිකට් ලෝක කුසලාන තරගාවලියේ තුන්වන තරගය ශ්‍රී ලංකාව සහ නවසිලන්තය අතර මේ වන විට පැවැත්වෙනවා. එක්දින ක්‍රිකට් ලෝක කුසලාන තරගාවලියේ ශ්‍රී ලංකා කණ්ඩායම සහභාගි වන පළමු තරගය මෙයයි. තරගය කාර්ඩිෆ්හි සොෆියා ගාඩ්න්ස් ක්‍රිඩාංගනයේදී  පැවැත්වෙනවා. කාසියේ වාසිය දිනාගත් නවසීලන්ත කණ්ඩායම පළමුව පන්දු රැකිමට  තීරණය කළා. කාර්ඩිෆ් ක්‍රිඩාංගනයේ තණතීරුව පිතිකරුවන්ට මෙන්ම වේගපන්දු යවන්නන්ටද යෝග්‍ය ලෙස සකසා තිබෙනවා. අද (01) දිනයේ කාර්ඩිෆ් ප්‍රදේශයට වර්ෂාව නොමැති කාලගුණ තත්ත්වයක් අපෙක්ෂා කරන බවයි එරට කාලගුණ අංශ සදහන් කරන්නේ."}