{"Header": "ලිබියාවේ සරණාගත මධ්‍යස්ථානයකට එල්ල වූ ප්‍රහාරය යුද අපරාධයක් බව එක්සත් ජාතීන්ගේ සංවිධානය පවසයි", "Time": " ජූලි 4, 2019 16:29 ", "Content": "පුද්ගලයින් 44 දෙනෙකුට මරු කැඳ වූ ලිබියාවේ සරණාගත මධ්‍යස්ථානයකට එල්ල වූ ප්‍රහාරය යුද අපරාධයක් බව එක්සත් ජාතීන්ගේ සංවිධානය පවසනවා. ලිබියාවේ ට්‍රිපොලි අගනුවර පිහිටි මෙම සරණාගත මධ්‍යස්ථානයට ප්‍රහාරය එල්ල වූයේ ඊයේ දිනයේදීයි. ප්‍රහාරයෙන් පුද්ගලයින් 130 කට වැඩි පිරිසක් තුවාල ලැබුවා. ලිබියා රජය චෝදනා කරන්නේ එරට හිටපු හමුදා ජෙනරාල් කලීෆා හෆ්ට  පක්ෂ හමුදා අංශ මෙම ප්‍රහාරය එල්ල කර ඇති බවයි. යුරෝපා රටවලට සංක්‍රමණය වන සංක්‍රමණිකයින් වැඩි පිරිසක් ලිබියාවට පැමිණ යුරෝපා රටවලට සංක්‍රමණය වනවා."}