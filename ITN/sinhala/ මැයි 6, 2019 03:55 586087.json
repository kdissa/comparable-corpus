{"Header": "විමල්ගේ විදෙස් ගමන් තහනම ඉවත් කෙරේ", "Time": " මැයි 6, 2019 03:55 ", "Content": "පාර්ලිමේන්තු මන්ත්‍රී විමල් වීරවංශ මහතාට එරෙහිව පවරා ඇති විදෙස් ගමන් තහනම සම්පූර්ණයෙන්ම ඉවත් කරන ලෙස කොටුව මහේස්ත්‍රාත් රංග දිසානායක මහතා අද නියෝග කළා. රජයේ වාහන 40 ක් අවභාවිත කරමින් රජයට රුපියල් මිලියන 9 ක පාඩුවක් සිදු කළ බව කියන සිද්ධියකට අදාළව පාර්ලිමේන්තු මන්ත්‍රී විමල් වීරවංශ මහතාට එරෙහිව නඩු පවරා තිබෙනවා. එම නඩුව කොටුව මහේස්ත්‍රාත් අධිකරණයේදී අද කැදවූ අවස්ථාවේදීයි  මෙම නියෝගය නිකුත් කෙරුණේ. නීතිපති උපදෙස් සදහා නඩුව සැප්තැම්බර් 30 වනදා කැදවන ලෙස ද මහේස්ත්‍රාත්වරයා අද නියෝග කළා."}