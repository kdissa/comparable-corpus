{"Header": "රාජ්‍ය නොවන ආයතනවල බෝට්ටුවලට ඉතාලියෙන් තහනමක්", "Time": " ජූලි 1, 2018 14:01 ", "Content": "සංක්‍රමණිකයින් බේරා ගැනීමට ඉදිරිපත් වන රාජ්‍ය නොවන ආයතනවල බෝට්ටුවලට ඉතාලියට ඇතුලු වීමට ඉඩ ලබා නොදෙන බව ඉතාලිය පවසනවා.ඉතාලි අභ්‍යන්තර කටයුතු අමාත්‍ය මැටියෝ සල්විනි නිවේදනයක් නිකුත් කරමින් මේ බව ප්‍රකාශ කර තිබෙනවා. රාජ්‍ය නොවන සංවිධාන, සංක්‍රමණිකයින් ධෛර්යවත් කරමින් රට තුළට පැමිණීමට ඉඩ සළසන බව ඔහු පවසනවා. ඉතාලියට වැඩිපුරම සංක්‍රමණිකයින් පැමිණෙන්නේ අප්‍රිකා රටවලින්. පසුගිය කාලය තුළ ග්‍රීසියට සහ ඉතාලියට සංක්‍රමණිකයින්ගේ පැමිණීම ශීඝ්‍රයෙන් ඉහළගොස් තිබෙනවා. ඒ හේතුවෙන් මෙම තීරණය ගත් බවයි ඉතාලි වාර්තා සඳහන් කරන්නේ."}