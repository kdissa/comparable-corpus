{"Header": "ලොව ජිවත් වීමට සුදුසුම නගරය ඔස්ටි‍්‍රයාවේ", "Time": " සැප්තැම්බර් 4, 2019 13:13 ", "Content": "ලොව ජීවත් වීමට සුදුසුම නගර පිළිබඳ සමීක්ෂණයක් පැවැත්වුණා. ද ඉකනොමිස්ට් සඟරාවයි එය සිදුකළේ. දර්ශකයේ පළමු ස්ථානය හිමිවුණේ ඔස්ටි‍්‍රයාවේ වියානාවලට. නගර 140ක් ඔවුන්ගේ අවධානයට ලක්වුණා. ජීවන තත්ත්වය, යටිතල පහසුකම්, අධ්‍යාපනය, සෞඛ්‍ය හා දේශපාලන ස්ථාවරත්වය සම්බන්ධයෙන් ද සැළකිලිමත් වී තිබෙනවා. ඒ අනූව වියාන නගරය වඩාත් යෝග්‍ය බවයි ඉකනොමිස්ට් බුද්ධි ඒකකය සඳහන් කළේ. බටහිර යුරෝපයේ සහ උතුරු ඇමරිකාවේ රටවලට එහි මුලික ස්ථානය හිමිව තිබෙනවා. ජපානය, ඔස්ටේ‍්‍රලියාව හා නවසීලන්තයේ නගර ද මුල් ස්ථානවල පවතින බවයි සමීක්ෂණයේ දී හෙළි වුණේ. ලන්ඩන්වලට දර්ශකයේ හිමිවුණේ 48 වන ස්ථානය. අපරාධ සිදුවීමේ අවදානම සහ ත‍්‍රස්තවාදී ක‍්‍රියාකාරකම් හටගැනීමට හැකියාවක් පැවතිමයි ඊට හේතුව."}