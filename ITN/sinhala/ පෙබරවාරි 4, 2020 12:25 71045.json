{"Header": "72 වන නිදහස් දින සැමරුම වෙනුවෙන් සර්ව ආගමික වතාවත් සිදු කෙරේ", "Time": " පෙබරවාරි 4, 2020 12:25 ", "Content": "72 වන නිදහස් දින සැමරුම වෙනුවෙන් සර්ව ආගමික වතාවත්ද පැවැත්වුණා. නිදහස් උත්සවය වෙනුවෙන් බෞද්ධ ආගමික වතාවත් පැවැත්වුණේ කොල්ලුපිටිය පොල්වත්ත ශ්‍රී ධර්මකිත්‍යාරාමයේදියී. විහාරධිපති පූජ්‍ය පූජ්‍ය වෑතර මහින්ද ස්වාමීන්වහන්සේගේ අනුශාසනා පරිදි පිංකම සංවිධාන කර තිබුණා. රාජ්‍ය අමාත්‍ය සුසිල් ප්‍රේමජයන්ත, කතානායක කරූ ජයසූරිය,විපක්ෂ නායක සජිත් ප්‍රේමදාස යන මහත්වරුන් ඇතුළු පිරිසක්  මෙම අවස්ථාවට සහභාගී වූණා. 72 වන නිදහස් සැමරුම වෙනුවෙන් හින්දු ආගමික වතාවත්ද පැවැත්වුණා. ඒ කොළඹ 06 මයුරපති ශ්‍රී භද්‍රකාලි අම්මාන් කෝවිලේදීයී. එම කෝවිලේ උදය රාගයක් කුරුක්කල්තුමා විශේෂ ආශිර්වාද පූජාව පැවැත්වුවා. අමාත්‍ය ඩග්ලස් දේවානන්දා මහතා ඇතුළු පිරිසක්ද මෙම අවස්ථාවට සහභාගී වී සිටියා. නිදහස් දිනය වෙනුවෙන් ස්ලාම් ආගමික වතාවත් පැවැත්වුනේ කොල්ලුපිටි ජුම්මා මස්ජීත් දේවස්තානයේදීයී. ජාතික ධජය එසවීමෙන් අනතුරුවයි ආගමික වතාවත් ආරම්භ කෙරුණේ.වයඹ පළාත් ආණ්ඩුකාර ඒ.ජේ.මුසම්මිල් මහතාගේ ප්‍රධානත්වයෙන් එම කටයුතු සිදු කෙරුණේ. නිදහස්දා  කතෝලික දේව මෙහෙය බම්බලපිටිය ශාන්ත මරියා දේවස්ථානයේදී පැවැත්වුණා. අතිඋතුම් මැල්කම් කාදිනල් රංජිත් හිමිපාණන්ගේ ප්‍රධානත්නවයෙන් පැවති දේව මෙහෙයට අමාත්‍ය ජොන්ස්ටන් ප්‍රනාන්දු, පාර්ලිමේන්තු මන්ත්‍රීවරුන් වන ජෝන් අමරතුංග, රවී කරුණනායක යන මහත්වරුන්ද එක්ව සිටියා. නිදහස්  උත්සවය දා ජාතිය වෙනුවෙන් යාඥා කිරීමේ දේව මෙහෙයක් කොල්ලුපිටිය බැප්ටිස්ට් දේවස්ථානයේදීද පැවැත්වුණා. ශ්‍රී ලංකා ක්‍රිස්තියානි සභාවේ මහලේකම් මැක්ස්වෙල් ඩෝස් පියතුමා දේවමෙහෙය පැවැත්වුවා. පාර්ලිමේන්තු මන්ත්‍රී එරාන් වික්‍රමරත්න මහතාද දේවමෙහයට සහභාගී වුණා."}