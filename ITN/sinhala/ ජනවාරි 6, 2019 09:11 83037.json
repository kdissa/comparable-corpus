{"Header": "හෙරොයින් සමඟ සැකකරුවන් තුන් දෙනෙකු බේරුවලදී අත්අඩංගුවට", "Time": " ජනවාරි 6, 2019 09:11 ", "Content": "බේරුවල මාගල්ලකන්ද ප‍්‍රදේශයේදී හෙරොයින් සමඟ සැකකරුවන් තුන් දෙනෙකු අත්අඩංගුවට ගෙන තිබෙනවා. ඔවුන් ළඟ තිබී හෙරොයින් ග‍්‍රෑම් 73 යි මිලිග‍්‍රෑම් 600ක් ද සොයාගත් බවයි පොලීසිය සඳහන් කළේ. ඔවුන් සතුව තිබූ යතුරුපැදියක් ද පොලිස් භාරයට ගෙන තිබෙනවා. අත්අඩංගුවට ගත් මෙම පුද්ගලයන් ධීවර රැකියාවේ නිරත වන්නන් බවයි පොලීසිය සඳහන් කළේ. ඔවුන් අද කලුතර මහේස්ත‍්‍රාත් අධිකරණයට ඉදිරිපත් කිරීමට නියමිතයි."}