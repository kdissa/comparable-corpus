{"Header": "සබරගමුව පළාත සඳහා නවක ගුරුවරුන් 358 දෙනෙකු පත්වීම් ලබයි", "Time": " දෙසැම්බර් 3, 2018 18:27 ", "Content": "සබරගමුව පළාත සඳහා නවක ගුරුවරුන් 358 දෙනෙකු පත්වීම් ලැබුවා. ඒ පළාත් ආණ්ඩුකාර නිලූකා ඒකනායක මහත්මියගේ ප්‍රධානත්වයෙන්. ගුරු පත්වීම් ප්‍රදානය සිදුකෙරුණේ සබරගමුව පළාත් සභා ශ්‍රවණාගාරයේදීයි. උපාධි සහ දෑ අවුරුදු පූර්ණ කාලීන ඩිප්ලෝමා හැදෑරූ අයැදුම්කරුවන් වෙත මෙම පත්වීම් පිරිනැමුණා. විෂයන් 11 ක් යටතේයි බඳවා ගැනීම් සිදුකෙරුණේ. නවක ගුරුවරුන් වෙත තමන්ගේ නිවසට ආසන්නම පාසල් ලබා දීමට කටයුතු කළ බව පළාත් අධ්‍යාපන ලේකම් මහින්ද එස් වීරසූරිය මහතා කියාසිටියා. එම ගුරුවරුන් වසර 5ක කාලයක් අදාළ පාසල්වල සේවය කළ යුතු වනවා. ඉදිරියේදී තවත් ගුරුවරුන් 100 දෙනෙකු කඩිනමින් බඳවා ගැනීමට නියමිත බවයි පළාත් අධ්‍යාපන ලේකම්වරයා පෙන්වා දුන්නේ."}