{"Header": "ජාතික පශු සම්පත් සංවර්ධන මණ්ඩලයේ සභාපති අත්අඩංගුවට", "Time": " ඔක්තෝබර් 5, 2018 16:14 ", "Content": "ජාතික පශු සම්පත් සංවර්ධන මණ්ඩලයේ සභාපතිවරයා රුපියල් ලක්ෂ හයක අල්ලසක් ලබාගැනීමේ චෝදනාව මත අත්අඩංගුවට ගෙන තිබෙනවා. සභාපතිවරයා සහ තවත් පුද්ගලයෙකු මෙසේ අත්අඩංගුවට ගත් බවයි අල්ලස් හෝ දූෂණ විමර්ශන කොමිසන් සභාව සදහන් කරන්නේ. ජාතික පශු සම්පත් සංවර්ධන මණ්ඩලයට අයත් මැල්සිරිපුර ගොවිපොළේ පිහිටි අවන්හල අවුරුදු දෙකකට කුළී පදනම මත ලබාදීම සදහා මොවුන් රුපියල් ලක්ෂ 12 ක අල්ලසක් ඉල්ලා තිබෙනවා. එය රුපියල් ලක්ෂ 6 දක්වා අඩු කර වෙනත් පුද්ගලයෙකු මාර්ගයෙන් ලබා ගැනීමේ චෝදනාව මතයි මෙම අත්අඩංගුවට ගැනීම සිදුකර තිබෙන්නේ. සැකකරුවන් කොළඹ ප්‍රධාන මහේස්ත්‍රාත් අධිකරණයට ඉදිරිපත් කිරීමට නියමිත බව ද අල්ලස් හෝ දූෂණ විමර්ශන කොමිසන් සභාව පවසනවා."}