{"Header": "බෝරා ව්‍යාපාරික සමුළුව දින 10 ක් පුරා කොළඹදී", "Time": " සැප්තැම්බර් 2, 2019 12:31 ", "Content": "ශ්‍රී ලංකාවේ පැවැත්වෙන බෝරා ව්‍යාපාරික සමුළුව සඳහා ලොව පුරා රටවල් 40 ක් නියෝජනය කරමින් 21000 කට අධික පිරිසක් එක්ව සිටිනවා. දින 10 ක් පුරා පැවැත්වෙන මෙම ව්‍යාපාරික සමුළුව හරහා මෙරටට ඇමෙරිකා ඩොලර් මිලියන 130 කට අධික  ආදායමක් ලැබීමට නියමිතයි. කොළඹ වෙරළ මාවතේ බෝරා මස්ජිත් ප්‍රධාන පල්ලියේදීයී බෝරා ව්‍යාපාරික සමුළුව පැවැත්වෙන්නේ. මුහුදු, ගුවන් , මෙන්ම ගොඩබිම ආරක්ෂාව ද ඒ සඳහා සපයා තිබෙනවා. ලොව පුරා බෝරා ව්‍යාපාරිකයින් ලක්ෂ 12 ක පමණ පිරිසක් මේ සඳහා එක්ව සිටින අතර ශ්‍රී ලංකාවේද 3000 කට ආසන්න පිරිසක් මෙය නියෝජනය කරනවා. වාර්ෂිකව පැවැත්වෙන මෙම සමුළුවේදී මැණික් හා අත්කම් නිර්මාණවලට බෝරා ව්‍යාපාරික ප්‍රජාවේ දැඩි අවධානය යොමුව තිබෙනවා."}