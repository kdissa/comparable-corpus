{"Header": "ගැඹුරු මුහුදේ ඛණිජ තෙල් ගවේෂණය ඇරඹෙයි", "Time": " සැප්තැම්බර් 2, 2018 17:08 ", "Content": "ශ්‍රී ලංකාවේ උතුරු නැගෙනහිර ගැඹුරු මුහුදේ ඛණිජ තෙල් සම්පත් ගවේෂණය කිරීමේ මෙහෙයුම අද ආරම්භ කෙරුණා. ඊට අදාළ ද්විමාන භූ කම්පන දත්ත රැස්කරන බී ජී පී පයනියර් නෞකාව කොළඹ වරායේ දී සිය මෙහෙයුම් අද ආරම්භ කළා. උතුරු නැගෙනහිර ගැඹුරු මුහුදේ දින 45ක් පුරා නෞකාව දත්ත සෙවීමේ කටයුතුවල නිරතවනවා. ඉන් ආවරණය කෙරෙන ප්‍රදේශය වර්ග කිලෝමීටර් දස දහසක්. නෞකාවේ මෙහෙයුම් ආරම්භ කිරීමේ උත්සවය අමාත්‍ය අර්ජුණ රණතුංග මහතාගේ ප්‍රධානත්වයෙන් කොළඹ වරායේ නැගෙනහිර පර්යන්තයේ දී පැවැත්වුණා. අමාත්‍ය අර්ජුණ රණතුංග, ශ්‍රී ලංකා සාගරයේ ස්වභාවික වායු සහ ඉන්ධන සම්පත සොයා ගැනීමේ මෙහෙයුම ක්‍රියාත්මක කරන්නේ ඛණිජතෙල් සම්පත් සංවර්ධන අමාත්‍යාංශයට අයත් ඛණිජ තෙල් සම්පත් සංවර්ධන ලේකම් කාර්යාලයයි. පී ජී පී පයනියර් නෞකාව මගින් ලබා ගන්නා දත්ත මැලේසියා විද්‍යාගාරවලදී විශ්ලේෂණය කෙරෙනවා. අනතුරුව ඛණිජතෙල් සම්පත් සංවර්ධන ලේකම් කාර්යාලයේ විද්‍යාඥයින් එම දත්ත විශ්ලේෂණය කිරීමෙන් පසු මාස 18ක් තුළදී වාර්තාව නිකුත් කිරීම අපේක්ෂාවයි. අනතුරුව ද්විමාන දත්ත රැස් කිරීම ආරම්භ කෙරෙනවා. සමස්ත ව්‍යාපෘතිය සදහා ආයෝජනය කෙරෙන මුදල ඇමෙරිකා ඩොලර් මිලියන නවයක්. ඛණිජ සම්පත ඇති බවට මේ වන විට ද්‍රෝණි 3ක් හදුනාගෙන තිබෙනවා."}