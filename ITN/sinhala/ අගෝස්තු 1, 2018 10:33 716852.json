{"Header": "ප්‍රංශයේ ස්මාර්ට් ජංගම දුරකතන තහනම් කෙරේ", "Time": " අගෝස්තු 1, 2018 10:33 ", "Content": "ප්‍රංශයේ පාසල්වල ස්මාර්ට් ජංගම දුරකතන තහනම් කිරීමට තීරණය කර තිබෙනවා. එමෙන්ම ටැබ් යන්ත්‍ර වැනි වෙනත් අන්තර්ජාල සබදතා සහිත උපකරණ ද තහනම් වනු ඇති. මෙම තහනම බලපැවැත්වෙන්නේ අවුරුදු තුනත් පහළොවත් අතර පාසල් දරුවන්ටයි. ප්‍රංශයේ උසස් පාසල්වල වයස අවුරුදු 15 සහ ඊට වැඩි දරුවන්ට මෙම තහනම බලපැවැත්වීම සම්බන්ධයෙන් තවමත් තීරණයක් ගෙන නැහැ. මෙම නීතිය ප්‍රංශ ජනාධිපති එමානුවෙල් මැක්රෝන්ගේ මැතිවරණ පොරොන්දුවක්. මෙම නව පනත 62කට 1ක් ලෙස ප්‍රංශ පාර්ලිමේන්තුවේදී සම්මත කෙරුණා."}