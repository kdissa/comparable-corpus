{"Header": "නිව්කැලිඩෝනියාවේ ජනමත විචාරණයක්", "Time": " නොවැම්බර් 4, 2018 15:43 ", "Content": "ප්‍රංශ පාලනයේ පවතින නිව්කැලිඩෝනියාවේ ස්වාධීනත්වය සම්බන්ධයෙන් ජනමත විචාරණයක් පැවැත්වෙනවා. නිව්කැලිඩෝනියාව ඕස්ට්‍රේලියාවට නැගෙනහිරින් පිහිටි පැසිෆික් සාගරයට අයත් දූපතක්. 1853 වසරේ සිට ප්‍රංශ කොලනියක් ලෙස මෙම දූපත ක්‍රියාත්මක වනවා. කෙසේ වෙතත් කනක් නමැති ස්වදේශික ජනතාව ප්‍රංශයෙන් නිදහස ඉල්ලා බිහිසුණු ගැටුම් ගණනාවක නිරත වීම හේතුවෙන් එහි ස්වාධීනත්වය ලබා දීම පිළිබඳ ජනමත විචාරණයක් පැවැත්වීමට ප්‍රංශය තීරණය කළා. අද පැවති ජනමත විචාරණයට සියයට 73යි දශම හයයි අටක ඡන්දය ප්‍රකාශ කිරීමක් සිදු වූ බවයි විදෙස් වාර්තා සඳහන් කළේ. නිව්කැලිඩෝනියාවේ සංවර්ධන කටයුතු සඳහා ප්‍රංශය සෑම වසරකදීම යුරෝ බිලියන 1යි දශම 3 ක මුදලක් ලබා දෙනවා. යම් අයුරකින් මෙම දූපත ස්වාධීන වුවහොත් එම අරමුදල් අහිමි වීමේ අවදානමක් ද පවතිනවා."}