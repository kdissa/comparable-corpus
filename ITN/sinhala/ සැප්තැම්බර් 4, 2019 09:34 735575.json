{"Header": "ශ‍්‍රි ලංකාවට එරෙහි දෙවන T20 තරඟයේ ජය නවසීලන්තයට", "Time": " සැප්තැම්බර් 4, 2019 09:34 ", "Content": "ශ‍්‍රි ලංකාවට එරෙහි දෙවන පන්දුවාර විස්ස තරගය ජය ගැනීමට නවසීලන්ත කණ්ඩායම සමත් වුණා. ඒ දෙවන තරගය කඩුළු 04කින් ජය ගැනීමත් සමඟ. මුලින්ම පන්දුවට පහරදුන් ශ‍්‍රි ලංකාව පන්දුවාර 20 අවසානයේ කඩුළු 09කට ලකුණු 161ක් ලබාගත්තා. නිරෝෂන් දික්වැල්ල ලකුණු 39යි. පිළිතුරු ඉණිම ක‍්‍රීඩා කළ නවසීලන්ත කණ්ඩායම පන්දුවාර 19යි පන්දු 04කදී කඩුළු 06ක් පමණක් දැවි ලකුණු 165ක් රැස්කළා. තරගාවලිය පරාජයට පත්වීම සම්බන්ධයෙන් කණගාටු වන බවයි උප නායක නිරෝෂන් දික්වැල්ල සඳහන් කළේ. ඒ දෙවන තරගයෙන් අනතුරුව පැවති මාධ්‍ය හමුව අමතමින්. ප‍්‍රතිවාදී ක‍්‍රීඩකයන් දවා ගැනීමට තිබූ අවස්ථා කිහිපයක් මඟ හැරුණා. තරග පරාජයට පත්වීමට එය ද එක් හේතුවක් බවයි නිරෝෂන් දික්වැල්ල පවසන්නේ."}