{"Header": "වාර්ෂික අලුත් සහල් මංගල්‍ය හෙට", "Time": " අප්‍රේල් 6, 2019 10:49 ", "Content": "වාර්ෂික අලුත් සහල් මංගල්‍ය ජනාධිපති මෛත්‍රිපාල සිරිසේන මැතිතුමාගේ සහ අග්‍රමාත්‍ය රනිල් වික්‍රමසිංය මහතාගේ ප්‍රධානත්වයෙන් අනුරාධපුරයේ දී හෙට (07)  පැවැත්වෙනවා. කලට වැසි ලැබී කෙත්වතු සරු වේවායි යන ප්‍රාර්ථනයෙන් යුතුවයි අනුරාධපුර ජය ශ්‍රීමා බෝධින් වහන්සේ අභියසදී අලුත් සහල් මංගල්‍යය පැවැත්වෙන්නේ. අටමස්ථානාධිපති ආචාර්ය පූජ්‍ය පල්ලේගම සිරි නිවාස ස්වාමීන් වහන්සේගේ ප්‍රධානත්වයෙන් එම කටයුතු සිදුකිරීමට නියමිතයි. ජාතික අලුත් සහල් මංගල්‍යය මෙවර පැවැත්වෙන්නේ 52 වන වතාවටයි. අමාත්‍ය පී හැරිසන් මහතා ප්‍රකාශ කරන්නේ මෙවර වැඩිම වී අස්වැන්නක් ලැබී ඇති බවයි."}