{"Header": "උතුරු කොරියාවෙන් තවත් මිසයිල අත්හදා බැලීම් කිහිපයක්", "Time": " මැයි 5, 2019 09:33 ", "Content": "උතුරු කොරියාව තවත් මිසයිල අත්හදා බැලීම් කිහිපයක් සිදුකර තිබෙනවා. ඒවා නිරීක්ෂණය සඳහා නායක කිම්ජොන් උන් ද සහභාගීවූ බවයි එරට රාජ්‍ය රූපවාහිනිය තහවුරු කරන්නේ. කෙටිදුර මිසයිල කිහිපයක් එහිදී අත්හදා බලා තිබෙනවා. හොඩො අර්ධද්වීපයේ සිට ජපාන මුහුදට මිසයිල යොමුකරමින් අත්හදා බැලීම සිදුකළ බව ද උතුරු කොරියාව සඳහන් කළා. මේ පිළිබද ඇමරිකා ජනාධිපති ඩොනල්ඩ් ට‍්‍රම්ප් ද අදහස් පළකර තිබෙනවා. ඒ ඔහුග් ටුවිටර් ගිණුම ඔස්සේ සටහනක් තබමින්. තමා සමඟ එළඹි එකඟතා කඩනොකර සිටීමට උතුරු කොරියා නායකයා කි‍්‍රයාකරනු ඇති බවටයි ඇමරිකා ජනාධිපතිවරයා විශ්වාසය පළකරන්නේ."}