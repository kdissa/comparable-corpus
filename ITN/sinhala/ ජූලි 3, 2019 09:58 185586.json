{"Header": "කේබල් කාර් ව්‍යාපෘතියකට කැබිනට් අනුමැතිය", "Time": " ජූලි 3, 2019 09:58 ", "Content": "දෙස් විදෙස් සංචාරකයන්ට ඉහළ ආකර්ශනයක් සහිත නුවරඑළිය ප්‍රදේශයට කේබල් කාර් ව්‍යාපෘතියක් ක්‍රියාත්මක කිරීම සදහා වන යෝජනාව අමාත්‍ය මණ්ඩලය අනුමත කළා. ඒ අනුව නානුඔය සිට සින්ගල් ට්‍රී කන්ද හා ග්‍රෙගරි වැව දක්වා කේබල් කාර් ව්‍යාපෘතියක් ආරම්භ කිරීමට නියමිතයි. එය ඇමෙරිකා ඩොලර් මිලියන 50 ක ආයෝජනයක්. නානු ඔය දුම්රිය ස්ථානය, නුවරඑළිය තුරග තරග පිටිය හා සිංගල් ට්‍රී කදු මුදුන යා කරමින් කුළුණු 21 ක් මත කේබල් කාර් ව්‍යාපෘතිය ක්‍රියාත්මක කිරීමට යෝජිතයි. මගීන් දස දෙනෙකුට ගමන් කළ හැකි කුටි 86 කින් සමන්විත වන ව්‍යාපෘතියේ පළමු අදියර යටතේ කුටි 43 ක් ස්ථාපනය සැලසුමයි. ආයෝජන මණ්ඩල ව්‍යාපෘතියක් ලෙස මෙම ව්‍යාපෘතිය ක්‍රියාත්මක කිරීම සදහා වන අවබෝධතා ගිවිසුම අත්සන් කිරීමේ යෝජනාවද කැබිනට් මණ්ඩලය අනුමත කළා."}