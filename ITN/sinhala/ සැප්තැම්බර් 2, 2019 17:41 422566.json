{"Header": "ගුරුවරුන්ට ජනපතිගෙන් ඔවදනක්", "Time": " සැප්තැම්බර් 2, 2019 17:41 ", "Content": "දරුවා විෂය ප්‍රවීණයකු මෙන්ම මානවවාදියකු බවට පත් කිරීමට ගුරුවරයා මැදිහත් විය යුතු  බව ජනාධිපති මෛත්‍රීපාල සිරිසේන මැතිතුමා පවසනවා. ජනාධිපතිතුමා මේ අදහස් පල කළේ බස්නාහිර පළාත් ගුරු විභාගය සමත් උපාධිධාරින්ට ගුරු පත්වීම් ප්‍රදානය කිරීමේ උත්සව අවස්ථාවට එක්වෙමින්. 2019 ජුනි මාසයේ පවත්වන ලද ගුරු තරග විභාගයට පෙනී සිටි 15000 ක් අයදුම්කරුවන් අතරින් පළමු වටය සදහා 587 දෙනෙකුට උපාධි ගුරුපත්වීම් ප්‍රදානය අද සිදු කෙරුණේ පදනම් ආයතනයේදීයී. මෙම ගුරුපත්වීම් සංකේතවත් කරමින් දස දෙනෙකු වෙත ජනාධිපතිතුමා පත්වීම් ලිපි ප්‍රදානය කළා. එහිදී රැස්ව සිටි  පිරිස ඇමතු ජනාධිපතිතුමා පැවසුවේ දරුවකුගේ අනාගතය තීරණ වන්නේ ගුරුවරයාගෙන් බැවින් දරුවන් සම්බන්ධ තීන්දු තීරණවලදී ගැඹුරු අවබෝධයෙන් කටයුතු කළ යුතු බවයි."}