{"Header": "දකුණු අප්‍රිකා ටෙස්ට් තරගාවලියේ පළමු තරගයට තණතිල්ල සූදානම්", "Time": " ජූලි 3, 2018 10:36 ", "Content": "එලඹෙන  දකුණු අප්‍රිකා ටෙස්ට් ක්‍රිකට් තරගාවලියේ ගාල්ල ජාත්‍යාන්තර ක්‍රිකට් ක්‍රීඩා පිටියේ පැවැත්වීමට සැලසුම් කර ඇති  පළමු තරගය සඳහා තණතීරුවේ ප්‍රතිසංස්කරණ  කටයුතු මේ වන විට සම්පූර්ණයෙන්ම අවසන් වී තිබෙනවා. අල්ජසීරා නාලිකාව වාර්තා වැඩසටහනක් ඉදිරිපත් කරමින් පසුගියදා වාර්තා කළේ ගාල්ල ජාත්‍යන්තර ක්‍රිකට් ක්‍රීඩා පිටියේ තණතීරුව මුදලට තරග පාවාදෙන්නන්ට අවශ්‍ය ලෙස සකස් කළ හැකි බවට ක්‍රීඩාංගන නිළධාරීන් ප්‍රකාශ කරන ආකාරයයි. ඒ පිළිබඳ පරීක්ෂණයක් මේ වන විටත් සිදු වෙමින් පවතිනවා. කෙසේ වෙතත්   එම තණතීරුව දකුණු අප්‍රිකා තරගාවලිය සඳහා සම්පූර්ණයෙන්  ප්‍රතිසංස්කරණ කිරීමේ කටයුතු මේ වන විට අවසන් වී තිබෙනවා. එමෙන්ම ක්‍රීඩා පිටියේ  පුහුණු වීම් සඳහා භාවිත කරන තණතීරුව සකස් කිරීමේ කටයුතු  ද තවදුරටත් සිදු වනවා."}