{"Header": "කිසිදු රාජ්‍ය නායකයෙක් ඉටු නොකළ සේවාවක් ජනතාව වෙනුවෙන් ඉටු කිරීමට මම සූදානම්", "Time": " ජූලි 4, 2019 18:52 ", "Content": "තම දර්ශනය විශ්වාස කර ජනතාව ඊට ශක්තිය ලබා දෙන්නේ නම් කිසිදු රාජ්‍ය නායකයෙකු ඉටු නොකළ සේවාවක් ජනතාව වෙනුවෙන් ඉටු කිරීමට තමා සූදානම් බව අමාත්‍ය සජිත් ප්‍රේමදාස මහතා පවසනවා. 212 වන ආදර්ශ ගම්මානය ජනතා අයිතියට පත් කරමින් අමාත්‍යවරයා මේ බව කියා සිටියා. යළි පිබිදෙන උදා ගම්මාන වැඩසටහන යටතේ හම්බන්තොට, සූරියවැව, වැදිවැව ඉදිකළ සඳහසගම උදා ගම්මානය ජනතා අයිතියට අද පත් කෙරුණා. ඒ අමාත්‍ය සජිත් ප්‍රේමදාස මහතාගේ ප්‍රධානත්වයෙන්. නිවාස 24 කින් සමන්විත එම ගම්මානය සියලු යටිතල පහසුකම්වලින් සමන්විතයි. එය ජනතා අයිතියට පත් කිරීමට සමගාමීව තවත් ප්‍රජා වැඩසටහන් රැසක් ද සංවිධානකර තිබුණා."}