{"Header": "ශ්‍රී ලංකා ක්‍රිකට් නවකයින් පාකිස්තාන 20-20 ප්‍රබලයන් පරදවයි", "Time": " ඔක්තෝබර් 6, 2019 09:41 ", "Content": "ශ්‍රී ලංකාව හා පාකිස්තානය අතර පැවති පළමු විස්සයි විස්ස තරගය ලකුණු 64 කින් ජය ගැනීමට ශ්‍රී ලංකා කණ්ඩායම සමත් වුණා. තරගයේ ප්‍රථමයෙන් පන්දුවට පහරදුන් ශ්‍රී ලංකා කණ්ඩායම සිය පන්දුවාර 20 අවසානයේදී කඩුලු 5ක් දැවී ලකුණු 165 ක් රැස්කළා. විශිෂ්ඨ ඉනිමක් ක්‍රිඩා කළ ධනුෂ්ක ගුණතිලක පන්දු 38කදී වේගවත් ලකුණු 57ක් රැස් කළේ පාකිස්තාන වේගපන්දු යවන්නන්ට දැඩි ප්‍රහාරයක් එල්ලකරමින්. අවිශ්ක ප්‍රනාන්දු ලකුණු 33 ක් රැස් කළා. පිළිතුරු ඉනිම ක්‍රිඩාකළ පාකිස්තාන කණ්ඩායම පන්දුවාර 17 යි පන්දු 4 කදී සියලු දෙනා දැවී ලබා ගත හැකිවූයේ ලකුණු 101ක් පමණයි. ඉනිමේ වැඩිම ලකුණු ලාභියා වූ ඉෆ්තිකා අහමඩ් ලකුණු 25යි. පන්දු යැවීමේදී නුවන් ප්‍රදීප් සහ ඉසුරු උදාන කඩුළු 3 බැඟින් බිඳ හෙළුවා. තරගයේ වීරයා සම්මානය හිමි වූයේද ධනුෂ්ක ගුණතිලකටයි."}