{"Header": "ඊජිප්තුවේ මුස්ලිම් සහෝදරත්වය ජාත්‍යන්තර ත‍්‍රස්තවාදී සංවිධානයක් ලෙස නම්කෙරේ", "Time": " මැයි 1, 2019 08:43 ", "Content": "ඊජිප්තුවේ මුස්ලිම් සහෝදරත්වය ජාත්‍යන්තර ත‍්‍රස්තවාදි සංවිධානයක් ලෙස නම්කරන බව ඇමරිකාව ප‍්‍රකාශ කළා. ඒ සඳහා අවශ්‍ය ක‍්‍රියාමාර්ග මේ වනවිට ගෙන තිබෙනවා. එමගින් එහි සාමාජිකයන්ට ආර්ථික හා සංචාරක සම්බාධක පැනවීමත් අරමුණක්. ඊජිප්තු ජනාධිපති ෆටා අල්සිසී ජනාධිපති ඩොනල්ඩ් ට‍්‍රම්ප් සමඟ ඒ පිළිබඳ සාකච්ඡා කළා. මුස්ලිම් සහෝදරත්වය මේ වනවිටත් ඊජිප්තුව තුළ ත‍්‍රස්තවාදී සංවිධානයක් ලෙසටයි සැලකෙන්නේ. මැදපෙරදිග කලාපයේ ඔවුන්ට අයත් සාමාජිකයන් ලක්ෂ දහයක් පමණ සිටින බවට බුද්ධි තොරතුරු හෙළි වුණා. ආරක්ෂාව සම්බන්ධයෙන් මුලිකත්වය ලබාදී කටයුතු කරන බවයි ධවල මන්දිරය සඳහන් කළේ."}