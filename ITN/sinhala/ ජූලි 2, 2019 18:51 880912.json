{"Header": "ඇමති සජිත්ගේ ප්‍රතිපත්තිය", "Time": " ජූලි 2, 2019 18:51 ", "Content": "අනුන්ට ඇඟිල්ල දිගු කිරීමට පෙර තමන් සුදුසු ස්ථාවරයෙහි පිහිටා කටයුතු කළ යුතුය යන ප්‍රතිපත්තිය අකුරටම පිළිපදින බව අමාත්‍ය සජිත් ප්‍රේමදාස මහතා පවසනවා. මිහින්තලය රජමහා විහාරස්ථානයේදී සංවර්ධන ව්‍යාපෘති කිහිපයක කටයුතු ආරම්භ කරමින් අමාත්‍යවරයා මේ බව ප්‍රකාශ කළා. සසුනට අරුණ වැඩසටහන යටතේ අනුරාධපුරය මිහින්තලය රජමහා විහාරස්ථානයේ රුපියල් ලක්‍ෂ දෙදහස් තුන්සිය අසූවක් වැය කරමින් සංවර්ධන වැඩසටහන් සිදුකෙරෙනවා. මිහින්තලය මහසෑය ඇතුලු ස්ථූපවල තීන්ත ආලේප කිරීම,  මිහිදු හිමි සෑ මළුව පුළුල් කිරීම හා සංරක්‍ෂණය,  ආරක්‍ෂිත වැට ඉදිකිරීම,  ධර්ම ශාලා ගොඩනැගිල්ලේ දෙවන අදියර ආරම්භ කිරීම සහ මිහිදුහිමි සෑයේ ප්‍රතිසංස්කරණ කටයුතු ඇරඹීම අමාත්‍යවරයාගේ ප්‍රධානත්වයෙන් සිදුකෙරුණා. මිහින්තලය රජමහා විහාරාධිපති ආචාර්ය පූජ්‍ය වලවාහැංගුන වැවේ ධම්මරතන ස්වාමීන්වහන්සේගේ අනුශාසනා මත මෙම කටයුතු සිදු කෙරෙනවා."}