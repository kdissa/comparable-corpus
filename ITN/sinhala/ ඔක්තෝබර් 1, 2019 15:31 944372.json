{"Header": "දෙවන 20 යි 20 තරගයේ ජය ඕස්ට්‍රේලියා කාන්තා කණ්ඩායමට", "Time": " ඔක්තෝබර් 1, 2019 15:31 ", "Content": "සංචාරක ශ්‍රී ලංකා කාන්තා ක්‍රිකට් කණ්ඩායම සමග පැවති දෙවන පන්දුවාර විස්සයි විස්ස තරගය කඩුලු 09කින් ජයග්‍රහණය කිරිමට ඕස්ට්‍රේලියා කණ්ඩායම සමත් වුණා. ඕස්ට්‍රේලියාවේ සිඩ්නි ක්‍රිඩාංගනයේ පැවති තරගයේ කාසියේ වාසිය දිනා පළමුවෙන් පන්දුවට පහරදීමට ශ්‍රී ලංකා කාන්තා  කණ්ඩායම තීරණය කළා. ඒ අනුව නියමිත පන්දුවාර විස්ස අවසානයේ කඩුලු 08ක් දැවි ලබා ගත හැකි වුයේ ලකුණු 88ක් පමණයි. නායිකා චමරි අතපත්තු ලකුණු 16යි. පන්දු යැවීමේදී ඇලිස් පෙරී ලකුණු 21කට කඩුලු 2ක් බිද හෙලුවා. ජයග්‍රහණය සදහා ලකුණු 85ක ඉලක්කයක් හඹා ගිය ඕස්ට්‍රේලියා කණ්ඩායම පන්දුවාර නවයයි පන්දු 04ක් අවසානයේදී එම  ඉලක්කය පසු කළා. එරින් බර්න්ස් ලකුණු 30යි. ඒ අනුව තරග 3කින් සමන්විත විස්සයි විස්ස තරගාවලිය තවත් එක් තරගයක් ඉතිරිව තිබියදී ජය ගැනීමට ඕස්ට්‍රේලියා කාන්තා කණ්ඩායම සමත් වුනා."}