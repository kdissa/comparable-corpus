{"Header": "කැළණිය විශ්වවිද්‍යාලයේ විවෘත කර නැති පීඨ දෙකෙ ලබන 06 විවෘත කෙරේ", "Time": " ජූනි 3, 2019 16:24 ", "Content": "කැළණිය විශ්වවිද්‍යාලයේ මේ වන විට අධ්‍යයන කටයුතු සදහා විවෘත කර නැති පීඨ දෙකෙහි අධ්‍යයන කටයුතු ද ලබන 06 වනදා  ආරම්භ කරන බව එම විශ්වවිද්‍යාලය දැනුම්දෙනවා. ඒ අනුව සමාජීය විද්‍යා හා මානව ශාස්ත්‍ර යන පීඨයන්හි අධ්‍යයන කටයුතු 06 වනදා ආරම්භ වනු ඇති. එම පීඨ දෙකෙහි සිසුන් විශ්වවිද්‍යාලයේ නව ආරක්ෂක වැඩපිළිවෙලට සහාය දැක්වීමට එකඟතාව පල කිරීමත් සමඟයි අධ්‍යයන කටයුතු යළි ආරම්භ කිරීමට තීරණය කර ඇත්තේ."}