{"Header": "ශ්‍රී ලංකා – නවසීලන්ත දෙවන 20 යි 20 තරගය අද", "Time": " සැප්තැම්බර් 3, 2019 12:40 ", "Content": "ශ්‍රී ලංකාව සහ නවසීලන්තය අතර පැවැත්වෙන දෙවන විස්සයි විස්ස ක්‍රිකට් තරගය පල්ලේකැලේ ජාත්‍යන්තර ක්‍රිඩාංගනයේදී අද පස්වරුවේ පැවැත්වෙනවා. දෙරට අතර පැවති පළමු විස්සයි විස්ස තරගය කඩුලු 05කින් ජය ගැනිමට නවසිලන්ත කණ්ඩායම සමත් වුණා. පසුගිය තරගවලදී ලකුණු අතර නොසිටි කුසල් මෙන්ඩිස් යළි ලකුණු අතරට පැමිණිම අද  තරගයට වඩා වැදගත් බවයි ක්‍රිකට් විචාරකයන් සදහන් කරන්නේ. එමෙන්ම කුසල් ජනිත් පෙරේරා, අවිශ්ක ප්‍රනාන්දු යන ක්‍රිඩකයින් වැඩි ලකුණු සංඛ්‍යාවක් රැස් කළ හොත් එය තරග ජයග්‍රහණයට විශාල බලපෑමක් වන බව ඔවුන් පෙන්වා දෙනවා. කෙසේ වෙතත් ධනුෂ්ක ගුණතිලක අද කණ්ඩායමට එක් කිරිම සදහා ක්‍රිකට් බලධාරින්ගේ අවදානය යොමු වී ඇති බවටද වාර්තා වනවා. අද දිනයේදී නවසීලන්ත කණ්ඩායමේ කිසිදු වෙනසක් වාර්තා නොවන අතර පෙර තරගයට ක්‍රිඩා කළ කණ්ඩායමම අද දිනයේදීත් ක්‍රිඩා කරනු ඇති බවයි ක්‍රිඩා විචාරකයින් සදහන් කරන්නේ. තරගය මෙරට වේලාවෙන් අද රාත්‍රී 7.00ට ආරම්භ වීමට නියමිතයි."}