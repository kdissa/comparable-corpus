{"Header": "මියන්මාරයේ මුහුදු සීමාවේ මිනිසුන් නැති විශාල නෞකාවක් පාවෙයි", "Time": " සැප්තැම්බර් 1, 2018 11:33 ", "Content": "මියන්මාරයේ රැන්ගුන් මුහුදු සීමාවේ පාවෙමින් තිබෙන විශාල නෞකාවක් පිළිබඳව එරට පොලිසිය පරීක්ෂණ ආරම්භ කළා. මීටර් 177 ක් දිග නෞකාව ඉන්දුනිසියානු ධජය සහිතව පාවෙමින් තිබු බවයි මියන්මාර බලධාරින් පවසන්නේ. නෞකාව තුළ කිසිදු පුද්ගලයෙකු නොසිටි බවත් වෙනත් භාණ්ඩ නොතිබු බවත් මියන්මාර පොලිසිය සදහන් කළා. මෙම නෞකාව තවමත් යාත‍්‍රා කළ හැකි මට්ටමක පවතිනවා. කෙසේ වෙතත් එය අත්හැර දමා යාමට හේතුව භෙළිව නොමැති බවයි මියන්මාර බලධාරින් ප‍්‍රකාශ කළේ."}