{"Header": "මිහින්තලා පූජා භූමිය ජාතික උරුමයක් ලෙස ප‍්‍රකාශ කිරීම පස්වරුවේ", "Time": " ඔක්තෝබර් 6, 2019 09:28 ", "Content": "අනුබුදු මිහිදු මහරහතන්වහන්සේගේ පරිනිර්වාණය සිහිපත් කරමින් දින 6 ක් පුරා ඓතිහාසික මිහින්තලය පුදබිම තුළ විශේෂ ආගමික වැඩසටහන් මාලාවක් පැවැත්වුණා. එහි අවසන් වැඩසටහන අද පැවැත්වුණේ අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන්. මිහින්තලා පුදබිමට පැමිණි අග්‍රාමාත්‍ය රනිල් වික්‍රමසිංහ මහතා ආගමික වතාවත්වල යෙදී ආශිර්වාද ලබා ගත්තා. මහා සංඝරත්නය එක්දහස් පන්සිය නමක උදෙසා දහවල් දානමය පුන්‍යකර්මයක් පැවැත්වුණා. මිහින්තලා පුදබිම ජාතික උරුමයක් ලෙස අද දිනයේ ප්‍රකාශයට පත් කිරීමට ද නියමිතයි. ගාමිණී ජයවික්‍රම පෙරේරා හා පී හැරිසන් යන අමාත්‍යවරුන් ද මෙම අවස්ථාවට එක්ව සිටියා."}