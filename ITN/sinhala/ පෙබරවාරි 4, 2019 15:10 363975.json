{"Header": "හෙරොයින් සහ අයිස් මත්ද්‍රව්‍ය සමග තුන්දෙනෙකු අත්අඩංගුවට", "Time": " පෙබරවාරි 4, 2019 15:10 ", "Content": "හෙරොයින් සහ අයිස් මත්ද්‍රව්‍ය සමග පුද්ගලයන් තුන්දෙනෙකු අත්අඩංගුවට ගෙන තිබෙනවා. ඒ පානදුර උතුර සහ කැලණිය යන ප්‍රදේශවලදී. අත්අඩංගුවට ගත් තුන්දෙනා අතර කාන්තාවකද වන බවයි පොලීසිය පවසන්නේ. පානදුර උතුර ප්‍රදේශයේදි පුද්ගලයින් දෙදෙනෙකු අත්අඩංගුවට ගැනුණේ මත්ද්‍රව්‍ය ග්‍රෑම් අටකට අධික ප්‍රමාණයක් සමග. කැලණිය ප්‍රදේශයේදී මත්ද්‍රව්‍ය සමග තරුණියක අත්අඩංගුවට ගත් අතර ඇය සතුව මත්ද්‍රව්‍ය ග්‍රෑම්  හතකට අධික ප්‍රමාණයක් තිබූ බව පොලීසිය පවසනවා."}