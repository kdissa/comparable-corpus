{"Header": "ප්‍රජාතන්ත්‍රවාදීව ක‍්‍රියා කරන්න යනකොට මඩ ප‍්‍රහාර එල්ල වෙනවා", "Time": " ජූනි 6, 2019 18:22 ", "Content": "ප්‍රජාතන්ත්‍රවාදී ලෙස ක්‍රියා කිරීමට යාමේදී මඩ ප්‍රහාර එල්ලවන බව අමාත්‍ය පාඨලී චම්පික රණවක මහතා පවසනවා. මාධ්‍ය නිවැරදි ලෙස පෑන සහ කැමරාව හැසිරවිය යුතු බවයි ඒ මහතා පෙන්වා දෙන්නේ. අමාත්‍ය පාඨලී චම්පික රණවක මහතා මේ බව සඳහන් කළේ මහනුවර ගුඩ් ෂෙඩ් බස්නැවතුම්පොල සංවර්ධනය කිරීම හේතුවෙන් සිය ජීවනෝපායන්ට බාධා එල්ල වූ ජංගම වෙළෙදුන්, ත්‍රී රෝද රථ රියදුරන් සහ කඩ හිමියන් වෙත වන්දි ප්‍රදානය කරමින්. ඒ, මහනුවර තරුණ බෞද්ධ සංගම් ශාලාවේදීයි. අදියර කිහිපයක් යටතේ 820 දෙනෙකු වෙනුවෙන් වන්දි ප්‍රදානය කෙරෙන බව මෙහිදී ප්‍රකාශ කෙරුණා. මෙහිදී තවදුරටත් අදහස් දැක්වූ අමාත්‍යවරයා කියා සිටියේ ජනමාධ්‍යවේදීන් වගකීමෙන් ක්‍රියා කළ යුතු බවයි."}