{"Header": "භාවිතයට නුසුදුසු සබන් සහ ශරීර ආලේපන තොගයක් සොයාගැනේ", "Time": " අප්‍රේල් 2, 2019 12:27 ", "Content": "භාවිතයට නුසුදුසු සබන් ,ශරීර ආලේපන සහ නිය ආලේපන තොගයක් සමග පාකිස්ථාන ජාතිකයන් තුන් දෙනෙකු අත්අඩංගුවට ගෙන තිබෙනවා. සම සුදු කිරිම සදහා භාවිත කරන බවට සදහන් කළ සබන් කැට 7750 ක් , ශරීර ආලේපන ලීටර 15 ක් සහිත ඇසුරුම් තුන් දහසක් , නිය ආලේපන තුන් දහසක් ඇතුලු භාණ්ඩ අත්අඩංගුවට ගත් බවයි පාරිභෝගික අධිකාරිය පවසන්නේ. සැකකරුවන් ශරිර ආලේපන , කුඩා ඇසුරුම්වලට පුරවා ව්‍යාජ ලේබල් අලවමින් සිටියදී වැටලීම සිදුකිරීමට නිලධාරින් සමත්වුණා. අලුත් අවුරුදු සමයේදී මෙම නිෂ්පාදන පාරිභෝගිකයන්ට අලෙවි කිරිමට සැලසුම් කර ඇති බවයි ප‍්‍රශ්න කිරීම්වලදී භෙළිවුණේ. අත්අඩංගුවට ගත් සැකකරුවන් අනිද්දා කොටුව මහේස්ත‍්‍රාත්වරයා හමුවට ඉදිරිපත් කිරිමට නියමිතයි."}