{"Header": "පූජ්‍ය යක්කඩුවේ ශ්‍රී රාහුලාභිධාන නායක ස්වාමීන්වහන්සේට සන්නස් පත්‍ර ප්‍රදානය කිරීම ජනපති ප්‍රධානත්වයෙන්", "Time": " ඔක්තෝබර් 6, 2019 18:34 ", "Content": "ගම්පහ පහල යාගොඩ ශ්‍රී සුනන්දාරාම විහාරාධිපති පූජ්‍ය යක්කඩුවේ ශ්‍රී රාහුලාභිධාන නායක ස්වාමීන්වහන්සේට සන්නස් පත්‍ර ප්‍රදානය කිරීම අද (06) පස්වරුවේ ජනාධිපතිතුමාගේ ප්‍රධානත්වයෙන් පැවැත්වුණා. ගම්පහ පහල යාගොඩ ශ්‍රී සුනන්දාරාම විහාරස්ථානයේ සහ පිළිකුත්තුව රජමහා විහාරයේ විහාරාධිපති පූජ්‍ය යක්කඩුවේ ශ්‍රී රාහුලාභිධාන නායක ස්වාමීන්වහන්සේට සියනෑ කෝරලේ උප ප්‍රධාන අධිකරණ සංඝනායක පදවිය පිරිනැමීමේ උත්සවයට ජනාධිපතිතුමා සහභාගී වුණා. එහිදී උන්වහන්සේට සන්නස් පත්‍රය පිරිනෑමු අතර උන්වහන්සේට සද්ධර්ම කීර්ති ශ්‍රී ගුණරතන පඤ්ඤාවාස ගෞරව නාමයද පිරිනැමීමද සිදු කෙරුණා. මේ අවස්ථාවට මල්වතු පාර්ශ්වයේ අනුනායක පූජ්‍ය නියංගොඩ විජිතසිරි ස්වාමීන්වහන්සේ ඇතුළු මැතිඇමතිවරුන් රැසක්ද එක්ව සිටියා. උත්සවයෙන් අනතුරුව අභිනවයෙන් ඉදිකළ ධාතු මන්දිරය විවෘත කිරීම සිදු කෙරුණේ ජනාධිපතිතුමාගේ ප්‍රධානත්වයෙන්."}