{"Header": "ශ්‍රී ලංකා – ඉන්දියා T20 තරගාවලියේ පළමු තරගය හෙට", "Time": " ජනවාරි 4, 2020 11:48 ", "Content": "ශ්‍රී ලංකාව සහ ඉන්දියාව අතර පැවැත්වෙන තරග තුනකින් සමන්විත විස්සයි විස්ස ක්‍රිකට් තරගාවලියේ පළමු තරගය හෙට (05) ඉන්දියාවේ ඇසෑම් ප්‍රාන්තයේ ගුවහති නුවරදී ආරම්භ වීමට නියමිතයි. ඒ මෙරට වේලාවෙන් රාත්‍රී 7ට. ශ්‍රී ලංකා කණ්ඩායමේ පිතිකරණ ලැයිස්තුව සම්බන්ධයෙන් බොහෝ දෙනෙකුගේ අවධානය මේ වන විට යොමුව තිබෙනවා. ඇන්ජලෝ මැතිව්ස් මාස 16ක පමණ පසු ශ්‍රී ලංකා විස්සයි විස්ස කණ්ඩායමට එක් වූ අතර ඔහු පන්දු යැවීම් පුහුණුවිම් කටයුතුවලද නිරත වුණා. ධනංජය සිල්වා මැද පෙළ පිතිකරුවෙකු ලෙස හෙට ක්‍රිඩා කිරිමට නියමිතයි.  ටෙස්ට්  තරග පිටියේ දැක්වු තුන් ඉරියව් දක්ෂතා මත ඔහු සංචිතයට නම් කෙරුණා. කුසල් මෙන්ඩිස්ට හෙට තරගය අහිමි වනු ඇති බවයි එරටින් ලැබෙන වාර්තා සදහන් කරන්නේ.  විස්සයි විස්ස තරග 24කට සහභාගි වී සිටින කුසල් මෙන්ඩිස් මේ දක්වා ලබා ගෙන ඇත්තේ අර්ධ ශතක 05ක් පමණයි. විස්සයි විස්ස තරගයකදී ඔහුගේ ලකුණු රැස් කිරිමේ සාමාන්‍ය දහනවයයි දශම හතයි බින්දුවක්. මේ අතර ඉන්දිය කන්ඩායම ඊයේ (03) දිනයේදී පුහුණුවිම් කටයතුවල නිරත වුණා. මෙම තරගයේදී රෝහිත් ශර්මා විවේක ගන්වා ඇති අතර ජස්ප්‍රීට් බුම්රා ඉන්දිය කණ්ඩායමට කැදවා තිබෙනවා. ශිකර් ධවාන් සහ ලෝකේෂ් රාහුල් ආරම්භක පිතිකරුවන් ලෙස ක්‍රිඩා කරනු ඇති."}