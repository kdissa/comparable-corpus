{"Header": "හැටන්, මස්කෙළිය ප්‍රධාන මාර්ගයේ අනතුරකින් පුද්ගලයෙකු ජීවිතක්ෂයට", "Time": " අප්‍රේල් 2, 2019 11:24 ", "Content": "හැටන්, මස්කෙළිය ප්‍රධාන මාර්ගයේ මස්කෙළිය රෝහල අසල සිදුවූ රිය අනතුරකින් පුද්ගලයෙකු ජීවිතක්ෂයට පත්වුණා. දික්ඔය මූලික රෝහලේ සේවයේ නිරත පුද්ගලයෙකුයි අනතුරෙන් ජීවිතක්ෂයට පත්වුණේ. මස්කෙළිය සෞඛ්‍ය වෛද්‍ය නිලධාරී කාර්යාලයට ගොස් යළි නිවස බලා යන අවස්ථාවේ අධික වේගයෙන් පැමිණි ත්‍රී රෝද රථයේ ගැටී තිබෙනවා. ඒ සමගම එම පුද්ගලයා අසල තිබූ ඇල මාර්ගයකට විසිවී ඇති බවයි පොලීසිය ප්‍රකාශ කළේ. ත්‍රී රෝද රථයේ ගමන් ගත් පුද්ගලයෙකු ද අනතුරෙන් තුවාල ලැබුවා."}