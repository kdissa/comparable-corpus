{"Header": "අනුර ප්‍රියදර්ශනට නොතීසි", "Time": " සැප්තැම්බර් 4, 2019 16:10 ", "Content": "ශ්‍රී ලංකා නිදහස් පක්ෂයේ හිටපු මහ ලේකම් පාර්ලිමේන්තු මන්ත්‍රී අනුර ප්‍රියදර්ශන යාපා මහතාට ලබන 27 වනදා අධීකරණය හමුවේ කරුණු දක්වන ලෙස නොතීසි නිකුත් කෙරුණා. ඒ පක්ෂයේ සභාපතිධූරය හිටපු ජනාධිපති මහින්ද රාජපක්ෂ මහතාට හිමි විය යුතු බවට තීන්දුවක් ලබා දෙන මෙන් ඉල්ලා ගොනු කළ පෙත්සමක් විභාගයට නොගෙන ප්‍රතික්ෂේප කිරීමට කොළඹ දිසා අධිකරණය දුන් තීන්දුවට එරෙහිව ඉදිරිපත් කර තිබූ අභියාචනයක් සළකා බැලිමෙන් අනතුරුවයි. බොරලැස්ගමුව නගර සභාවේ සභාපති අරුණ ප්‍රියශාන්ත යන අය ඇතුළු දෙදෙනෙකු මෙම පෙත්සම ඉදිරිපත් කර තිබෙනවා. ඔවුන් පවසන්නේ ශ්‍රී ලංකා නිදහස් පක්ෂ ව්‍යවස්ථාවට අනුව එම පක්ෂයේ සභාපති ධූරය දැරිය හැක්කේ පක්ෂයෙන් ජනාධිපතිවරණයට ඉදිරිපත් වූ පුද්ගලයෙකුට පමණක් බවයි."}