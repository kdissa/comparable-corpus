{"Header": "යුරෝපයට ඇතුළුවන අනවසර සංක්‍රමණිකයින්ගේ අඩුවීමක්", "Time": " ජනවාරි 5, 2019 10:06 ", "Content": "යුරෝපයට ඇතුළුවන අනවසර සංක්‍රමණිකයින්ගේ අඩුවීමක් දක්නට ලැබෙන බව ෆ්‍රොන්ටෙක්ස් දේශසීමා සංවිධානය පවසනවා. පසුගිය වසරේදී අනවසර සංක්‍රමණිකයින් එක්ලක්ෂ පනස් දහසක් පැමිණ ඇති බවයි එම දේශසීමා සංවිධානය වාර්තාවකින් පෙන්වා දෙන්නේ. එය 2013 වසරෙන් පසුව වාර්තා වූ අවම අගය වනවා. ඒ අනුව වසර පහක කාලසීමාවේදී අඩු සංක්‍රමණිකයින් ප්‍රමාණයක් යුරෝපයට ඇතුළු වී ඇති බවයි එම සංවිධානය සදහන් කරන්නේ. 2015 වසරේදී වැඩිම සංක්‍රමණිකයින් ප්‍රමාණයක් යුරෝපයට ඇතුළු වී තිබෙනවා. සිරියාවේ සහ යුද්ධය පවතින රටවල ජනතාව මෙලෙස යුරෝපයට අනවසරයෙන් ඇතුල් වීමට උත්සාහ දරනවා."}