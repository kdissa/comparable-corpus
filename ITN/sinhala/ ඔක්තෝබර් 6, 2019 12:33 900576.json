{"Header": "පොළොන්නරුව බැඳිවැවට පැමිණෙන වන අලියෙකු හේතුවෙන් ප්‍රදේශවාසීන් දැඩි පීඩාවට", "Time": " ඔක්තෝබර් 6, 2019 12:33 ", "Content": "පොළොන්නරුව බැදිවැව ප්‍රදේශයට පැමිණෙන වන අලියෙකු හේතුවෙන් ප්‍රදේශවාසීන් දැඩි පීඩාවට පත්ව සිටිනවා. පරාක්‍රම සමුද්‍ර රක්ෂිතයේ සිට පැමිණෙන  වන අලියෙකු හේතුවෙන් බැදිවැව හා අවට ගම්මාන රැසක ජනතාවට දැඩි තර්ජනයක් එල්ල වී තිබෙනවා. මාස දෙකක පමණ කාලයක සිට රාත්‍රී කාලයේ පැමිණෙන මෙම අලියා නිවාස හා ව්‍යාපාරික ස්ථාන රැසකට ප්‍රහාර එල්ල කර ඇති බවයි ප්‍රදේශවාසීන්  සදහන් කරන්නේ. නිවාසවල ඇති වී ගබඩාවලට පහරදී ඒවා ආහාරයට ගැනීමට මෙම අලියා පුරුදු වී ඇති හෙයින් ගොවි ජනතාවද පත්ව ඇත්තේ මහත් අසීරුතාවකටයි."}