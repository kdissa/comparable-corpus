{"Header": "හෙරොයින් ග්‍රෑම් 50ක් සමග දෙදෙනකු අත්අඩංගුවට", "Time": " දෙසැම්බර් 4, 2019 14:48 ", "Content": "හෙරොයින් ග්‍රෑම් 50 ක් සමග සැකපිට පුද්ගලයින් දෙදෙනකු කළුතර කොට්ඨාස අපරාධ අංශය අත්අඩංගුවට ගෙන තිබෙනවා. පොලීසිය පැවසුවේ මෙම සැකකරුවන් පාසල් සිසුන් ඉලක්කකර මත්ද්‍රව්‍ය ජාවාරමේ නිරතවී ඇති බවයි. මත්ද්‍රව්‍ය අලෙවිකළ බවට සැකපිට අත්අඩංගුවට ගෙන ඇත්තේ කළුතර කලමුල්ල ප්‍රදේශයේ පදිංචි අවුරුදු 32 සහ 30 වයස්වල පසුවන තරුණයින් දෙදෙනෙක්. ඔවුන් කළුතර,  බේරුවල,  අලුත්ගම,  පයාගල,  මතුගම,  හොරණ සහ පානදුර නගරවල මෙම මත්ද්‍රව්‍ය ජාවාරම සිදුකරගෙන ගොස් ඇති බව පොලීසිය අනාවරණය කරගෙන තිබෙනවා. සැකකරුවන් අද (04) කළුතර මහේස්ත්‍රාත් අධිකරණයට ඉදිරිපත් කරන බව පොලීසිය සදහන් කළා."}