{"Header": "ශ්‍රී ලංකා සංචාරයෙන් පසු සිම්බාවේ වැටුප් කැපේ", "Time": " පෙබරවාරි 1, 2020 16:55 ", "Content": "ශ්‍රී ලංකාවට එරෙහි නිමා වූ ටෙස්ට් ක්‍රිකට් තරගාවලියෙන් අනතුරුව සිම්බාබ්වේ ක්‍රිකට් ක්‍රිඩකයින්ගේ වැටුප් කප්පාදු කිරිමට එරට ක්‍රිකට් ආයතනය තීරණය කර තිබෙනවා. සිම්බාබ්වේ ක්‍රිකට් ආයතනය මුහුණදී ඇති මුල්‍ය අර්බුදය තවදුරටත් වර්ධනය වීම ඊට හේතුව බවයි විදෙස් මාධ්‍ය වාර්තා කරන්නේ. අදාළ ටෙස්ට් තරගාවලියේදී ශ්‍රී ලංකාවට එරෙහිව සිම්බාබ්වේ ක්‍රීඩකයින් ඉතා හොද තරගකාරීත්වයක් පෙන්නුම් කර තිබියදී මෙම වැටුප් කප්පාදුව සිදු කිරිම විශේෂත්වයක්. ඒ සම්බන්ධයෙන් මේ වන විටත් ක්‍රිඩකයින්ට දැනුම් දීමක් සිදු කර ඇති බව සදහන්. සිම්බාබ්වේ ක්‍රිකට් ආයතනයේ සභාපති ටවෙන්ග්වා මොකොලානි ප්‍රකාශ කරන්නේ 2017 වසරේ සිට වසර අටක කාලයක් සදහා ජාත්‍යන්තර ක්‍රිකට් කවුන්සිලය සිම්බාබ්වේ ක්‍රිකට් ආයතනයට ඇමෙරිකා ඩොලර් මිලියන 94ක මුල්‍ය ප්‍රදානයක් සිදු කරන නමුත් ජාත්‍යන්තර ක්‍රිකට් කවුන්සිලය ඇතැම් රටවලට වෙනත් අංශයන්ගෙන් ලබා දෙන මුල්‍ය දායකත්වය අවම කර ඇති බවයි."}