{"Header": "සහරාන්ගේ නැගණිය අධිකරණය හමුවට", "Time": " ජූලි 4, 2019 11:45 ", "Content": "ජාතික තව්හිද් ජමාද් සංවිධානයේ මරාගෙන මැරුණු බෝම්බකරු මොහොමඩ් සහරාන්ගේ නැගණිය වන නියාස් මදනියා සහ ඇයගේ ස්වාමිපුරුෂයා වන එම් එම් නියාස් යන අය කල්මුනේ මහේස්ත්‍රාත් අධිකරණය හමුවේ පෙනී සිටියා. මෙම කාන්තාවගේ නිවසේ තිබී මොහොමඩ් සහරාන්ට අයත් රුපියල් ලක්ෂ 20 ක මුදලක් සොයා ගැනුණා. ඒ සම්බන්ධයෙන් මෙන්ම පාස්කු ඉරිදා ප්‍රහාරය පිළිබදව ඇයගෙන් කරුණු විමසා තිබෙනවා. මේ අතර කල්මුනේ ප්‍රදේශයේ දී අත්අඩංගුවට ගත් සැක කටයුතු සුදු රෙදි වෑන් රථය රුපියල් ලක්ෂ 50 ක ඇප මත මුදා හැරුණා."}