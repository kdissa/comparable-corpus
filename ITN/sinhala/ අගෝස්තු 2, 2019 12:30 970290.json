{"Header": "උසස් පෙළ විභාග ප්‍රවේශ පත්‍ර නොලැබුණු අයැදුම්කරුවන්ට විශේෂ දැනුම්දීමක්", "Time": " අගෝස්තු 2, 2019 12:30 ", "Content": "අධ්‍යයන පොදු සහතික පත්‍ර උසස් පෙළ විභාගය ලබන පස්වනදා සිට 31 වනදා දක්වා පැවැත්වීමට කටයුතු යොදා තිබෙනවා. එය දිවයින පුරා විභාග මධ්‍යස්ථාන 2678 කදී පැවැත්වෙන බවයි ශ්‍රී ලංකා විභාග දෙපාර්තමේන්තුව සදහන් කරන්නේ. මේ අතර පහ ශ්‍රේණිය ශිෂ්‍යත්ව විභාගය ලබන 4 වනදා පැවැත්වෙනවා. උසස් පෙළ විභාගයේ පෞද්ගලික අයැදුම්කරුවන් සදහා වන විභාග ප්‍රවේශ පත්‍ර මේ වනවිට නොලැබුණු අයැදුම්කරුවෙක් වෙතොත් ශ්‍රී ලංකා විභාග දෙපාර්තමේන්තුවේ නිල වෙබ් අඩවිය ඔස්සේ ජාතික හැදුනුම්පත් අංකය භාවිත කිරීමෙන් ලබාගත හැකියි. එසේත් නැතිනම් 0112 784 208,  0112 784 537 හෝ 0113 140 314 යන දුරකතන අංඛ ඔස්සේ විමසීමෙන් ප්‍රවේශ පත්‍ර ෆැක්ස් මගින් ගෙන්වා ගත හැකියි. මෙවර උසස් පෙළ විභාගයට පෙනී සිටින පෞද්ගලික අයැදුම්කරුවන් සංඛ්‍යාව හැත්තෑහතර දහස් හත්සිය අසූනවයක්."}