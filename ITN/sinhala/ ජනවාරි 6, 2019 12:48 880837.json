{"Header": "සෙල්ෆි ඡායාරූපයක් ගැනීමට ගිය ශිෂ්‍යයෙක් ජීවිතක්ෂයට", "Time": " ජනවාරි 6, 2019 12:48 ", "Content": "සෙල්ෆි ඡායාරූපයක් ගැනීමට ගිය ඉන්දීය ශිෂ්‍යයෙක් අයර්ලන්තයේදී ජීවිතක්ෂයට පත්වුණා. ඔහු එරට ඩබ්ලින් විශ්වවිද්‍යාලයේ ඉගෙනුම ලබමින් සිටි බවයි විදෙස් වාර්තා ප‍්‍රකාශ කළේ. සංචාරකයන් වැඩි වශයෙන් ගැවසෙන ක්ලෙයාර් ප‍්‍රදේශයේ කඳු මුදුනකින් එම සිසුවා මුහුදට වැටී තිබෙනවා. සිසුවා බේරාගැනීම සඳහා සහන කණ්ඩායම් සහ හෙළිකොප්ටර් යානයක් ද යෙදවීමට අයර්ලන්ත බලධාරීන් කටයුතු කළා. ඔහු රෝහල්ගත කරන විටත් මියගොස් සිටි බවයි විදෙස් වාර්තා සඳහන් කළේ. පසුගිය වසර කිහිපය තුළ සෙල්ෆි ඡායාරූප ගැනීමට ගොස් ලොවපුරා 260 කට ආසන්න පිරිසක් මියගොස් තිබෙනවා. ඉන් බහුතරය ඉන්දියානු ජාතිකයන්."}