{"Header": "Update: දිමුත් කරුණාරත්න ඇප මත මුදාහැරේ", "Time": " අප්‍රේල් 1, 2019 11:14 ", "Content": "කොළඹ රථ වාහන මහේස්ත‍්‍රාත් අධිකරණය හමුවේ පෙනීසිටි ලංකා ටෙස්ට් කි‍්‍රකට් නායක දිමුත් කරුණාරත්න රුපියල් ලක්ෂය බැගින්වූ ශරීර ඇප දෙකක් මත මුදාහැර තිබෙනවා. ඔහුගේ රියදුරු බලපත‍්‍රය ද තාවකාලිකව අත්හිටුවන ලෙසයි අධිකරණය නියෝග කළේ. ඒ බොරැල්ල කින්සි පාර හෝර්ටන් ප‍්‍රදේශයේදී ඔහුගේ ජීප් රථය තී‍්‍රරෝද රථයක ගැටීමෙන් තී‍්‍රරෝද රථ රියදුරා තුවාල ලැබීමේ සිද්ධියට අදාළවයි. අනතුර සිදුවූ අවස්ථාවේ අත්අඩංගුවට ගෙන පොලිස් ඇප මත මුදාහැරුණු දිමුත් කරුණාරත්නට අද කොළඹ රථ වාහන අධිකරණය හමුවේ පෙනීසිටින ලෙසයි දැනුම්දී තිබුණේ. දිමුත් කරුණාරත්න කොළඹ රථ වාහන අධිකරණයට බීමතින් රිය පදවා අනතුරක් සිදු කළ බව කියන සිද්ධිය සම්බන්ධයෙන් කරුණු දැක්වීමට ශ්‍රී ලංකා ක්‍රිකට් නායක අලුත්කඩේ රථවාහන අධිකරණය වෙත අද පෙරවරුවේ පැමිණියා. බොරැල්ල කිංසි පාර ප්‍රදේශයේදී මෙම අනතුර සිදු වුණේ ඊයේ අළුයමයි. මාර්ග වර්ණ සංඥා උල්ලංඝනය කරමින් ඔහු පැදවූ රියෙහි ත්‍රීරෝද රථයක් හැපී  තිබෙනවා. ඉන් ත්‍රීරෝද රථයේ රියදුරු සුළු තුවාල ලැබුවා. සිද්ධියේ සැකකාර දිමුත් කරුනාරත්න පොලිස් ඇප මත මුදා හැරුණේ අද දින අධිකරණයේ පෙනී සිටිය යුතු  බව දැනුම් දෙමින්. ඒ අනුවයි ඔහු අද අධිකරණයට පැමිණියේ."}