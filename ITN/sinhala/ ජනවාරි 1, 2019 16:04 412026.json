{"Header": "ටෝකියෝ නුවර නව වසර සැමරීම අතරතුර අනතුරකින් 09 දෙනෙකුට තුවාල", "Time": " ජනවාරි 1, 2019 16:04 ", "Content": "ජපානයේ ටෝකියෝ නුවර නව වසර සැමරීම අතරතුර ජනතාව අතරට වෑන් රථයක් ධාවනය කිරීම හේතුවෙන් පුද්ගලයින් 09 දෙනෙකු තුවාල ලබා තිබෙනවා. ජපානයේ ටෝකියෝ නුවර ප්‍රසිද්ධ මාර්ගයකයි අනතුර සිදු වුණේ. තුවාල ලැබූවන් අතුරින් එක් අයෙකු බරපතල තත්ත්වයේ පසුවන බව විදෙස් මාද්‍ය වාර්තා කරනවා. නව වසර සදහා ආගමික වතාවත් සිදු කිරීම පැමිණි ජනතාව හේතුවෙන් මාර්ග අවිහිර වී තිබෙනවා. එම ආගමික වතාවත් සිදු කිරීමට පැමිණි ජනතාවක් අතරටයි වෑන් රථය ධාවනය කර තිබෙන්නේ. කුඩා වෑන් රථය ධාවන කළ පුද්ගලයා මේ වන විට අත්අඩංගුවට ගෙන තිබෙනවා."}