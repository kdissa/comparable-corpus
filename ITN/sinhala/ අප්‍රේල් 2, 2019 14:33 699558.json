{"Header": "කිංග්ස් ඉලවන් පන්ජාබ් කණ්ඩායම ලකුනු 14කින් ජය ගනී", "Time": " අප්‍රේල් 2, 2019 14:33 ", "Content": "ඉන්දිය ප්‍රිමියර් ක්‍රිකට් තරගාවලියේ දිල්ලි කැපිටල්ස් කණ්ඩායම සමග පැවති තරගය ලකුනු 14කින් ජයග්‍රහණය කිරිමට  කිංග්ස් ඉලවන් පන්ජාබ් කණ්ඩායමට හැකි වුණා. මෙම තරගාවලියේ පළමු කඩුලු ත්‍රිත්වය  මෙම තරගයේදී වාර්තා කිරිමට සෑම් කරන් සමත් වුණා. මොහාලිහිදි පැවති තරගයේ කාසියේ වාසිය දිනු දිල්ලි කැපිටල්ස්  කණ්ඩායම පළමුව පන්දු රැකීමට තීරණය කළා. ඒ අනුව පිටියට පිවිසි කිංග්ස් ඉලවන් පන්ජාබ් කණ්ඩායම පන්දුවාර විස්ස අවසානයේදී සියලු දෙනා දැවි ලකුණු 166ක් රැස් කළා. එහිදි ඩෙවිඩ් මිලර් ලකුණු 43ක් ලබා ගත්තා. සර්ෆරාස් ඛාන් පන්දු 29කදී ලකුණු 39ක් රැස් කළේ හිටපු ශ්‍රී ලංකා ක්‍රිඩක ටීඑම් ඩිල්ෂාන් හදුන්වා දුන් වර්ණවත් ඩිල්ස්කූපර් පහරක්ද සමගින්.  පිලිතුරු ඉනිම කළ දිල්ලි කැපිටල්ස් කණ්ඩායමට පන්දුවාර දහනවයයි පන්දු දෙකක් අවසානයේදී ලබා ගත හැකි වුයේ ලකුණු 152ක් පමණයි. ඒ අනුව ලකුණු 14කින් ජය වාර්තා කිරිමට කිංග්ස් ඉලවන් පන්ජාබ් කණ්ඩායම සමත් වුණා. කඩුලු 04ක් දවා ගැනිමට කිංග්ස් ඉලවන් පන්ජාබ් කණ්ඩායමේ සෑම් කරන් සමත් වුණා. දිල්ලි කැපිටල්ස් කණ්ඩායමේ ක්‍රිඩකයින් 07දෙනෙකු ලකුනු 08ක් තුලදී දැවියාම විශේෂත්වයක්."}