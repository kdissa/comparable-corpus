{"Header": "නිශ්ශංක සේනාධිපති ඇතුලු 8 දෙනෙකු අත්අඩංගුවට ගන්නැයි නියෝග", "Time": " ජූලි 5, 2019 17:20 ", "Content": "ඇවන්ට්ගාඩ් සමාගමේ සභාපති නිශ්ශංක සේනාධිපති ඇතුලු 8 දෙනෙකු අත්අඩංගුවට ගෙන අධිකරණයට ඉදිරිපත් කරන ලෙස නීතිපතිවරයා වැඩබලන පොලිස්පතිවරයාට උපදෙස් දී තිබෙනවා. පාවෙන අවි ගබඩාවක් පවත්වාගෙන යාමෙන් රජයට රුපියල් කෝටි එක්දහස් එකසිය හතළිහක පාඩුවක් සිදු කළ බවටයි නිශ්ශංක සේනාධිපති ඇතුලු 8 දෙනාට  එරෙහි චෝදනාව වන්නේ. පාලිත ප්‍රනාන්දු,  කරුණාරත්න එගොඩවෙල,  විශ්වජිත් නන්දන දියලගොඩ,  සමන් දිසානායක,  පී බී පේමචන්ද්‍ර,  දමයන්ති ජයරත්න හා මිත්‍ර සමරවීර මෙහි සෙසු සැකකරුවන් වනවා. මොවුන්ට චෝදනා ගොනු කර නඩු පවරන ලෙස නීතිපතිවරයා වැඩ බලන පොලිස්පතිවරයාට උපදෙස් ලබා දුන් බව රජයේ ජ්‍යෙෂ්ඨ අධිනීතිඥ නිෂාරා ජයරත්න මෙනවිය කියාසිටියා. මේ අතර පොලිස්පති පූජිත් ජයසුන්දර මහතාට රහස් පොලීසියට ප්‍රකාශයක් ලබා දෙන ලෙස කොටුව මහේස්ත්‍රාත් අධිකරණය අද (05) නියෝග කළා. පාස්කු ඉරිදා ප්‍රහාරය සම්බන්ධයෙන් රක්‍ෂිත බන්ධනාගාර භාරයේ නාරාහේන්පිට පොලිස් රෝහලේ ප්‍රතිකාර ලබමින් සිටියදීම එම ප්‍රකාශය ලබා දෙන ලෙසයි නියෝග කර ඇත්තේ. ඒ විදුලි සෝපානයේ රාජකාරියේ යෙදී සිටි පොලිස් නිලධාරියෙකුට පහර දුන් බවට වන සිද්ධිය සම්බන්ධයෙනුයි."}