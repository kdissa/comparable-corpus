{"Header": "ගෑස් සඟවා වැඩි මිලට අලෙවි කරන්නන් වැටලීම අඛණ්ඩව", "Time": " නොවැම්බර් 2, 2019 09:38 ", "Content": "ගෑස් සඟවා සිටින ව්‍යාපාරිකයන් අත්අඩංගුවට ගැනීම සඳහා මෙහෙයුම් කි‍්‍රයාත්මක බව පාරිභෝගික අධිකාරිය ප‍්‍රකාශ කළා. මේ වනවිට වෙළෙදුන් 37 දෙනෙකුට එරෙහිව නීතිමය කි‍්‍රයාමාර්ග ගෙන ඇති බවයි අධිකාරියේ සභාපති ආචාර්ය ලලිත් එන් සෙනවීර මහතා සඳහන් කළේ. ගෑස් සමාගම්, අමාත්‍යාංශ ලේකම්වරයා සහ පාරිභෝගික අධිකාරියේ සභාපතිවරයා අතර විශේෂ සාකච්ඡාවක් පැවැත්වුණා. ඉල්ලුමට සරිලන පරිදි ගෑස් සැපයීමට සූදානම් බව එම සමාගම් දැනුම්දුන් බවයි සභාපතිවරයා පෙන්වාදෙන්නේ. ඉදිරි දින කිහිපයේදී සැපයුම යථා තත්වයට පත්වන බවයි ආචාර්ය ලලිත් එන් සෙනවීර මහතා පෙන්වාදෙන්නේ."}