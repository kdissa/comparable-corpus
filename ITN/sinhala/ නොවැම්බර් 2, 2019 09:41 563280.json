{"Header": "රග්බි ලෝක කුසලාන අවසන් තරඟය අද", "Time": " නොවැම්බර් 2, 2019 09:41 ", "Content": "9 වෙනි රග්බි ලෝක ශූරතාවයේ අවසන් මහා තරඟය අද (02) ජපානයේ යොකොහමා හිදී පැවැත්වෙනවා. ඒ එංගලන්තය සහ දකුණු අපි‍්‍රකාව අතර. දකුණු අපි‍්‍රකාව මීටපෙර රග්බි ලෝක කුසලානය දෙවරක් දිනාගැනීමට සමත් වුණා. ඒ 1995 සහ 2007 වසරවලදී. එංගලන්තය 2003 වසරේදී ලෝක ශූරතාව දිනාගෙන තිබෙනවා. අද (02) පැවැත්වෙන අවසන් මහා තරඟයට අවසන් පූර්ව තරඟය කී‍්‍රඩා කළ කණ්ඩායමම ඉදිරිපත් කරන බවයි එංගලන්ත ප‍්‍රධාන පුහුණුකරු එඩින් ජෝන් ප‍්‍රකාශ කළේ. අවසන් තරඟයේදී එක් වෙනසක් සිදුකිරීමට තමන් අපේක්ෂා කරන බවයි දකුණු අපි‍්‍රකා පුහුණුකරු ඩීක් ක්ලාක් පවසන්නේ. දෙපිලම තරඟාවලියේ පූර්ව වට ජයග‍්‍රහණය කරමින් ඉතා හොඳ මානසිකත්වයෙන් පසුවන බවයි කණ්ඩායම් නායකයන් සඳහන් කළේ."}