{"Header": "හපුතලේ ගුවන් අනතුර ගැන පරීක්ෂණයට කමිටුවක්", "Time": " ජනවාරි 3, 2020 12:16 ", "Content": "හපුතලේ ප‍්‍රදේශයේදී සිදුවූ ගුවන් අනතුර සම්බන්ධයෙන් විශේෂ පරීක්ෂණයක් ආරම්භ කර තිබෙනවා. ගුවන් හමුදාපතිවරයාගේ උපදෙස් මත විශේෂ කමිටුවක් මගින් පරීක්ෂණය සිදුකරන බවයි ගුවන් හමුදා මාධ්‍ය ප‍්‍රකාශක වින්ග් කමාන්ඩර් ගිහාන් සෙනෙවිරත්න මහතා සඳහන් කළේ. ගුවන් අනතුරෙන් එහි ගමන් ගත් ගුවන් නියමුවන් දෙදෙනා සහ සෙසු නිලධාරීන් දෙදෙනා ද මියගියා. ගුවන් ආවේක්ෂණ කටයුතු සඳහා වීරවිල ගුවන් හමුදා කඳවුරෙන් ගුවන්ගතවූ Y 12 යානය ගිනිගෙන කඩාවැටී ඇත්තේ හපුතලේ නගරයට ආසන්නයේදී. මේ අතර ගුවන් යානය කඩාවැටුණු ස්ථානයේ පිහිටි නිවසක සිටි කාන්තාවක් ද තුවාල ලබා තිබෙනවා. ඇය හපුතලේ රෝහලට ඇතුලත් කර ඇති බවයි අප වාර්තාකරු සඳහන් කළේ."}