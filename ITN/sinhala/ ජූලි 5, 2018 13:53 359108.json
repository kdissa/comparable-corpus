{"Header": "මාදම්පේ රිය අනතුරකින් සිව් හැවිරිදි දරුවෙකු මිය යයි", "Time": " ජූලි 5, 2018 13:53 ", "Content": "රිය අනතුරු කිහිපයකින් තුන් දෙනෙකු මිය ගොස් තිබෙනවා. කුලියාපිටිය, බදුල්ල සහ ගොඩකවෙළ යන ප්‍රදේශවලදී එම අනතුරු සිදුව ඇති බව පොලිසිය පවසනවා. කුලියාපිටිය මාදම්පේ ප්‍රදේශයේදී සිදුවූ රිය අනතුරකින් සිව් හැවිරිදි දරුවෙකු මිය ගියා. යතුරුපැදියක් ලොරි රථයක ගැටීමෙනුයි අනතුර සිදුවුණේ. අනතුරෙන් බරපතල තුවාල ලැබූ දරුවා කුලියාපිටිය රෝහලට ඇතුළත් කිරීමෙන් පසු මිය ගොස් තිබෙනවා. වැල්ලවාය, මොණරාගල ප්‍රධාන මාර්ගයේ වරුණගම හන්දියේ දී සිදුවූ රිය අනතුරකින් එක් අයෙකු බරපතල තුවාල ලැබුවා. ඔහු ගමන් ගත් යතුරුපැදිය වේගය පාලනය කර ගත නොහැකිව මාර්ගයෙන් ඉවතට පැන බස් නැවතුමක ගැටීමෙනුයි අනතුර සිදුවුණේ. අනතුරින් බස් නැවතුම මුළුමනින්ම විනාශ වී තිබෙනවා. මීගහතොටුව ප්‍රදේශයේ සිට කුලියාපිටිය නගරයට පාසල් සිසුන් රැගෙන ආ වෑන් රථයක් ලොරියක ගැටීමෙන් අනතුරක් සිදුවුණා. අනතුරින් සිසුවියන් හතර දෙනෙකු සහ වෑන් රථයේ රියදුරු තුවාල ලබා තිබෙනවා."}