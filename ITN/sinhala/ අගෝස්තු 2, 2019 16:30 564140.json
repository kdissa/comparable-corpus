{"Header": "ඖෂධ හිඟයක් සහ බාල ඖෂධ ගැන GMOA සිදුකරන ප‍්‍රකාශ අසත්‍යයි – වෛද්‍ය සැපයුම් අංශය", "Time": " අගෝස්තු 2, 2019 16:30 ", "Content": "ඖෂධ හිඟයක් සහ බාල ඖෂධ සම්බන්ධයෙන් රජයේ වෛද්‍ය නිලධාරින්ගේ සංගමය සිදුකරන ප‍්‍රකාශ සම්පුර්ණ අසත්‍ය බව වෛද්‍ය සැපයුම් අංශය පවසනවා. මහරගම අපේක්ෂා රෝහල, කරාපිටිය , මහනුවර ශික්ෂණ රෝහල් සහ මහංයගනය, අම්පාර, මාතර සහ නාවලපිටිය රෝහල්වල ඖෂධ හිගයක් පවතින බව රජයේ වෛද්‍ය නිලධාරින්ගේ සංගමය පසුගියදා ප‍්‍රකාශ කළා. කිසිදු ඖෂධයන් හිඟ නොමැති බවට එම රෝහල් බලධාරීන් තහවුරු කර තිබෙනවා. අත්‍යවශ්‍ය ඖෂධ හිඟ වුවහොත් ප‍්‍රාදේශිය මිලදී ගැනීම් සිදුකිරිමට අවශ්‍ය පියවර ගෙන ඇති බවයි වෛද්‍ය සැපයුම් අංශ අධ්‍යක්ෂ වෛද්‍ය ඒ ටී සුදර්ශන මහතා ප‍්‍රකාශ කළේ."}