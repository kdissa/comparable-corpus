{"Header": "බෝම්බ ප‍්‍රහාර ගැන පරීක්ෂණ කමිටු වාර්තාව හෙට ජනපතිට", "Time": " මැයි 5, 2019 09:11 ", "Content": "පාස්කු ඉරිදා ප‍්‍රහාර මාලාව සම්බන්ධයෙන් සොයා බැලීමට පත්කළ ති‍්‍රපුද්ගල කමිටුවේ වාර්තාව ජනාධිපති මෛතී‍්‍රපාල සිරිසේන මැතිතුමාට හෙට භාර කෙරෙනවා. ත‍්‍රස්ත ප‍්‍රහාරය සිදුවූ පසුබිම සහ ඊට අදාළ කරුණු පිළිබද තොරතුරු වාර්තාවෙහි ඇතුලත්. ශ්‍රේෂ්ඨාධිකරණ විනිසුරු විජිත් මලල්ගොඩ මහතාගේ ප‍්‍රධානත්වයෙනුයි පසුගිය 22 වෙනිදා මෙම කමිටුව පත්කළේ. හිටපු පොලිස්පතිවරයෙකු වන එන් කේ ඉලංගකෝන් මහතා සහ පද්මසිරි ජයමාන්න යන මහත්වරුන් එහි සෙසු සාමාජිකයන්. හිටපු පොලිස්පති පූජිත් ජයසුන්දර, හිටපු ආරක්ෂක ලේකම් හේමසිරි ප‍්‍රනාන්දු මහත්වරුන්ගෙන් ද කමිටුව ප‍්‍රකාශ සටහන් කරගෙන තිබෙනවා. අගරදගුරු අති උතුම් මැල්කම් කාදිනල් රංජිත් හිමිපාණන්ගෙන් ද කමිටුව ප‍්‍රකාශයක් ලබාගෙන ඇති බවයි වාර්තා වන්නේ."}