{"Header": "අන්තර් පාසල් රග්බි තරගාවලියේ ශූරතාව සාන්ත පීතර විදුහලට", "Time": " අගෝස්තු 2, 2018 15:15 ", "Content": "අන්තර් පාසල් වයස අවුරුදු 18 න් පහළ සත් සාමාජික රග්බි තරගාවලියේ ශූරතාව බම්බලපිටිය සාන්ත පීතර විදුහල දිනා ගත්තා. කොළඹ රාජකීය විදුහල් රග්බි ක්‍රීඩා පිටියේ දින දෙකක් පුරා පැවති තරගාවලියට පාසල් කණ්ඩායම් 33 ක් එක්ව සිටියා. තරගාවලියේ අවසන් මහා තරගයේදී මහනුවර විද්‍යාර්ථ විද්‍යාලය ලකුණු 26 ට 21 ක් ලෙස ජය වාර්තා කිරීමට  බම්බලපිටිය සාන්ත පීතර විදුහල සමත්වුණා. බොරැල්ල කන්නන්ගර විදුහල පරාජය කරමින් තරගාවලියේ පලිහ ශූරතාව දිනා ගත්තේ මහනුවර සුමංගල විද්‍යාලයයි. තරගාවලියේ බදුන ශූරතාව දිනා ගැනීමට ඩී එස් සේනානායක විද්‍යාලය පරාජය කරමින් මහනුවර කිංස්වුඩ් විදුහල සමත්වුණා. මේ අතර කොළඹ ඉසිපතන විද්‍යාලය පරාජය කරමින් තරගාවලියේ පළඟ ශූරතාව දිනා ගත්තේ කොළඹ රාජකීය විදුහලයි."}