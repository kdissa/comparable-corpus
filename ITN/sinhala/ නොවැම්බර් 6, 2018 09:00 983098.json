{"Header": "පරාක්‍රම සමුද්‍රයේ වාන් දොරටු 10 ම විවෘත කෙරේ", "Time": " නොවැම්බර් 6, 2018 09:00 ", "Content": "අධික වර්ෂාව සමග පරාක්‍රම සමුද්‍රයේ වාන් දොරටු 10 ම විවෘත කර තිබෙනවා. මේ හේතුවෙන් මහවැලි ගග දෙපස ජනතාවට අවධානයෙන් පසුවන ලෙසයි   පොලොන්නරුව දිස්ත්‍රික් ආපදා කළමනාකරණ ඒකකය දැනුම් දෙන්නේ. පොළොන්නරුව දිස්ත්‍රික්කයට ඊයේ දහවල් සිට ඇද හැලෙන ධාරානිපාත වර්ෂාවත් සමග  වැව් කිහිපයක ජල මට්ටම ඉහළ ගොස් තිබෙනවා. ඉහළ ජල ධාරිතාව හේතුවෙන්  පරාක්‍රම සමුද්‍රයේ  වාන් දොරටු 10 ම  මේ වන විට විවෘත කර තිබෙනවා. වාන් දොරටු 08 ක් අඩි 04 බැගින් සහ අනෙක් දොරටු දෙක අඩි දෙක බැගිනුයි විවෘත කර ඇත්තේ. එහි ජලය අබන්ගග හරහා මහවැලි ගගට මුදා හැරෙන අතර ගග දෙපස ජනතාවට අවධානයෙන් පසුවන ලෙසයි පොළොන්නරුව දිස්ත්‍රික් ආපදා කළමනාකරණ ඒකකය දැනුම් දෙන්නේ."}