{"Header": "පොදුජන පෙරමු‍නේ මන්ත්‍රීවරයකුගේ සහෝදරියක් මත්කුඩු සමග අත්අඩංගුවට", "Time": " අගෝස්තු 4, 2019 17:15 ", "Content": "රත්නපුර මහනගර සභාවේ ශ්‍රී ලංකා පොදුජන පෙරමු‍නේ මන්ත්‍රීවරයකුගේ සහෝදරියක මත්කුඩු සමඟ අත්අඩංගුවට ගෙන තිබෙනවා. රත්නපුර මූලස්ථාන පොලීසියේ දූෂණ අංශයේ නිලධාරීනුයි මෙම අත්අඩංගුවට ගැනීම් සිදු කර ඇත්තේ. අත්අඩංගුවට ගන්නා අවස්ථාවේදී මත්කුඩු ග්‍රෑම් 07 ක් සහ මිලිග්‍රෑම් 150 ක් තිබූ බවයි පොලීසිය සඳහන් කළේ. පසුගිය සතිය තුළදී මත්ද්‍රව්‍ය ජාවාරම්වලට සම්බන්ධ පුද්ගලයින් 07 දෙනෙකු අත්අඩංගුවට ගැනීමට රත්නපුර මූලස්ථාන පොලීසියේ දූෂණ අංශයේ නිලධාරීන් සමත්වුණා."}