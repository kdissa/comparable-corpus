{"Header": "85 වෙනි සාන්තුවරුන්ගේ සටන ජයපරාජයෙන් තොරව අවසන්", "Time": " මාර්තු 4, 2019 13:10 ", "Content": "මරදාන සාන්ත ජෝෂප් විද්‍යාලය සහ බම්බලපිටිය සාන්ත පීතර විද්‍යාලය අතර පැවති  අසුපස්වෙනි සාන්තුවරුන්ගේ සටන වාර්ෂික ක්‍රිකට් තරගය ජයපරාජයෙන් තොරව නිමාවට පත් වුනා. පී සරවනමුත්තු ක්‍රීඩාංගනයේ පැවති තරගයේ කාසියේ වාසිය දිනු සාන්ත ජෝෂප් විද්‍යාලය පළමුවෙන් පන්දුවට පහරදීමට තීරණය කළා. ඒ අනුව ඔවුන් පළමු දිනයේදී සියලු දෙනා දැවි ලකුණු 219ක් රැස් කළා. සන්තුෂ් ගුණතිලක ලකුණු 72ක් ද දිනිත් අංජුල ලකුණු 41ක්ද  ලබා ගත්තා. පන්දු යැවිමේදී සාන්ත ජොෂප් විද්‍යාලයේ අශේන් ඩැනියෙල් ලකුණු 58කට කඩුලු 03ක් බිද හෙලීමට සමත් වුණා. පිලිතුරු ඉනිම ක්‍රීඩා කළ සාන්ත ජෝෂප් විද්‍යාල කණ්ඩායමට පළමු ඉනිම වෙනුවෙන් කඩුලු 08ක් දැවි ලබා ගත හැකි වුණේ ලකුණු 286ක් පමණයි. එම විද්‍යාලයේ දිනේෂ් ජයකොඩි ලකුණු 77ක් ලබා ගත්තා. දෙවන ඉනිම සදහා පන්දුවට පහරදුන් සාන්ත පීතර විද්‍යාලය කඩුලු 06ක් දැවී ලකුණු317ක් ලබා ගැනිමට සමත් වුනා. ඒ අනුව මෙවර සාන්තුවරයන්ගේ සටන ක්‍රිකට් තරගය ජයපරාජයෙන් තොරව නිමාවට පත් වුණා."}