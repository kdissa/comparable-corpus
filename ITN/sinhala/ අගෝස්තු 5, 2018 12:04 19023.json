{"Header": "මොනරාගල ප්‍රදේශයේ අනතුරකින් 3ක් ජීවිතක්ෂයට", "Time": " අගෝස්තු 5, 2018 12:04 ", "Content": "මොනරාගල ප්‍රදේශයේ සිදු වු අනතුරකින් අට හැවිරිදි දරුවෙකු ඇතුළු තුන් දෙනෙකු ජීවිතක්ෂයට පත් වුනා. මොනරාගල කොළඹ ප්‍රධාන මාර්ගයේ අන්දරමණ්ඩිය ප්‍රදේශයේදී ත්‍රීරෝද රථයක් හා ලොරි රථයක් එකිනෙක ගැටීමෙන් අනතුර සිදුව තිබෙනවා. ත්‍රීරෝද රථයේ ගමන්ගත් තුන්දෙනෙකුයි අනතුරින් ජීවිතක්ෂයට පත්වුණේ. නුගගහ බැද්දවිලඔය ප්‍රදේශයේ පදිංචි  විසි දෙහැවිරිදි හමුදා සෙබලෙකු, ඔහුගේ බිරිද සහ ඥාති දියණියක් ද ඒ අතර වනවා. අනතුරින් බරපතල තුවාල ලැබූ තවත් කාන්තාවක් මොනරාගල මහරෝහලට ඇතුළත් කෙරුණා. ඇය  මේ වන විට දැඩිසත්කාර ඒකකයේ ප්‍රතිකාර ලබමින් සිටින බවයි වාර්තා වන්නේ. සිද්ධිය සම්බන්ධයෙන් ලොරි රථයේ රියදුරු සහ රිය සහායකවරයා  අත්අඩංගුවට ගැනුණා."}