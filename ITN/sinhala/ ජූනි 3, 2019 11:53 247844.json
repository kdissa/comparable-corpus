{"Header": "ගල්කිස්ස වෙරළ තීරයේ පිරිසිදු කිරිම් අද සිට", "Time": " ජූනි 3, 2019 11:53 ", "Content": "තෙල් තට්ටුවක් හේතුවෙන් අපවිත‍්‍ර වී තිබූ දෙහිවල, ගල්කිස්ස සහ වැල්ලවත්ත වෙරළ තීර පිරිසිදු කිරිමේ කටයුතු යළි සිදුකෙරෙනවා. ප‍්‍රදේශයට ඇදහැළුනු වර්ෂාවත් සමඟ ඊයේ සිදුකළ පිරිසිදු කිරිමේ කටයුතු තාවකාලිකව නතර කිරිමට සිදුවුණා. වෙරළ තීරයට මෙලෙස තෙල් එක්වීම සම්බන්ධයෙන් විමර්ශනයක් සිදුකරන බවයි රාජ්‍ය අමාත්‍ය අජිත් මාන්නප්පෙරුම මහතා ප‍්‍රකාශ කළේ. නෞකාවකින් සිදුවූ තෙල් කාන්දුවීමක් මෙයට හේතු වන්නට ඇති බවටයි විශ්වාස කෙරෙන්නේ. ඒ පිළිබඳ සොයා බැලීමට වෙරළ ආරක්ෂක බළකායට අයත් නෞකා කිහිපයක් ද යොදවා තිබෙනවා."}