{"Header": "රට වෙනුවෙන් එකට සිටිමු ගම්පහ දිස්ත්‍රික් වැඩසටහනේ හයවන දිනය අද", "Time": " අගෝස්තු 3, 2019 17:03 ", "Content": "රට වෙනුවෙන් එකට සිටිමු ජාතික වැඩසටහනේ හයවන දිනය අද(03)යි. ගම්පහ දිස්ත්‍රික්කයේ එය ක්‍රියාත්මක වන්නේ ප්‍රාදේශීය ලේකම් කොට්ඨාස 13 ක් කේන්ද්‍ර කරගනිමින්. දරුවන් සුරකිමු,  ස්මාර්ට් ශ්‍රී ලංකා,  ග්‍රාම ශක්ති,  මත්ද්‍රව්‍ය නිවාරණ සහ වෛද්‍ය සායන ඇතුළු වැඩසටහන් රැසක් අදත් ක්‍රියාත්මකයි. කටාන ප්‍රාදේශීය ලේකම් කාර්යාලයේ පැවති ජාතික හැදුනුම්පත් නිකුත් කිරීමේ ජංගම සේවයට විශාල පිරිසක් එක්ව සිටියා. ගම්පහ දිස්ත්‍රික්කයේ වී වගා කරන සමස්ත භූමි ප්‍රමාණය හෙක්ටාර හයදහස් දෙසීය අනූපහක්. ඉන් හෙක්ටාර 131 ක් පුරන් කුඹුරු ලෙස හඳුනා ගැනුණා. මෙම කුඹුරුවල මිරිදිය හා විසිතුරු මසුන් බෝ කිරීමේ වැඩසටහන් ක්‍රියාත්මක කෙරෙනවා. රට වෙනුවෙන් එකට සිටිමු වැඩසටහන යටතේ තවත් ව්‍යාපෘති ගණනාවක් ක්‍රියාත්මකයි. පුද්ගලයින් ලියාපදිංචි කිරීමේ දෙපාර්තමේන්තු නිලධාරීන්,  ජනාධිපති ලේකම් කාර්යාල නිලධාරීන් සහ කටාන ප්‍රාදේශීය ලේකම් එච් ආර් කිරිඇල්ල මහතා ඇතුළු පිරිසක් මෙම අවස්ථාවට සහභාගි වනවා."}