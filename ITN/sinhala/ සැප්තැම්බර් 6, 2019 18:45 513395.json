{"Header": "අකුරැස්ස සහ අලුත්ගම වෙඩි තැබීම් සම්බන්ධයෙන් තොරතුරු රැසක් හෙලිවෙයි", "Time": " සැප්තැම්බර් 6, 2019 18:45 ", "Content": "අකුරැස්ස වෙඩි තැබීමේ සිද්ධිය සම්බන්ධයෙන් තොරතුරු රැසක් අනාවරණය වී ඇති බව පොලිසිය පවසනවා. කණ්ඩායක් කිහිපයක් යොදවා පරික්ෂණ ක‍්‍රියාත්මකයි. වෙඩි ප‍්‍රහාරයෙන් තුවාල ලැබූ පොලිස් නිලධාරින් දෙදෙනා මාතර මහ රෝහලේ ප‍්‍රතිකාර ලබන බවයි පොලිස් මාධ්‍ය ප‍්‍රකාශක පොලිස් අධිකාරී රුවන් ගුණසේකර මහතා ප‍්‍රකාශ කළේ. පොලිස් අණ නොතකා ධාවනය වූ යතුරු පැදියක් හඹාගිය පොලිස් නිලධාරින් දෙදෙනෙකුට එහි ගමන් ගත් සැකකරුවෙකු වෙඩි තබා තිබුණේ අද (06) අලුයම් කාලයේදී. අලුත්ගම ලංගම බස් රථයක සිදුවූ වෙඩි තැබීම සම්බන්ධයෙන් ද පරික්ෂණ ක‍්‍රියාත්මක බව රුවන් ගුණසේකර මහතා පවසනවා. උදෑසන අලුත්ගම සිට ඇල්පිටිය දක්වා ගමන් කළ ලංගම බස් රථයකයි වෙඩි තැබීම සිදුවුණේ."}