{"Header": "රාජ්‍ය බලය කියන හැන්ද මට ලබා දෙන්නේ නම්, එදාට ප්‍රේමදාසගෙ පුතා වැඩ පෙන්වන්නම්", "Time": " ජූලි 6, 2019 19:36 ", "Content": "රාජ්‍ය බලය නමැති හැන්ද ජනතාව තමන්ට ලබා දෙන්නේ නම් ජාත්‍යන්තරය සමගින් ශක්තිමත්ව කටයුතු කරමින් රටට කැපී පෙනෙන සේවාවක් ඉටු කරන බව අමාත්‍ය සජිත් ප්‍රේමදාස මහතා පවසනවා. 213 වන ආදර්ශ ගම්මානය ජනතා අයිතියට පත්කරමින් අමාත්‍යවරයා මේ බව කියා සිටියා. සැමට සෙවණ යළි පිබිදෙන උදාගම්මාන වැඩසටහනේ 213 වන ආදර්ශ ගම්මානය ඉදි කෙරුණේ අත්තනගල්ල රන්පොකුණගම ප්‍ර දේශයේ නිවාස 24කින් සමන්විත රනිදුගම නමැති එම ගම්මානය ජනතා අයිතියට පත්කිරීම අමාත්‍ය සජිත් ප්‍රේමදාස මහතාගේ ප්‍රධානත්වයෙන් සිදුවුණා. හිටපු ජනාධිපතිනී චන්ද්‍රිකා බණ්ඩාරනායක කුමාරතුංග, රාජ්‍ය අමාත්‍ය අජිත් මාන්නප්පෙරුම හා නියෝජ්‍ය අමාත්‍ය එඩ්වඩ් ගුණසේකර යන මහත්ම මහත්මීන් ඇතුළු පිරිසක් ද මෙම අවස්ථාවට එක්ව සිටියා.  බිම් කොටස් 4ක හිමිකම් ලබා දීම ඇතුළු තවත් ප්‍රජාසත්කාරක වැඩසටහන් රැසක් ද මීට සමගාමීව සංවිධාන කර තිබුණා."}