{"Header": "මුම්බායි ආශි‍්‍රතව තවමත් තද වැසි", "Time": " සැප්තැම්බර් 6, 2019 11:04 ", "Content": "මුම්බායි ආශි‍්‍රතව තවමත් තද වැසි ඇද හැලෙමින් පවතින බව එරට කාලගුණ අංශ ප‍්‍රකාශ කළා. ඉදිරි දින කිහිපයේදීත් එම තත්වය අපේක්ෂා කරන බවයි ඔවුන් පෙන්වාදෙන්නේ. ජලගැලීම් හේතුවෙන් මාර්ග රැසක ගමනා ගමනයට බාධා එල්ලවී තිබෙනවා. විශාල පිරිසක් ආරක්ෂිත ස්ථානවල රඳවා ඇති බවයි ඉන්දීය බලධාරින් සඳහන් කළේ. පීඩාවට පත්ව සිටින පිරිසට අවශ්‍ය ආහාර ලබාදීමේ වැඩපිළිවෙලක් ද කි‍්‍රයාවට නංවා තිබෙනවා."}