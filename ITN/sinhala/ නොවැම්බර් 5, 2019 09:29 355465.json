{"Header": "ඉන්දියා – බංග්ලාදේශ 20 යි 20 තරගය සම්බන්ධයෙන් ගැටලුකාරී තත්ත්වයක්", "Time": " නොවැම්බර් 5, 2019 09:29 ", "Content": "ඉන්දියාව සහ බංග්ලාදේශය අතර පැවැත්විමට නියමිත පන්දුවාර විස්සයි විස්ස ක්‍රිකට් තරගය සම්බන්ධයෙන්ද මේ වන විට ගැටලුකාරී තත්ත්වයක් පැන නැගී තිබෙනවා. ඒ තරගය පැවැත්විමට නියමිත රාජ්කොට් ප්‍රදේශයට සුළි කුණාටුවක බලපෑම එල්ල වී තිබීම හේතුවෙන්. ඉදිරි දින කිහිපයේදී රාජ්කොට් ප්‍රදේශයට දැඩි වර්ෂාපතනයක් අපේක්ෂා කරන බවයි කාලගුණ අංශ සදහන් කර ඇත්තේ. දෙරට අතර පළමු විස්සයි විස්ස තරගයට ද නවදිල්ලි නුවර පැවති වායු දූෂණ තත්වයෙන් දැඩි බලපෑම් එල්ල වුණා. බංග්ලාදේශ ක්‍රීඩකයින් දෙදෙනෙකු තරගය අතරතුරදී රෝගාබාධාවලට ලක් වූ බවයි වාර්තා වුනේ. දෙරට අතර පැවැත්වෙන දෙවන තරගය ලබන හත්වනදා රාජ්කොට්හීදී පැවැත්විමට නියමිත අතර තුන්වන තරගය ලබන 10 වනදා නාග්පූර්හීදී පැවැත්විමට නියමිතයි."}