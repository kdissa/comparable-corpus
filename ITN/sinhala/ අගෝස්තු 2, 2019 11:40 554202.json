{"Header": "උසස් පෙළ විභාගයේ පිළිතුරු පත‍්‍ර ඇගයීමේ කටයුතු අදියර තුනකින්", "Time": " අගෝස්තු 2, 2019 11:40 ", "Content": "උසස් පෙළ විභාගයේ පිළිතුරු පත‍්‍ර ඇගයීමේ කටයුතු අදියර තුනක් යටතේ සිදුකෙරෙනවා. ලබන 28 වෙනිදා සිට සැප්තැම්බර් මස 13 වෙනිදා දක්වා පළමු අදියර සිදුවන බවයි විභාග දෙපාර්තමේන්තුව පවසන්නේ. ඒ ඇගයීම් මණ්ඩල 498 කදී ගුරුවරුන් 8466 දෙනෙකුගේ සහභාගීත්වයෙන්. එම කාලය තුළ පාසල් 26 ක් වසාතැබීමටයි තීරණය කර තිබෙන්නේ. එම පාසල් තුන්වන වාරය සඳහා විවෘත කෙරෙන්නේ සැප්තැම්බර් මස 16 වෙනිදා. පහ ශ්‍රේණිය ශිෂ්‍යත්ව විභාගයේ ඇගයීම් කටයුතු පාසල් 39 කදී සිදුකෙරෙනවා. ලබන 15 වෙනිදා සිට 20 වෙනිදා දක්වා ඇගයීම් මණ්ඩල 436 කදී ගුුරුවරුන් 6976 කගේ සහභාගීත්වයෙන් ඇගයීම් සිදුවන බවයි විභාග දෙපාර්තමේන්තුව පවසන්නේ."}