{"Header": "නවදිල්ලි නුවර වායු දූෂණ තත්ත්වය ක්‍රමයෙන් යහපත් තත්ත්වයට", "Time": " නොවැම්බර් 5, 2019 15:46 ", "Content": "ඉන්දියාවේ නවදිල්ලි නුවර වායු දූෂණ තත්ත්වය ක්‍රමයෙන් යහපත් තත්ත්වයට පත්වෙමින් තිබෙනවා. දින 3 ක් පුරා පැවති දූෂිත වායු වටපිටාවක් සහිත පරිසරය වෙනස් වෙමින් ඉන්දියාවේ දිල්ලි නගරයේ කාලගුණ තත්ත්වය යහපත් අතට පත්වෙමින් ඇති බව සඳහන්. මෙය ඉතා සෙමෙන් සිදුවන බවයි වාර්තා වන්නේ. පැයට කිලෝමීටර 20 ක පමණ වේගයෙන් සුළං හැමීම නිසා වායු දූෂණ තත්ත්වයේ යම් අඩුවක් දැකගත හැකි බව ඉන්දීය කාලගුණ අංශ සඳහන් කරනවා. දිනක් ඇතුළත වායු දූෂණ තත්ත්වය සියයට 62 කින් පහත වැටී ඇති බව ද සඳහන්. ඉන්දීය රථ වාහන අංශ ක්‍රියාත්මක කරන විශේෂ සැලැස්ම හේතුවෙන් වායු දූෂණ තත්ත්වය අවම වී ඇති බවයි එරට වාර්තා සඳහන් කරන්නේ."}