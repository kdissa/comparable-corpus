{"Header": "කොළඹ ප්‍රදේශ කිහිපයකට හෙට ජල සැපයුම අත්හිටුවයි", "Time": " මාර්තු 1, 2019 10:04 ", "Content": "අත්‍යවශ්‍ය නඩත්තු කටයුත්තක් හේතුවෙන් කොළඹ ප්‍රදේශ කිහිපයකට හෙට ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය නිවේදනය කරනවා. කොටහේන, ග්‍රෑන්ඩ්පාස්, මෝදර සහ මට්ටක්කුලිය යන ප්‍රදේශවලට හෙට උදෑසන නවයේ සිට පැය 18 ක කාලයක් මෙසේ ජල සැපයුම් අත්හිටුවීමට නියමිතයි. මීට අමතරව කොටුව සහ පිටකොටුව ප්‍රදේශවලට අඩු පීඩනයක් යටතේ ජලය සැපයෙන බවද ජාතික ජල සම්පාදන හා ජලාපවහන මණ්ඩලය නිකුත් කළ නිවේදනයේ සදහන්."}