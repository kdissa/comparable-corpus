{"Header": "සීගිරියට හානිවෙන කිසිදු තීරණයක් ගත්තේ නැහැ", "Time": " අගෝස්තු 6, 2018 19:47 ", "Content": "සීගිරිය ලෝක උරුමයට හානිවන කිසිදු තීරණයක් තමා මධ්‍යම සංස්කෘතික අරමුදලට නායකත්වය ලබා දුන් කාලය තුළ ගෙන නැති බව අමාත්‍ය අකිල විරාජ් කාරියවසම් මහතා අවධාරණය කරනවා. සීගිරිය ආශ්‍රිතව කේබල් කාර් ව්‍යාපෘතියක් සම්බන්ධයෙන් පළවූ මාධ්‍ය වාර්තා පිළිබඳ නිවේදනයක් නිකුත් කරමින් අමාත්‍යවරයා මේ බව සදහන් කරනවා. දේශපාලන වශයෙන් අවාසිදායක වුවද නිවැරදි දේ ඉටුකරමින් අතීත උරුමයන් හි පෞඩත්වය ජාත්‍යන්තරයට ගෙනයාමට නායකත්වය දුන් බව අමාත්‍යවරයා පවසනවා. යුනෙස්කෝ සංවිධානයේ මෙරට සභාපතිවරයා ලෙස උරුම සංරක්ෂණය සදහා නොබියව තීන්දු ගත් බවද අමාත්‍යවරයා සිහිපත් කරනවා.  සීගිරියේ කේබල් කාර් ව්‍යාපෘතියක් සම්බන්ධයෙන් කිසිදු ආකාරයක යෝජනාවක් හෝ ඉල්ලීමක් සිදුකර නැති බවයි ඒ මහතා අවධාරණය කරන්නේ. වත්මන් විෂයභාර අමාත්‍යවරයා වන විජයදාස රාජපක්ෂ මහතා මේ සම්බන්ධයෙන් සොයා බලා නිවැරදි තොරතුරු හෙළිකරනු ඇති. ඇතැම් කණ්ඩායම් තමන් සහ විජයදාස රාජපක්ෂ මහතා අතර ගැටුමක් ඇති බවට හුවා දැක්වීමට උත්සාහ කිරීම කණගාටුදායක බවයි අකිල විරාජ් කාරියවසම් මහතා සදහන් කරන්නේ."}