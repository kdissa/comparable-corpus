{"Header": "වැව්දහසක් ගම්දහසක් සංවර්ධන වැඩපිළිවෙල සාර්ථකව ඉදිරියටම", "Time": " අගෝස්තු 5, 2018 11:45 ", "Content": "වැව් දහසක් , ගම්දහසක් සංවර්ධන වැඩපිළිවෙල මේ වන විට සාර්ථකව ක්‍රියාත්මකයි. ඒ යටතේ හිගුරක්ගොඩ පහළ සියඹලාගස්වැව ප්‍රතිසංස්කරණ කටයුතු ආරම්භ කෙරුණා. අපි වවලයි – අපි කන්නේ කෘෂිකර්ම සංවර්ධන සැලැස්ම යටතේ ක්‍රියාත්මක ප්‍රධාන ව්‍යාපෘතියක් ලෙසයි වැව් දහසක් ගම්දහසක් වැඩපිලිවෙල  ක්‍රියාත්මක වන්නේ.  රජයේ තවත් සංවර්ධන ක්‍රියාදාමයක් යථාර්ථයක් බවට පත්කරමින් එම වැඩපිලිවෙල මේ වන විට සාර්ථකව ක්‍රියාත්මකයි. ඒ යටතේ හිගුරක්ගොඩ පහලසියඹලාගස්වැව ප්‍රතිසංස්කරණ කටයුතු ඊයේ ආරම්භ කෙරුණා. ඒ අමාත්‍ය මහින්ද අමරවීර මහතාගේ ප්‍රධානත්වයෙන්. ඒ සදහා වැයකෙරෙන මුදල රුපියල් මිලියන 2.5ක්. කුඹුරු අක්කර අනූවකට මේ ඔස්සේ දියවර සැපයෙන අතර ගොවි පවුල් විශාල සංඛ්‍යාවකට මෙමගින් සෙත සැලසෙනවා. වැවේහි වල්බිහිවීම හේතුවෙන් ගොවින් දැඩි දුෂ්කරතාවකට පත්ව සිටියා. ප්‍රතිසංස්කරණ කටයුතු ආරම්භ කිරිමේ අවස්ථාවට ප්‍රදේශයේ මහජන නියෝජිතයින් ඇතුළු පිරිසක් සහභාගි වුණා. වැව්දහසක් ගම්දහසක් වැඩපිළිවෙල යටතේ  මාතලේ ඊරියගොල්ලවැවේහි ප්‍රතිසංස්කරණ කටයුතු ද අද පෙරවරුවේ ආරම්භ කෙරුණා. ඒ අමාත්‍ය මහින්ද අමරවීර මහතාගේ ප්‍රධානත්වයෙන්.  ප්‍රදේශයේ විශාල පිරිසකට මේ ඔස්සේ සෙත සැලසෙනවා. මාතලේ පල්ලිපොල තුමාර සහ බෝවේරුව යන වැව් වල ප්‍රතිසංස්කරණ කටයුතුද අද පස්වරුවේ ආරම්භවිමට නියමිතයි."}