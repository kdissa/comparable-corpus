{"Header": "මත්පැන් සහ මත්ද්‍රව්‍ය  ජාවාරම්වලට සම්බන්ධ දෙදහසකට නඩු", "Time": " ජූලි 2, 2019 12:08 ", "Content": "මත්පැන් සහ මත්ද්‍රව්‍ය ජාවාරම්වලට සම්බන්ධ පුද්ගලයන් දෙදහසකට නඩු පවරන බව සුරාබදු දෙපාර්තමේන්තුව පවසනවා. ජාතික මත්ද්‍රව්‍ය නිවාරණ සතිය තුළදී විශේෂ වැටලීම් සිදුකිරිමටයි දෙපාර්තමේන්තුව කටයුතු කළේ. ඒ අනුව දිවයින පුරා සිදුකළ වැටලීම්වලදී විවිධ සුරා අපරාධවලට සම්බන්ධ පුද්ගලයන් අත්අඩංගුවට ගැනීමට හැකිවූ බව නියෝජ්‍ය සුරාබදු කොමසාරිස් කපිල කුමාරසිංහ මහතා සදහන් කළා. වැටලීම් අඛණ්ඩව ක‍්‍රියාත්මක බව ද සුරාබදු දෙපාර්තමේන්තුව ප‍්‍රකාශ කළා."}