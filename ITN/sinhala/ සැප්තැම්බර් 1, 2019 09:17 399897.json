{"Header": "එන්ටප‍්‍රයිස් ශ්‍රී‍්‍ර ලංකා තුන්වන ප‍්‍රදර්ශනය ලබන සෙනසුරාදා යාපනයේදී", "Time": " සැප්තැම්බර් 1, 2019 09:17 ", "Content": "එන්ටප‍්‍රයිස් ශ්‍රී‍්‍ර ලංකා තුන්වන ප‍්‍රදර්ශනය ලබන සෙනසුරාදා යාපනයේදී ආරම්භ වනවා. යාපනය දිස්ති‍්‍රක්කයේ තරුණ තරුණියන් අතරින් කෘෂිකර්මාන්තය, කර්මාන්ත, ධීවර හා සංචාරක ක්ෂේත‍්‍ර පදනම් කරගත් ව්‍යවසායකයන් බිහිකිරීමයි ප‍්‍රදර්ශනයේ අරමුණ. යාපනයේ බතික් කලාව යළි නඟාසිටුවමින් නව රැකියා අවස්ථා උත්පාදනයට ද ප‍්‍රදර්ශනයේදී අවධානය යොමු කෙරෙනවා. තොරතුරු තාක්ෂණ සහ රූපලාවන්‍ය දැනුම ලබාදීමේ විශේෂ වැඩමුළුවක් අද සිට ආරම්භ කෙරෙන බවයි මුදල් අමාත්‍යාංශය සඳහන් කළේ. රාජ්‍ය හා පෞද්ගලික අංශයේ ආයතන ගණනාවක් සහභාගී වන එන්ටප‍්‍රයිස් ශ්‍රී‍්‍ර ලංකා ප‍්‍රදර්ශනයේදී ප‍්‍රදේශයේ ජනතාවගේ නිවාස, සෞඛ්‍ය, අධ්‍යාපන, වෘත්තීය පුහුණු, සුභ සාධන ඇතුලු අංශ රැසක් කෙරෙහි අවධානය යොමු කෙරෙනවා."}