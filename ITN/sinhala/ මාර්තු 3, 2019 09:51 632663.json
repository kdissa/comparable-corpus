{"Header": "පිදුරුතලාගල රක්ෂිතයේ නිදන් හෑරූ තිදෙනෙක් පොලිස් දැලේ", "Time": " මාර්තු 3, 2019 09:51 ", "Content": "පිදුරුතලාගල රක්ෂිතයේ නිදන් හාරමින් සිටි පුද්ගලයින් තුන්දෙනෙකු අත්අඩංගුවට ගෙන තිබෙනවා. 119 පොලිස් හදිසි ඇමතුම් අංකයට ලැබුණු තොරතුරක් මත කදපොල පොලිසිය සිදුකළ වැටලීමකදීයි මෙම සැකකරුවන් අත්අඩංගුවට ගැණුනේ. වෑන් රථයක් , ගල් විදීමට භාවිත කරන යන්ත්‍ර කිහිපයක් ඇතුළු උපකරණ ද  මෙහිදී අත්අඩංගුවට ගත්තා. අත්අඩංගුවට ගත් සැකකරුවන් ගාල්ල සහ නුවරඑළිය ප්‍රදේශවල පදිංචිකරුවන් බව පොලිසිය සදහන් කරනවා. තවත් සැකකරුවන් දෙදෙනෙකු මෙහිදී පළාගොස් ඇති අතර ඔවුන් සොයා වැඩිදුර පරික්ෂණ ආරම්භ කර තිබෙනවා."}