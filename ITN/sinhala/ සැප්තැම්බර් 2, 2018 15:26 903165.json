{"Header": "ලූලාද සිල්වාට ජනාධිපතිවරණයට ඉදිරිපත් විය නොහැකි බව අධිකරණය තීන්දු කරයි", "Time": " සැප්තැම්බර් 2, 2018 15:26 ", "Content": "බ්‍රසීලයේ හිටපු ජනාධිපති ලූලාද සිල්වාට ඉදිරි ජනාධිපතිවරණයට  ඉදිරිපත් විය නොහැකි බව එරට අධිකරණයක් තීන්දු කර තිබෙනවා. දූෂණ හා අක්‍රමිකතා චෝදනාවලට වරදකරු වී සිරගතව සිටින ලූලාද සිල්වා ඉදිරි ජනාධිපතිවරණයට අපේක්ෂකයකු ලෙස ඉදිරිපත් විය නොහැකි බවයි අධිකරණය පවසන්නේ.  එළඹෙන ඔක්තෝබරයේ පවතිතන බ්‍රසීල ජනාධිපතිවරණයට තමාට ඉදිරිපත් විය හැකි ද යන්න  පිළිබද ඔහු අධිකරණයෙන් කළ විමසීමකටයි මෙම  තීන්දුව ලැබී ඇත්තේ. දැනට  වසර 12ක කාලයක් සදහා ලූලාද සිල්වා සිරගතව සිටින්නේ දූෂණ . අක්‍රමිකතා හා මුදල් අවභාවිත කිරීම යන සිද්ධීන්වලට වරදකරු  වීම හේතුවෙන්."}