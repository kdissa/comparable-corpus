{"Header": "අන්තර් පළාත් කි‍්‍රකට් තරඟාවලියේ තවත් තරඟ දෙකක් අද", "Time": " අප්‍රේල් 6, 2019 09:16 ", "Content": "අන්තර් පළාත් කි‍්‍රකට් තරඟාවලියේ තවත් තරඟ දෙකක් අද පැවැත්වෙනවා. ගාල්ල කණ්ඩායම සහ දඹුල්ල කණ්ඩායම අතර තරඟය පැවැත්වෙන්නේ දඹුල්ල කී‍්‍රඩාංගනයේදී. ගාල්ල කණ්ඩායම මීට පෙර පැවැති තරඟය ලකුණු 156 කින් ජයගැනීමට සමත්වුණා. එහිදී විශිෂ්ඨ පන්දු යැවීමක නිරතවූ ලසිත් මාලිංග පන්දුවාර 9 ක් අවසානයේ ලකුණු 49 කට දවාගත් කඩුලු සංඛ්‍යාව 7 ක්. ඔහු ගාල්ල කණ්ඩායමේ නායකයා ලෙස කටයතු කරනවා. දඹුල්ල කණ්ඩායම මෙහෙය වන්නේ ඇන්ජලෝ මැතිව්ස්. අවසන් මහා තරඟයට එක්වීම සඳහා අද තරඟය ජයගැනීම දඹුල්ල කණ්ඩායමට අතිශය වැදගත්. කොළඹ සහ මහනුවර අතර තරඟය පල්ලේකැලේ කී‍්‍රඩාංගනයේදී පැවැත්වෙනවා. දිමුත් කරුණාරත්න මෙහෙය වන මහනුවර කණ්ඩායමට අද තරඟය ජයගැනීම ඉතා වැදගත් බවයි කි‍්‍රකට් වාර්තා පවසන්නේ."}