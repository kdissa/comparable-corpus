{"Header": "රත‍්‍රං කිලෝ ග‍්‍රෑම් 11ක් සමඟ දෙදෙනෙකු අත්අඩංගුවට", "Time": " පෙබරවාරි 2, 2019 14:48 ", "Content": "වයඹ නාවික විධානයට අනුයුක්ත නාවිකයන් පිරිසක් නීති විරෝධී ලෙස මුහුදු මගින් ප්‍රවාහනය කරමින් තිබූ කිලෝග්‍රෑම් 11 කට අධික රත්‍රං තොගයක් අත්අඩංගුවට ගෙන තිබෙනවා. ඒ කල්පිටිය, කුඩාව මුහුදු ප්‍රදේශයේ සිදුකළ මුර සංචාරයක් අතර තුරදීයි. කල්පිටිය,  කුඩාව ප්‍රදේශයේ පදිංචි වයස අවුරුදු 33 හා 29 වන වියේ පසුවන පුද්ගලයින් දෙදෙනෙකුද නාවික හමුදා අත්අඩංගුවට පත්වුණා. රත්‍රං ප්‍රවාහනය කිරීම සදහා භාවිත කළ ඩිංගි යාත්‍රාවක්ද නාවික හමුදා භාරයට ගෙන ඇති බව සදහන්. අත්අඩංගුවට ගත් පුද්ගලයන් සහ භාණ්ඩ ඉදිරි නීති කටයුතු සදහා කොළඹ රේගු නිලධාරී කාර්යාලය වෙත භාරදීමට කටයුතු කෙරුණා. නාවික හමුදාව සිදුකළ මෙහෙයුම්වලදී පසුගිය වසර තුළදී පමණක් නීතිවිරෝධී ලෙස මෙරටට ගෙන ඒමට උත්සාහ කළ රත්‍රං කිලෝග්‍රෑම් 62 කට වැඩි ප්‍රමාණයක් අත්අඩංගුවට ගැනීමට හැකිවුණා."}