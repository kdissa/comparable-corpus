{"Header": "නෙදර්ලන්තයේත් බුර්කාව තහනම්", "Time": " අගෝස්තු 2, 2019 16:03 ", "Content": "බුර්කාව සහ මුහුණු ආවරණ පැළැද සිටීම තහනම් කිරීමේ නීතිය ඊයේ (01) සිට  නෙදර්ලන්තය ක්‍රියාත්මක කර තිබෙනවා. පසුගිය ජූනි මාසයේ දීයි මෙම නීතිය හදුන්වා දී තිබුණේ. නව නීතියට අනුව පොදු ගොඩනැගිලි, අධ්‍යාපන ආයතන, රෝහල් ඇතුළු පොදු ස්ථානවලට මුහුණු ආවරණ පැළද ඇතුළුවීම තහනම් වනවා. එසේ පැමිණෙන අවස්ථාවලදී මුහුණු ආවරණ ඉවත් කිරීමට නියෝග කළවිට එය ප්‍රතික්ෂේප කළහොත් ඇමෙරිකා ඩොලර් 165ක දඩයක් ගෙවීමට ද නියමකර තිබෙනවා. මෙම නීතිය ක්‍රියාත්මක කිරීමට එරට ආරක්ෂක අංශවලට පූර්ණ බලතල ලබා දී ඇති බවයි විදෙස් මාධ්‍ය වාර්තා කරන්නේ."}