{"Header": "ශිල්ප සේනා ප්‍රදර්ශනය ලබන 18 වනදා අගමැති ප්‍රධානත්වයෙන් ඇරඹෙයි", "Time": " ජූලි 5, 2019 12:32 ", "Content": "ශිල්ප සේනා ප්‍රදර්ශනය ලබන 18 වනදා කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේදී අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් ආරම්භ කෙරෙන බව කැබිනට් නොවන අමාත්‍ය සුජීව සේනසිංහ මහතා පවසනවා. කොළඹ පැවති මාධ්‍ය සාකච්ඡාවකදීයි ඒ මහතා මේ බව සදහන් කළේ. ශිල්ප සේනා වැඩසටහන කොළඹ බණ්ඩාරනායක සම්මන්ත්‍රණ ශාලාවේදී ලබන 18 වනදා සිට 21 වනදා තෙක් පැවැත්වෙනවා. නවීන තාක්ෂණය.  නීල හරිත කලාප,  නව නිපැයුම්,  දැනුම,  විනෝදය මෙන්ම වෘත්තීය පුහුණු අවස්ථා පිළිබදව ජනතාව දැනුවත් කිරීම සදහා මෙහිදී කටයුතු කෙරෙනු ඇති. අඩු මිල යටතේ පාසල් පොත් අලෙවිය,  මෙන්ම  ත්‍රිවිධ හමුදා නිෂ්පාදන ජනතාවට මිලදී ගැනීමට ද ප්‍රදර්ශන භූමියේ පහසුකම් සලසා තිබෙනවා. ත්‍රිවිධ හමුදා බදවා ගැනීම් සිදුකිරීම ද ප්‍රදර්ශන භූමියේදී සිදුකෙරෙනවා. ප්‍රදර්ශනය පාසල් දරුවන් සදහා නොමිලේ පැවැත්වෙන බවයි අමාත්‍ය සුජීව සේනසිංහ මහතා සදහන් කළේ. වැඩිහිටියන් සදහා පමණක් රුපියල් සියයක ප්‍රවේශ පත්‍රයක් හදුන්වා දී තිබෙනවා. ශිල්ප සේනා ප්‍රදර්ශනය ඉදිරියේ දී තවත් දිස්ත්‍රික් පහකට ව්‍යාප්ත කරන බවද අමාත්‍යවරයා මෙහිදී සදහන් කළා."}