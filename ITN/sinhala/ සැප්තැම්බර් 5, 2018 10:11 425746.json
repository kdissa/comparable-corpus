{"Header": "කෙසෙල්ගමු ඔය අසල අනවසර මැණික් ගැරීමක්", "Time": " සැප්තැම්බර් 5, 2018 10:11 ", "Content": "හැටන්, කෙසෙල්ගමු ඔය අසල වතු යායක සිදුකෙරෙන අනවසර මැණික් ගැරීමක් හේතුවෙන් විශාල පරිසර හානියක් සිදුව ඇති බව ප්‍රදේශවාසීන් පවසනවා. කාසල්රී ජලාශයට ප්‍රධාන වශයෙන් ජලය සැපයෙන කෙසෙල්ගමු ඔය ආසන්නයේ මෙම මැණික් ගැරීම සිදුකෙරෙන බවයි ඔවුන් පෙන්වා දෙන්නේ. එම ප්‍රදේශයේ විශාල වශයෙන් කැණීම් සිදුකර තිබෙනවා. යන්ත්‍ර සූත්‍ර පවා යොදාගනිමින්  කැණීම් සිදුකර ඇති බවයි ප්‍රදේශවාසීන් පවසන්නේ. මෙම ජාවාරමට සම්බන්ධ සැකකරුවන් කිහිප දෙනෙකු අත්අඩංගුවට ගෙන තිබෙනවා."}