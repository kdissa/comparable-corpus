{"Header": "ජනාධිපතිවරණයත් නාම යෝජනා කැඳවීමත් කල් දමන්නැයි රීට් පෙත්සමක්", "Time": " ඔක්තෝබර් 3, 2019 18:18 ", "Content": "ජනාධිපතිවරණය කැඳවමින් මැතිවරණ කොමිසමේ සභාපතිවරයා නිකුත් කළ ගැසට් නිවේදනය අවලංගු කරන ලෙස ඉල්ලා ශ්‍රේෂ්ඨාධිකරණය හමුවේ රීට් පෙත්සමක් ගොනු කෙරුණා. ජනාධිපතිවරණය නොවැම්බර් 16 වනදා පැවැත්වීමට නිකුත් කර ඇති ගැසට් නිවේදනය අත්හිටුවීමේ රීට් නියෝගයක් නිකුත් කරන ලෙසයි පෙත්සම්කරුවන් ශ්‍රේෂ්ඨාධිකරණයෙන් ඉල්ලා ඇත්තේ. ජනාධිපතිවරණය සඳහා ඔක්තෝබර් 7 වනදා නාම යෝජනා කැඳවීමට මැතිවරණ කොමිෂන් සභාව ගෙන ඇති තීරණය අත්හිටුවීමේ නියෝගයක් ද නිකුත් කරන ලෙස පෙත්සම්කරු ඉල්ලා සිටිනවා. වත්මන් ජනපතිගේ ධුර කාලය වසර 6ක් බැවින් එය වසර 5 කට සීමා වුවහොත් ජනතා ස්වාධිපත්‍යයට හානි සිදුවන බවයි අදාළ පෙත්සමෙන් පෙන්වා දී ඇත්තේ. ගාල්ල හිටපු නගරාධිපති මෙත්සිරි ද සිල්වා මහතා ගොනු කළ පෙත්සමේ වගඋත්තරකරුවන් ලෙස මැතිවරණ කොමිසමේ සභාපති, එහි සාමාජිකයින් හා නීතිපතිවරයා නම්කර තිබෙනවා."}