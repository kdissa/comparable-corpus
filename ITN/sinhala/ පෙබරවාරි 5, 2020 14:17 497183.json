{"Header": "ප‍්‍රදේශ කිහිපයකට ජල සැපයුම අත්හිටුවයි", "Time": " පෙබරවාරි 5, 2020 14:17 ", "Content": "ප‍්‍රදේශ කිහිපයකට ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය ප‍්‍රකාශ කළා. කැලණි ගඟ දකුණ ඉවුර ජල ව්‍යාපෘතියේ දෙවන අදියරේ අත්‍යවශ්‍ය වැඩිදියුණු කිරීමක් හේතුවෙන් පැය 18 ක කාලයක් ජල සැපයුම අත්හිටුවනවා. ඒ කටුනායක සීදුව නගර සභා බල ප‍්‍රදේශ සහ ජාඇල ඒකල, කදාන ආනියාකන්ද සහ බටගම ප‍්‍රදේශවලට. තුඩැල්ල, නිවන්දම , මාඑලිය, කෙරවලපිටිය , මාටාගොඩ , වැලිසර , මාබෝල, ඇල්පිටිවල, මහබාගයේ සහ දික්ඕවිට ප‍්‍රදේශද ඊට ඇතුලත්. ලබන (07) සිකුරාදා පෙරවරු නවයේ සිට ජල සැපයුම අත්හිටුවීමටයි තීරණය කර තිබෙන්නේ. මේ අතර මාතලේ මහ නගර සභා සීමාව , ඒ නවය මාර්ගයේ මාතලේ සිට පිල්ලිවෙල දක්වා කොටස , පලාපත්වල ප‍්‍රාදේශීය සභා සීමාව සහ ඔයපහල ප‍්‍රදේශයට ජල සැපයුම අත්හිටුවීමට ද සැලසුම් කර තිබෙනවා. ඒ හෙට (06) පෙරවරු අටේ සිට සිකුරාදා පෙරවරු අට දක්වා. මාතලේ ජල පවිත‍්‍රාගාරයේ අත්‍යවශ්‍ය නඩත්තු කටයුත්තක් සිදුකිරිමයි ඊට හේතුව. කන්දේගෙදර ඉහල කොටස ඇතුලුව මාතලේ ජල සම්පාදන ක‍්‍රමයෙන් ආවරණය වන සියලුම ප‍්‍රදේශද ඊට ඇතුලත්."}