{"Header": "යාන් ඔය පිටාර ගැලීමෙන් ප‍්‍රදේශ කිහිපයකට බලපෑම්", "Time": " දෙසැම්බර් 6, 2019 11:48 ", "Content": "යාන් ඔය පිටාර ගැලීමෙන් කහටගස්දිගිලිය ප‍්‍රාදේශීය ලේකම් කොට්ඨාසයේ ප‍්‍රදේශ රැසක් ජලයෙන් යටවී තිබෙනවා. කෝන්වැව දෙමටවැව මාර්ගයේ ගමනා ගමන කටයුතු මුළුමණින්ම ඇණහිට ඇති බවයි අප වාර්තාකරු ප‍්‍රකාශ කළේ. ග‍්‍රාම නිලධාරී වසම් 6 ක පුද්ගලයන් 2350 ක් අපහසුතාවට පත්ව සිටිනවා. ප‍්‍රදේශයේ වැව් තුනක් කැඩීයාමේ අවදානමකට ලක්ව ඇති බවයි අප වාර්තාකරු ප‍්‍රකාශ කළේ. යුධ හමුදාවේ සහය ඇතිව වැව් ආරක්ෂා කිරීමේ වැඩසටහනක් ද ආරම්භ කර තිබෙනවා. ඕනෑම හදිසි අවස්ථාවකට මුහුණදීම සඳහා යුධ හමුදාව සහ නාවික හමුදාව සූදානමින් තබන ලෙස පළාත් ආණ්ඩුකාර තිස්ස විතාරණ මහතා උපදෙස්දී ඇති බවයි අප වාර්තාකරු ප‍්‍රකාශ කළේ."}