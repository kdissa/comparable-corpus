{"Header": "ඉදිරි වසර පහ තුළ රුපියල් බිලියන 500ක අයෝජනයක්", "Time": " ඔක්තෝබර් 4, 2019 16:24 ", "Content": "ඉදිරි වසර පහ තුළ රුපියල් බිලියන 500ක අයෝජනයක් කිරිමට රජය සුදානම් බව අග‍්‍රාමාත්‍ය රනිල් වික‍්‍රමසිංහ මහතා ප‍්‍රකාශ කළා. අපනයන ඉලක්ක කරගත් ඩිජිටල් ආර්ථියක් ඔස්සේ සීඝ‍්‍ර සංවර්ධන මාවතකට පිවිසිම සඳහා සාධනීය ප‍්‍රතිසංස්කරණ පදනම් කරගත් දැවැන්ත පිම්මක් ඉදිරියට යා යුතු බවයි අග‍්‍රාමාත්‍යවරයා පෙන්වා දුන්නේ. 2030 වසර වනවිට ණය බරින් ගැළවිමට හැකියාව උදාකර ගත හැකි වන්නේ එවැනි ඉදිරි ගමනක් මගින් බවද රනිල් වික‍්‍රමසිංහ මහතා සඳහන් කළා. ඒ දේශීය ආර්ථිකය ගොඩනැගිම සඳහා ශ‍්‍රි ලංකා වාණිජ මණ්ඩලය සකස් කළ යෝජනා මාලාව පිළිබඳව අරලියගහ මන්දිරයේ පැවති සාකච්ඡාවකට එක්වෙමින්."}