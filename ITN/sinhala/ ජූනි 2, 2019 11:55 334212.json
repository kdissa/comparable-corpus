{"Header": "මේජර්වරයෙකු ලෙස ව්‍යාජ නමකින් පෙනී සිටි පුද්ගලයෙකු STF අත්අඩංගුවට", "Time": " ජූනි 2, 2019 11:55 ", "Content": "යුද හමුදාවේ බුද්ධි අංශ මේජරවරයෙකු ලෙස පෙනි සිටි අයෙකු පොලිස් විශේෂ කාර්ය බලකාය මගින් අත්අඩංගුවට ගෙන තිබෙනවා. මොහොමඩ් නසීර් ඉම්රාන් යන මොහු ජෝන් වෝක් නැමති ව්‍යාජ නමකින් බුද්ධි අංශ සාමාජිකයෙකු ලෙසයි පෙනි සිට ඇත්තේ. පොලිස් විශේෂ කාර්ය බලකායට ලැබුණු තොරතුරක් මත අදාළ සැකකරු මොරටුව සොයිසාපුරදී අත්අඩංගුවට ගෙන තිබෙනවා. මේ අතර තවුහිත් ජමාත් සංවිධානය සමග සමීප සබදතා පැවැත්වු බවට සැක කෙරෙන ඉදිකිරිම් ඉන්ජිනේරුවරයෙකු දෙහිවලදී පොලිසිය අත්අඩංගුවට ගෙන තිබෙනවා. අදාළ සැකකරු හොරොව්පතාන සහ කැබිතිගොල්ලෑව ප්‍රදේශයේ තවුහිත් ජමාත් කල්ලි ඉදි කිරිම සදහා මුදල් ලබාදුන් බවට ලැබුණු තොරතුරක් මතයි ඔහු අත්අඩංගුවට ගෙන ඇත්තේ. පසුගියදා හොරොව්පතාන ප්‍රදේශයේදී අත්අඩංගුවට පත් සහාරන් හෂිම්ගේ සමීපතමයන් කිහිපදෙනෙකුගෙන් කළ ප්‍රශ්ණ කිරිම් වලදී අදාළ ඉන්ජිනේරුවරයා සම්බන්ධයෙන් තොරතුරු අනාවරණය වූ බවයි පොලිසිය සදහන් කරන්නේ. අත්අඩංගුවට ගත් සැකරු පැය 72ක් පොලිසිය රදවාගෙන ප්‍රශ්න කිරිමට නියමිතයි."}