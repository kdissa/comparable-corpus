{"Header": "දැවෙන විහඟුන්ට රීට් පෙත්සමක්", "Time": " සැප්තැම්බර් 3, 2018 18:06 ", "Content": "දැවෙන විහගුන් චිත්‍රපටය සඳහා ප්‍රදර්ශන සහතික දෙකක් නිකුත් කිරීමට ප්‍රසිද්ධ රැගුම්පාලක මණ්ඩලය ගත් තීන්දුව අහෝසි කරන ලෙස ඉල්ලා අභියාචනාධිකරණයේ රීට් පෙත්සමක් ගොනු කර තිබෙනවා. එය සැප්තැම්බර් 27 වැනිදා සළකා බැලීමට අභියාචනාධිකරණය තීරණය කළා. චිත්‍රපටයේ ප්‍රධාන නිළිය වන අනෝමා ජනාදරී මෙම පෙත්සම ගොනු කර තිබෙනවා. ඇය කියා සිටින්නේ දැවෙන විහගුන් චිත්‍රපටය සදහා ප්‍රසිද්ධ රැගුම් පාලක මණ්ඩලය මගින් වැඩිහිටියන්ට වඩාත් සුදුසුයි යනුවෙන් එක් සහතිකයක් සහ වැඩිහිටියන්ට පමණයි යනුවෙන් තවත් සහතිකයක් නිකුත් කර ඇති බවයි.‍"}