{"Header": "හේමසිරිට සහ පූජිත්ට එරෙහි පෙත්සම් විභාගයට ශ්‍රේෂ්ඨාධිකරණයෙන් අවසර", "Time": " ඔක්තෝබර් 2, 2019 11:41 ", "Content": "පාස්කු ඉරිදා එල්ල වූ ප්‍රහාර වළක්වා ගැනීමට කටයුතු නොකිරීම සම්බන්ධයෙන් අනිවාර්ය නිවාඩු ලබා සිටින පොලිස්පති පූජිත් ජයසුන්දර සහ හිටපු ආරක්ෂක ලේකම් හේමසිරි ප්‍රනාන්දු යන අය ඇතුළු පාර්ශ්ව කිහිපයකට එරෙහිව නීතිමය පියවර ගන්නා ලෙස ඉල්ලා ගොනුකල පෙත්සම් 12 ක් විභාගයට ගැනීමට ශ්‍රේෂ්ඨාධිකරණය අද (02) අවසර ලබාදුන්නා. ඒ අනුව එම පෙත්සම් ජනවාරි 20 වනදා විභාගයට ගැනීමට දින නියම කළා. ආණ්ඩුක්‍රම ව්‍යවස්ථාවට අනුව බැලූ බැල්මට පෙත්සම්කරුවන්ගේ මූලික අයිතිවාසිකම් උල්ලංඝනය වී ඇති බවට ශ්‍රේෂ්ඨාධිකරණය තීරණය කළා. ඒ අනුව වගඋත්තරකරුවන්ට මීලග දින අධිකරණයේ පෙනී සිටින ලෙසද නොතීසි නිකුත් කෙරුණා. සත්පුද්ගල ශ්‍රේෂ්ඨාධිකරණ විනිසුරු මඩුල්ලක් මගිනුයි මෙම තීන්දුව ප්‍රකාශයට පත්කෙරුණේ."}