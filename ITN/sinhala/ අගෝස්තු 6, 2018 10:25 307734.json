{"Header": "05 දෙනෙකුට දිවි අහිමි කළ  කැලිෆෝනියාවේ  ගුවන් අනතුර", "Time": " අගෝස්තු 6, 2018 10:25 ", "Content": "කැලිෆෝනියාවේදී සැහැල්ලු ගුවන් යානයක් කඩා වැටීමෙන් පුද්ගලයන් 05 දෙනෙකු  ජීවිතක්ෂයට පත් ව තිබෙනවා. සාප්පු සංකීර්ණයක රථවාහන නැවතුම්පලකටයි යානය කඩා වැටී ඇත්තේ. ගුවන් අනතුරෙන් මිය ගොස් ඇත්තේ යානය තුළ සිටි මගීන් පස් දෙනෙකු බව විදෙස් මාධ්‍ය වාර්තා කළා. ගුවන් යානය කඩා වැටුනු ස්ථානයේ සිටි කිසිවෙකුට හානි සිදු වී නැති බවයි  වාර්තා වුණේ. අසල තිබූ මෝටර් රථයකට දැඩි හානි සිදුව තිබෙනවා."}