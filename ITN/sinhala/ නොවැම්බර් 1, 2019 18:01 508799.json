{"Header": "මංගලගෙන් මහින්දට අභියෝගයක්", "Time": " නොවැම්බර් 1, 2019 18:01 ", "Content": "මැතිවරණ සමයේ ඇමරිකන් විරෝධී භීෂණයක් මවාපාමීන් ජනතාව නොමග නොයවා මිලේනියම් චැලේන්ජ් සහයෝගිතා ගිවිසුමෙන් රටට සිදුවන හානිය හෙළිකරන ලෙස මුදල් අමාත්‍ය මංගල සමරවීර මහතා විපක්ෂ නායක මහින්ද රාජපක්ෂ මහතාට අභියෝග කළා. පෙර මැතිවරණ සමයන් හිීදි සිගිරිය, සිංහරාජය සහ ගාලු කොටුව ඇමරිකාවට විකිණීමට සුදානමක් පවතින බවට විපක්ෂය අසත්‍ය ප‍්‍රචාර ගෙන ගිය බවයි මුදල් අමාත්‍යවරයා පෙන්වා දෙන්නේ. එහි කිසිදු සත්‍යතාවක් නොමැති බව ජනතාව වටහා ගෙන තිබෙනවා. ආගමික සිද්ධස්ථානද උපයෝගි කරගනිමින් සත්‍ය විකෘති කර දේශපාලන වාසි ලබාගැනීමට මහින්ද රාජපක්ෂ මහතා කටයුතු කරන බවයි මංගල සමරවීර මහතා පෙන්වා දෙන්නේ. මිලේනියම් චැලේන්ජ් සහයෝගීතා ගිවිසුම සම්බන්ධයෙන් මුල් සාකච්ඡා පැවැත්වුණේ 2002 වසරේ බව මුදල් අමාත්‍යවරයාගේ නිවේදනයේ සදහන් . එම ගිවිසුම අත්සන් කිරිමෙන් ශ‍්‍රී ලංකාවට රුපියල් මිලියන අසුඅට දහසක පමණ මුදලක් හිමිවන බවයි මංගල සමරවීර මහතා ප‍්‍රකාශ කළේ. 2005 වසරේ බලයට පත් මහින්ද රාජපක්ෂ මහතාගේ ඉල්ලිම මත එවකට විදේශ අමාත්‍යවරයා ලෙස මිලේනියම් චැලේන්ජ් සහයෝගිතා ගිවිසුම සම්බන්ධයෙන් සාකච්ඡා සදහා එක්වු බව ද මංගල සමරවීර මහතා පෙන්වා දෙනවා."}