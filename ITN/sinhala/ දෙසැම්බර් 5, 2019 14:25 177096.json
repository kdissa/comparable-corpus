{"Header": "නේපාලයේ ගාදිමායි ආගමික මධ්‍යස්ථානයේ සිදුකළ බිලිපූජාවට බොහෝ දෙනාගේ විරෝධය", "Time": " දෙසැම්බර් 5, 2019 14:25 ", "Content": "ලොව විශාලතම බිලිපූජාව ලෙස සැළකෙන නේපාලයේ ගාදිමායි ආගමික මධ්‍යස්ථානයේ සිදු කළ බිලිපූජාවට බොහෝ දෙනා විරෝධය දක්වනවා. සෑම වසර පහකටම වරක් මෙම උත්සවය පැවැත්වෙන්නේ නේපාලයේ භාරා නගරයේ ගාදිමායි හින්දු ආගමික ස්ථානයේදීයි. 2016 වසරේදී නේපාල ශ්‍රේෂ්ඨාධිකරණය මෙම බිලිපූජාව තහනම් කළ යුතු බව ප්‍රකාශ කළා. එමෙන්ම එරට රජය කියා සිටියේ මේ සඳහා නීති සම්පාදනය කළ යුතු බවයි. කෙසේ වුවද මෙවර බිලිපූජාව සිදු කෙරුණේ ඉතා අඩු සතුන් සංඛ්‍යාවක් යොදාගෙන බවටයි නේපාල බලධාරීන් ප්‍රකාශ කළේ."}