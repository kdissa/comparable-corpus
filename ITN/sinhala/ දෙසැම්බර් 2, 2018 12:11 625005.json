{"Header": "ගෝලීය මූල්‍ය ආරක්ෂණය ශක්තිමත් කිරීමට ලෝක නායකයන් එකඟවෙයි", "Time": " දෙසැම්බර් 2, 2018 12:11 ", "Content": "ගෝලීය මූල්‍ය ආරක්ෂණ ජාලය තවදුරටත් ශක්තිමත් කිරීමට ලෝක මූල්‍ය අරමුදල සහතිකවී තිබෙනවා. ඒ ආජන්ටිනාවේ පැවැත්වෙන ජී 20 සමුළුව අතරතුරදී. ලෝකයේ ප‍්‍රබල ආර්ථිකයන් හිමි රටවල් 19 ක නියෝජිතයන් මෙන්ම යුරෝපා සංගම් නියෝජිතයන් ද ඊට එක්ව සිටිනවා. ජාත්‍යන්තර වෙළෙදාම, ආයෝජන ප‍්‍රවර්ධනය, එලදායීත්වය, නවෝත්පාදන, රැකියා නිර්මාණය යන අංශ ඔස්සේ සාකච්ඡා පුළුල්ව පැවැත්වුණු බවයි විදෙස් වාර්තා සඳහන් කරන්නේ. වර්තමාන වෙළෙද ගැටලු ද සැලකිල්ලට ගනිමින් ශක්තිමත් තිරසර සමබර සහ පරිපූර්ණ වර්ධනයක් ළඟාකර ගැනීමට සියලු රටවල ප‍්‍රතිපත්ති යළි සලකා බැලිය යුතු බව ද එහිදී අවධාරණය කර තිබෙනවා. රටවල් අතර අන්‍යෝන්‍ය විශ්වාසය තහවුරු කිරිම වැදගත් බවයි එහිදී ලෝක නායකයන් ප‍්‍රකාශ කර තිබෙන්නේ."}