{"Header": "දකුණු අප්‍රිකාව පරදා බංග්ලාදේශයට ලකුණු 21 ක පෙරළිකාර ජයක්", "Time": " ජූනි 3, 2019 09:46 ", "Content": "එක්දින ක්‍රිකට් ලෝක කුසලාන තරගාවලියේ දකුණු අප්‍රිකා කණ්ඩායම සමඟ පැවති මුලික අදියරේ පස්වන තරගයෙන් ලකුණු 21 ක පෙරළිකාර ජයක්  වාර්තා  කිරිමට බංග්ලාදේශ කණ්ඩායම සමත් වුණා. ලන්ඩන් නුවර කෙනින්ටන් ඕවල් ක්‍රිඩාංගනයේ පැවති තරගයේ කාසියේ වාසිය දිනා ගත් දකුණු අප්‍රිකා කණ්ඩායම පළමුව පන්දු රැකිමට තීරණය කළා. බංග්ලාදේශ ඉනිම ගොඩනැගු මුෂ්ෆිකර් රහිම් ලකුණු 78ක් හා ශකිබ් අල් හසන් ලකුණු 75 ඉනිමට එක් කළා. ඔවුන් දෙදෙනා එක්ව තුන්වන කඩුල්ල වෙනුවෙන් ගොඩනැගු සබඳතාව ලකුනු 142ක්. එය ලෝක කුසලාන ඉතිහාසයේදී බංග්ලාදේශය වෙනුවෙන් ඕනෑම කඩුල්ලක් වෙනුවෙන් ගොඩනැගු හොදම සබදතාවද වනවා. මහමුදුල්ලා නොදැවි ලකුණු 46යි. ඒ අනුව බංග්ලාදේශ කණ්ඩායම නියමිත පන්දුවාර 50 අවසානයේ කඩුලු 06ක් දැවි ලකුණු 330ක් රැස් කළා.  බංග්ලාදේශය එක්දින ක්‍රිකට් ඉතිහාසයේ වාර්තා කල ඉහළම ලකුණු සංඛ්‍යාව ද මෙය වීම විශේෂත්වයක්. පිළිතුරු ඉනිම ක්‍රිඩා කළ  දකුණු අප්‍රිකා පිතිකරුවන්ට රිසිසේ ලකුණු රැස්කිරීමට බංග්ලාදේශ පන්දු යවන්නන් ඉඩ ලබාදුන්නේ නැහැ.මේ අනුව ඔවුන්ට නියමිත පන්දුවාර පනහ අවසානයේ කඩුලු 08ක් දැවි ලබා ගත හැකිවුයේ ලකුණු 308ක් පමණයි. ෆෆ් ඩුප්ලෙසිස් ලකුණු 62යි. පන්දුයැවිමේදී මුස්ෆිකර් රෙහෙමාන් ලකුණු 67කට කඩුලු 03ක් බිද හෙලුවා. පන්දුවෙන්ද දක්ෂතා දැක්වූ ශකිබ් අල් හසන් තරගයේ වීරයා සම්මානය දිනා ගත්තා."}