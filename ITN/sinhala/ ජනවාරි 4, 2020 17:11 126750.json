{"Header": "සෝදිසි වරෙන්තුවක් මත රංජන්ගේ නිවස පොලිස් පරික්ෂාවට", "Time": " ජනවාරි 4, 2020 17:11 ", "Content": "පාර්ලිමේන්තු මන්ත්‍රි රන්ජන් රාමනායක මහතාගේ මාදිවෙල නිවස පොලිසියේ පරික්ෂාවට ලක්වුණා. මාදිවෙල පිහිටි නිවස මෙසේ පරික්ෂාවට ලක්කෙරුණේ අද (04) පස්වරුවේයි. බස්නාහිර පළාත් දකුණ අපරාධ කොට්ඨාසයේ නිලධාරීන් පිරිසක් එම පරික්ෂාකිරීම් සදහා එක්ව සිටියා. ඔවුන් පාර්ලිමේන්තු මන්ත්‍රි රන්ජන් රාමනායක මහතාට දැනුම් දී ඇත්තේ නුගේගොඩ මහේස්ත්‍රාත් අධිකරණයෙන් ලබා ගත් සෝදිසි වරෙන්තුවක් මත නිවස මෙසේ පරික්ෂාවට ලක්කරන බවයි. සැකකටයුතු ලිපි ලේඛණ තොගයක් මෙම නිවසේ ඇති බවට ලැබුණු තොරතුරකට අනුව මෙම පරික්ෂා කිරීම් සිදුකළ බවයි වාර්තා වන්නේ."}