{"Header": "දස හැවිරිදි දරුවෙක් අතුරුදන්", "Time": " ඔක්තෝබර් 5, 2018 12:07 ", "Content": "අතුරුදන් වූ දරුවෙකු සොයා පොළොන්නරුව පොලීසිය පරීක්ෂණ පවත්වනවා. මැදිරිගිරිය යාය හත බිසෝබණ්ඩාර ප්‍රදේශයේ පදිංචි දස හැවිරිදි දරුවෙකුයි මෙසේ අතුරුදන්ව ඇත්තේ. ප්‍රවීන් චින්තක නමැති මෙම දරුවා අතුරුදන්ව සිටින්නේ පසුගිය මාසයේ 16 වනදා සිටයි. එදින දරුවාගේ අසනීපයකට ප්‍රතිකාර ලබාගැනීම සදහා මව සමග පොළොන්නරුව රෝහලට ගොස් තිබෙනවා. එහිදී වැසිකිලි යාමට අවශ්‍ය බව පවසමින් දරුවා රෝහලේ ආපන ශාලාවට අයත් වැසිකිලියට ගොස් තිබෙනවා. එහෙත් ඉන් පසු දරුවා ගැන මෙතෙක් කිසිදු හෝඩුවාවක් ලැබී නැති බවයි දරුවාගේ දෙමව්පියන් පවසන්නේ."}