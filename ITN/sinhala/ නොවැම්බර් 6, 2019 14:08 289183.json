{"Header": "ඒකීය ශ්‍රී ලංකාවක් තුළ සියලු ආගම් ආරක්ෂා කරනවා", "Time": " නොවැම්බර් 6, 2019 14:08 ", "Content": "තම ප්‍රතිපත්ති ප්‍රකාශය තුළ ඒකීය ශ්‍රී ලංකාව ආරක්ෂා කරන බවත් සම්බුද්ධ ශාසනයට මුල්තැන ලබාදී සෙසු ආගම් ආරක්ෂා කරන බවත් ජනාධිපති අපේක්ෂක සජිත් ප්‍රේමදාස මහතා පවසනවා. හගුරන්කෙත නගරයේ පැවති ජන හමුවකට සහභාගි වෙමින් සජිත් ප්‍රේමදාස මහතා මේ බව ප්‍රකාශ කළා. නව ප්‍රජාතන්ත්‍රවාදී පෙරමුණේ ජනාධිපති අපේක්ෂක සජිත් ප්‍රේමදාස මහතාගේ ජය තහවුරු කිරීමේ ජන රැළියක් හගුරන්කෙත නගරයේදී පැවැත්වුණා. සජිත් ප්‍රේමදාස මහතාට සහාය පළකරමින් විශාල පිරිසක් ජන රැළියට එක්ව සිටියා. මහජන නියෝජිතයින් කිහිප දෙනෙකු ද මෙහිදී අදහස් දැක්වූවා. වැඩිදුරටත් අදහස් දක්වමින් සජිත් ප්‍රේමදාස මහතා කියාසිටියේ ජනතා ගැටලු හදුනාගැනීමට පාලකයන්ට ශක්තිය තිබිය යුතු බවයි."}