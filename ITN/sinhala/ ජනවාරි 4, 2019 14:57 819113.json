{"Header": "ඇමෙරිකා නියෝජිත මන්ත්‍රී මණ්ඩලයේ කථානායක ලෙස නැන්සි පෙලෝසි තේරී පත් විය", "Time": " ජනවාරි 4, 2019 14:57 ", "Content": "ඇමෙරිකා නියෝජිත මන්ත්‍රී මණ්ඩලයේ කතානායකවරයා ලෙස නැන්සි පෙලෝසි තේරී පත් වී තිබෙනවා. නියෝජිත මන්ත්‍රී මණ්ඩලයේ බහුතරය ඩිමොක්‍රොටික් පක්ෂයට හිමිව ඇති අතර නැන්සි පොලෝසි නියෝජනය කරන්නේද එම පක්ෂයයි. 78 හැවිරිදි ඇය බහුතර ඡන්ද ප්‍රමානයකින් මෙම තනතරුට තේරී පත් වුණා. නියෝජිත මන්‍ත්‍රී මණ්ඩලයේ කාන්තා නියෝජනය සියයකට වඩා වැඩි අතර  කතානායක  ධුරය කාන්තාවකට ලැබීම විශේෂත්වයක් බවයි විදෙස් වාර්තා පෙන්වා දෙන්නේ. මේ අතර  මෙක්සිකෝව සමග පවතින සංක්‍රමණික අර්බුධය විසදීම සදහා ඇමෙරිකා ජනාධිපති ඩොනල්ඩ් ට්‍රම්ප් දේශසීමා ප්‍රාකාරයක් ඉදිකිරීමට ඉදිරිපත් කළ යෝජනාවට නියෝජිත මන්ත්‍රී මණ්ඩලයේ බහුතර බලය ඇති ඩිමොක්‍රොටික් පක්ෂය සිය විරෝධය පල කර තිබෙනවා. සිය වැඩභාරගැනීමේ දේශනයේදී නැන්සි පෙලෝසිද පැවසුවේ අර්බුධය විසදීමට තමා එකග නමුත් දේශසීමා ප්‍රාකාරයක් ඉදිකිරීමට විරුද්ධ බවයි."}