{"Header": "බණ්ඩාරවෙල ඇල්ල ඇත්තලපිටිය රක්ෂිතයේ ගින්නක්", "Time": " ජූලි 3, 2019 09:49 ", "Content": "බණ්ඩාරවෙල ඇල්ල ඇත්තලපිටිය රක්ෂිතයේ හටගත් ගින්න පාලනය කිරීමට අපහසු වී තිබෙනවා. ඊයේ පස්වරුවේ හටගත් මෙම ගින්න තවදුරටත් පැතිර යමින් පවතින බවයි වන සංරක්ෂණ නිලධාරීන් පවසන්නේ. එම නිලධාරීන්, ඇල්ල පොලීසිය, ආපදා කළමනාකරණ නිලධාරීන් හා දියතලාව යුද හමුදා කදවුරේ නිලධාරීන් , ගම්වාසීන් සමඟ එක්ව ගින්න මැඩපැවැත්වීට දැඩි උත්සාහයක නිරතව සිටිනවා. වියළි කාලගුණික තත්ත්වය හා දැඩි සුළං මෙන්ම බෑවුම් සහිත භූමිය හේතුවෙන් ගින්න මැඩපැවැත්වීම අපහසු වී ඇතැයි එම නිලධාරීන් පවසනවා. වන සංරක්ෂණ නිලධාරියෙකු ගින්නට හසු වී පිළිස්සුම් තුවාල ලබා දියතලාව මූලික රෝහලට ඇතුළත් කර තිබෙනවා."}