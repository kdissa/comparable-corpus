{"Header": "உயர் தொழிநுட்ப உபகரணங்கள் சிலவற்றுடன் நபரொருவர் கைது", "Time": " மே 4, 2019 15:46 ", "Content": "உயர் தொழிநுட்ப உபகரணங்கள் சிலவற்றுடன் கல்கிஸ்ஸ பகுதியில் நபரொருவர் கைதுசெய்யப்பட்டுள்ளார். பொலிஸ் விசேட அதிரடிப்படையின் திட்டமிட்ட குற்றச் செயல்களை தடுக்கும் பிரிவினருக்கு கிடைத்த தகவல் ஒன்றின் அடிப்படையில் கல்கிஸ்ஸ பிரிவெனா வீதி பகுதியில் முன்னெடுக்கப்பட்ட சுற்றிவளைப்பின் போதே அவர் கைதாகியுள்ளதாக பொலிசார் தெரிவித்துள்ளனர். இதன்போது சந்தேக நபரிடமிருந்து தொழிநுட்ப உபகரணம் , பல்வேறு மொழிகளிலான 16 இறுவெட்டுக்கள் மற்றும் 16 சிம் கார்ட்கள் என்பன கைப்பற்றப்பட்டுள்ளன. சந்தேக நபர் அடுத்த கட்ட விசாரணைகளுக்காக திட்டமிட்ட குற்ற நிவாரண பிரிவிடம் ஒப்படைக்கப்பட்டுள்ளதாக பொலிசார் தெரிவித்துள்ளனர்."}