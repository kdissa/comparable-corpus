{"Header": "அமெரிக்காவுக்கும் சீனாவுக்கும் இடையேயான வர்த்தக போரை முடிவுக்கு கொண்டு வரும் ஒப்பந்தம்", "Time": " ஜனவரி 2, 2020 16:58 ", "Content": "அமெரிக்காவுக்கும், சீனாவுக்கும் இடையேயான வர்த்தக போரை முடிவுக்கு கொண்டு வரும் ஒப்பந்தம், எதிர்வரும் 15ஆம் திகதி கையெழுத்தாகும் என அமெரிக்க ஜனாதிபதி டொனால்ட் ட்ரம்ப் தெரிவித்துள்ளார். இரு தரப்பு அதிகாரிகளும் பேச்சுவார்த்தை நடத்தியதன் பலனாக கடந்த மாதம் 14ஆம் திகதி முதல் கட்ட ஒப்பந்தம் முன்னெடுக்கப்பட்டது. தலைநகர் வொஷிங்டனில் சீனாவின் உயர்மட்ட பிரதிநிதிகள் முன்னிலையில் ஒப்பந்தம் கையெழுத்தாகுமென அமெரிக்க ஜனாதிபதி தெரிவித்துள்ளார். முதற்கட்ட ஒப்பந்தம், இரு பொருளாதார சக்திகளுக்கும் இடையிலான பதற்றத்தை குறைக்குமென தான் நம்புவதாக ட்ரம்ப் தெரிவித்துள்ளார். இதேவேளை சீனாவுக்கு சென்று இரண்டாம் கட்ட ஒப்பந்தத்தை ஏற்படுத்துவதற்கான பேச்சுவார்த்தையை ஆரம்பிக்கவுள்ளதாகவும் அமெரிக்க ஜனாதிபதி மேலும் தெரிவித்துள்ளார்."}