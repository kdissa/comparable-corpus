{"Header": "மின்சாரத்துறையில் நிலவும் பிரச்சினைகளுக்கு இரண்டு வாரங்களுக்குள் தீர்வு", "Time": " ஜூலை 4, 2019 11:48 ", "Content": "மின்சாரத்துறையில் நிலவும் பிரச்சினைகளுக்கு இரண்டு வாரங்களுக்குள் தீர்வு வழங்கப்படும் என அமைச்சர் ரவி கருணாநாயக்க தெரிவித்துள்ளார். இது தொடர்பில் பொறியியலாளர்களுடன கலந்துரையாடவுள்ளதாகவும் அவர் குறிப்பிட்டுள்ளார். பாவனையாளர்களுக்கு எந்தவித பாதிப்பும் ஏற்படாத வகையில், துரித தீர்வை வழங்குவதே அரசாங்கத்தின் எதிர்பார்ப்பாகுமென அமைச்சர் தெரிவித்துள்ளார். எதிர்காலத்தில் எந்த வகையிலும் மின்சாரம் துண்டிக்கப்பட மாட்டாதெனவும் அமைச்சர் தெரிவித்துள்ளார். இதேவேளை கடந்த 26ஆம் திகதி மின்சாரத்துறையுடன் சம்பந்தப்பட்ட பல அமைப்புக்கள் ஆரம்பித்த ஆர்ப்பாட்டம் தொடர்பில் கருத்து வெளியிட்டுள்ள அமைச்சர், குறித்த பிரச்சினையை தீர்ப்பதற்கு முறையான நடவடிக்கை மேற்கொள்ளப்பட்டுள்ளதாக குறிப்பிட்டுள்ளார்."}