{"Header": "71 வது தேசிய தினத்தை முன்னிட்டு சர்வமத வழிபாடுகள் இடம்பெற்றன", "Time": " பிப்ரவரி 4, 2019 13:39 ", "Content": "தேசிய தினத்திற்கு இணைவாக பிரித் வைபவமொன்று கொழும்பு 7 சுதந்திர இல்லத்தில் இடம்பெற்றது. அஸ்கிரிய பீடாதிபதி சங்கைக்குரிய வரகாகொட ஞானரத்ன தேரர் மல்வத்து பீடத்தின் அனுநாக்கர் சங்கைக்குரிய ஆனமடுவே தம்மதிசி தேரர்களின் அனுஷாசனைகளின் பிரகாரம் கொழும்பு 7 யிலுள்ள சம்போதி விகாரையில் சங்கைக்குரிய பொரந்தே வஜிர ஞான தேரரின் ஆலோசனையின் பெயரில் பின்கம நிகழ்வொன்று இடம்பெற்றது. புத்தசாசன மற்றும் வடமேல் மாகாண அபிவிருத்தி அமைச்சர் காமின ஜயவிக்கிரம பேரேரா உள்ளிட்ட மகா சங்கத்தினர் ஏராளமானோர் இதில் கலந்துகொண்டனர். 000 கொள்ளுப்பிட்டிய பொல்வத்த தர்ம தித்தியாராம விகாரையில் இன்று அதிகாலையில் சமய நிகழ்வொன்று இடம்பெற்றது. ஸ்ரீ லங்கா ராம்ன்ய நிக்காவின் மகாநாயக்கர் சங்கைகுரிய நாப்பான ப்ரேமசிறி தேரரின் அனுசாஷனத்தின் பெயரில் சங்கைக்குரிய வெத்தெர மஹிந்த தேரரின் தலைமையில் பின்கம நிகழ்வொன்று இடம்பெற்றது. இதில் பிரதமர் ரணில் விக்கிரமசிங்க அமைச்சர் காமினி ஜயவிக்கிரம பெரேரா, பௌத்த சமய அலுவல்கள் ஆணையாளர் நாயகம் சுனந்த தேசப்பெரும் உட்பட பலர் கலந்துகொண்டனர். 000 பம்பலப்பட்டிய மாணிக்க பிள்ளையார் ஆலயத்தில் இன்று முற்பகல் இந்து சமய வழிபாடுகள் இடம்பெற்றன. இதில் அமைச்சர்களான மனோ கணேஷன், பழனி திகாம்பரம், ராஜாங்க அமைச்சர் விஜயகலா மகேஷ்வரன் இந்து சமய கலாசார அலுவல்கள் திணைக்களத்தின் பணிப்பாளர் ஏ.உமா மகேஷ்வரன் ஆகியோர் கலந்துகொண்டனர். 000 ஜாவத்தை ஜூம்மா பள்ளிவாசலில் இஸ்லாமிய வழிபாடுகள் இடம்பெற்றன. இதில் அமைச்சர்களான. எம்.எச்.ஏ ஹலீம், ரவூப் ஹக்கீம், ரிசாட் பதியுதீன், கபீர் ஹாசிம், இராஜங்க அமைச்சர்களான எம்.கே.எம். பைசால், எம்.எச்.எம். ஹரீஸ் ஆகியோர் கலந்துகொண்டனர். 00 கொழும்பு கொம்பனி வீதியிலுள்ள புனித ஜபமாலை ஆலயத்தில் கிறிஸ்த்த சமய வழிபாடுகள் இடம்பெற்றன. அதிமேற்றாணியார் கருதினால் மெல்கம் ஆண்டகை தலைமையில் இடம்பெற்ற நிகழ்வில் அமைச்சர்களான ஜோன் அமரதுங்க , பாராளுமன்ற உறுப்பினர் எக்டர் ஹபுகாமி உட்பட பலர் கலந்துகொண்டனர்."}