{"Header": "வெல்லவாய – தனமல்வில வாகன விபத்தில் இருவர் பலி : நால்வர் காயம்", "Time": " செப்டம்பர் 1, 2018 11:59 ", "Content": "வெல்லவாய – தனமல்வில வீதியில் இடம்பெற்ற வாகன விபத்தில் இருவர் உயிரிழந்துள்ளதுடன், மேலும் நாலவர் காயமடைந்துள்ளனர். காயமடைந்தவர்களில் விமானப்படையை சேர்ந்த இருவரும் உள்ளடங்குவதாக தனமல்வில பொலிஸார் தெரிவித்துள்ளனர். வெல்லவாய – தனமல்வில வீதியின் தெலுல்ல கணிஷ்ட வித்தியாலயத்திற்கு முன்னால் விபத்து இடம்பெற்றுள்ளது. விமானப்படைக்கு சொந்தமான கெப் வண்டியொன்றும், வேன் ஒன்றும் ஒன்றோடு, ஒன்று மோதி விபத்துக்குள்ளாகியுள்ளது. சம்பவம் தொடர்பான மேலதிக விசாரணைகளை தனமல்வில பொலிஸார் முன்னெடுத்துள்ளமை குறிப்பிடத்தக்கது."}