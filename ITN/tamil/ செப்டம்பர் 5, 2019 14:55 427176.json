{"Header": "அமெரிக்க பெடரல் வர்த்தக ஆணையகத்தால் யூடியூப் நிறுவனத்திற்கு 170 மில்லியன் டொலர் அபராதம்", "Time": " செப்டம்பர் 5, 2019 14:55 ", "Content": "அமெரிக்காவின் பெடரல் வர்த்தக ஆணையகத்தால் யூடியூப் நிறுவனத்திற்கு 170 மில்லியன் டொலர் அபராதம் விதிக்கப்பட்டது. பெற்றோர்களின் அனுமதியின்றி 13 வயதிலும் குறைந்த சிறுவர்கள் தொடர்பான தகவல்களை திரட்டியமை குறித்து இவ்விணயத்தலம் மீது குற்றஞ்சுமத்தப்பட்டது, இதன் மூலம் சிறுவர்களின் தனிப்பட்ட உரிமைகள் மீறப்பட்டுள்ளதாக தெரிவித்தே இவ் அபராதம் விதிக்கப்பட்டது, குறித்த வயதெல்லையை கொண்ட சிறுவர்களை இலக்காக கொண்டு வர்த்தக விளம்பரங்களை ஒளிபரப்பு செய்யும் நோக்கில் இவ்வாறு தகவல்கள் திரட்டப்பட்டுள்ளதாக அமெரிக்க பெடரல் வர்த்தக ஆணையகம் தெரிவித்துள்ளது. யூடியூப் நிறுவனத்தின் இச் செயல்பாட்டினால் சிறுவர் தனியுரிமை சட்டமூலம் மீறப்பட்டுள்ளதாகவும் அவ் ஆணையகம் மேலும் தெரிவித்துள்ளது. இதேவேளை இவ் அபராத பணத்தை செலுத்துவதற்கு கூகுல் நிறுவனம் இணக்கம் தெரிவித்துள்ளது."}