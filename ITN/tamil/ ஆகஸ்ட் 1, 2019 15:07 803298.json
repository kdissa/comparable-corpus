{"Header": "பங்களாதேஷ் அணியுடனான ஒருநாள் தொடர் இலங்கை வசம்", "Time": " ஆகஸ்ட் 1, 2019 15:07 ", "Content": "பங்களாதேஷ் அணியுடனான ஒருநாள் தொடரை 3-0 என்ற கணக்கில் இலங்கை அணி கைப்பற்றியது. நேற்று இடம்பெற்ற 3 வதும் இறுதியுமான ஒருநாள் போட்டியில் இலங்கை அணி 122 ஓட்டங்களால் வெற்றி பெற்றது. கொழும்பு ஆர் பிரேமதாச அரங்கில் இடம்பெற்ற இப்போட்டியில் முதலில் களமிறங்கிய இலங்கை அணி 13 ஓட்டங்களை பெற்றிருந்த போது அதன் முதலாவது விக்கட் வீழ்ந்தது. அணி தலைவர் திமுத் கருணாரத்ன 46 ஓட்டங்களை பெற்றுக் கொடுத்தார். 4 வது விக்கட்டுக்காக எஞ்சலோ மெத்திவ்ஸ் குசன் மென்டிஸ் ஆகியோர் 101 ஓட்டங்களை பகிர்ந்து கொணடனர். இலங்கை சார்பில் அதிகபட்சமாக எஞ்சலோ மெத்திவ்ஸ் 87 ஓ;ட்டங்களை பெறறார். இறுதியில் இலங்கை அணி 50 ஓவர்கள் முடிவில் 8 விக்கட்டுக்களை இழந்து 294 ஓட்டங்களை பெற்றது. பங்களாதேஷ் சார்பில் சபியுல் இஸ்லாம் சௌமியா சர்கார் ஆகியோர் தலா 3 விக்கட்டுக்களை வீழ்த்தினர். 295 ஓட்டங்கள் பெற்றால் வெற்றி எனும் இலக்குடன் களமிறங்கிய பங்களாதேஷ் அணிக்கு இலங்கை பந்து வீச்சாளர்கள் கடும் நெருக்கடியை கொடுத்தனர். அவ்வணியின் முதல் 4 விக்கட்டுக்கள் 60 ஓட்டங்களுக்கு வீழ்ந்தனர். சௌமியா சர்கார் 69 ஓட்டங்களை அவ்வணி சார்பில் பெற்றுக் கொடுத்தார் இறுதியில் பங்களாதேஷ் அனைத்து விக்கட்டுக்களையும் இழந்து 172 ஒட்டங்களை மாத்திரமே பெற்றது. இலங்கை சார்பில் தசுன் சானக 3 விக்கட்டுக்களை வீழ்த்தினார். ஆட்டநாயகன் மற்றும் தொடர் நாயகனாக எஞ்சலோ மெத்திவ்ஸ் தெரிவானார. இப்போட்டியை தொடர்ந்து கிரிககட் துறையிலிருந்து ஓய்வு பெற்ற இலங்கை அணியின் வேகப்பந்து வீச்சாளரான நுவன் குலசேரகவுக்கு பிரியாவிடை வழங்கும் வைபவமும் இடம்பெற்றது."}