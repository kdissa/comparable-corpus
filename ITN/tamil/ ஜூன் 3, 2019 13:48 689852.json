{"Header": "ஆளுநர்களான அசாத் சாலி, ஹிஸ்புல்லா இராஜினாமா", "Time": " ஜூன் 3, 2019 13:48 ", "Content": "மேல் மாகாண ஆளுநர் அசாத் சாலி மற்றும் கிழக்கு மாகாண ஆளுநர் எம்.எல்.ஏ.எம்.ஹிஸ்புல்லா ஆகியோர் தமது ஆளுநர் பதவிகளை இராஜினாமா செய்துள்ளனர். இதற்கான கடிதத்தை அவர்கள் ஜனாதிபதியிடம் ஒப்படைத்துள்ளதாக ஜனாதிபதி ஊடகப்பிரிவின் டுவிட்டர் பக்கத்தில் குறிப்பிடப்பட்டுள்ளது. இதேவேளை ஜனாதிபதி ஹிஸ்புல்லா மற்றும் அசாத் சாலியின் இராஜினாமா கடிதங்களை ஏற்றுக்கொண்டுள்ளதாக ஜனாதிபதி ஊடகப்பிரிவின் உத்தியோகபூர்வ டுவிட்டர் தளம் உறுதிப்படுத்தியுள்ளது. இன்று மதியம் ஜனாதிபதி மைத்திரிபால சிறிசேனவுக்கும், ஸ்ரீலங்கா சுதந்திர கட்சி உறுப்பினர்களுக்குமிடையில் விசேட கலந்துரையாடலொன்று ஜனாதிபதி செயலகத்தில் இடம்பெற்றது. இதில் மேல் மாகாண ஆளுநர் அசாத் சாலி மற்றும் கிழக்கு மாகாண ஆளுநர் ஹிஸ்புல்லா ஆகியோர் கலந்துகொண்டிருந்தமை குறிப்பிடத்தக்கது."}