{"Header": "வாகன விபத்தில் பெண்ணொருவர் உயிரிழப்பு", "Time": " ஆகஸ்ட் 4, 2018 12:24 ", "Content": "கம்பொல, வெலகெதர பிரதேசத்தில் இடம்பெற்ற வாகன விபத்தில் பெண்ணொருவர் உயிரிழந்துள்ளார். பஸ் வண்டியிலிருந்து இறங்கிய குறித்த பெண், முன்னால் சென்று வீதியை கடக்க முற்பட்டுள்ளார். இதன்போது குறித்த பெண் மீது பஸ் வண்டி மோதி விபத்து இடம்பெற்றுள்ளதாக பொலிஸார் தெரிவித்துள்ளனர். இதில் பலத்த காயமடைந்த பெண் கம்பொல வைத்தியசாலையில் அனுமதிக்கப்பட்டதன் பின்னர் உயிரிழந்துள்ளார். வெட்டகேதெனிய பிரதேசத்தை சேர்ந்த பெண்ணே சம்பவத்தில் பலியாகியுள்ளார். விபத்துடன் தொடர்புடைய பஸ் வண்டியின் சாரதி கைதுசெய்யப்பட்டுள்ளார். கம்பொல பொலிஸார் மேலதிக விசாரணைகளை முன்னெடுத்துள்ளனர்."}