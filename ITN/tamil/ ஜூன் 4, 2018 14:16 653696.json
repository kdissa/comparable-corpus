{"Header": "விநாயகர் வழிபாட்டுடன் கும்பாபிஷேக நிகழ்வு  பக்தி பரவசத்துடன் நடைபெற்றது.", "Time": " ஜூன் 4, 2018 14:16 ", "Content": "பாண்டிருப்பு அருள் மிகு ஸ்ரீ சித்திரவேலாயுத தேவஸ்தான வருடாந்த கும்பாபிஷேக நவோத்திர சத சங்காபிஷேக திருவிழாவின் 11 ஆம் நாள் சடங்குகளான சப்பர திருவிழா பாற்குட பவணி, சங்காபிஷேக கிரியைகள் பக்தி பரவசத்துடன் இடம்பெற்றன. கடந்த மே மாதம் 23 ஆம் திகதி விநாயகர் வழிபாட்டுடன் கும்பாபிஷேக நிகழ்வு ஆரம்பமாகியது. கடந்த 10 தினங்களாக உற்சவகால கிரியைகளான புண்ணியாகவாசனம், வாஸ்துசாந்தி, வசந்த மண்டப பூஜை, சுவாமி உள்வீதி உலா இடம்பெற்று நேற்று சப்பர திருவிழா இடம்பெற்றது. பாண்டிருப்பு விஷ்ணு தேவாலயத்திலிருந்து பால்குட பவணி ஆரம்பமாகியது. இதில் பெருந்தொகையான பெண்கள் மற்றும் ஆண்கள் கலந்து கொண்டனர். இன்று காலை 7 மணிக்கு திருபொற்சுன்ன சூர்நோற்சவ ஆராதணையும் நண்பகல் மகோற்சவ பூஜை, தீர்த்தோற்சவம் இடம்பெற்றது. இன்று வள்ளி தெய்வானை சமேத ஸ்ரீ சித்திர வேலாயுத பெருமானுக்கு சுப முகூர்த்ததில் மணவாள கோல திருமாங்கல்யதாரன திருப்பொன்னூஞ்சல் இடம்பெற்று கிரியைகள் யாவும் இடம்பெறும்."}