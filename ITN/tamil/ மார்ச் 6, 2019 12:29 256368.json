{"Header": "பிலிப்பைன்சில் சக்தி வாய்ந்த நிலநடுக்கம்", "Time": " மார்ச் 6, 2019 12:29 ", "Content": "பிலிப்பைன்சில் இன்று சக்திவாய்ந்த நிலநடுக்கமொன்று பதிவாகியுள்ளது. 5.7 ரிக்டர் அளவில் நிலநடுக்கம் உணரப்பட்டுள்ளதாக ஐரோப்பிய நிலநடுக்க கண்காணிப்பு மையம் தெரிவித்துள்ளது. பிலிப்பைன்சின் தவாவ் நகரிலிருந்து 211 கிலோமீற்றர் தூரத்தில் கடலுக்கு அடியில் 60 கிலோமீற்றர் ஆளத்தில் நிலநடுக்கம் மையம் கொண்டுள்ளது. ஆரம்பத்தில் நிலநடுக்கம் 6.0 அலகாக பதிவாகியதாக அறிவிக்கப்பட்டது. எனினும் சில நிமிடங்களின் பின்னர் 5.7 என கண்காணிப்பு மையத்தினால் தெரிவிக்கப்பட்டது. நிலநடுக்கத்தினால் கட்டிடங்கள் அதிர்வுக்குள்ளாகியதாக பிலிப்பைன்ஸ் தகவல்கள் தெரிவிக்கின்றன. இந்நிலையில் குறித்த நிலநடுக்கத்தினால் சுனாமி எச்சரிக்கை எவையும் விடுக்கப்படவில்லையென சர்வதேச செய்திகள் தெரிவிக்கின்றன."}