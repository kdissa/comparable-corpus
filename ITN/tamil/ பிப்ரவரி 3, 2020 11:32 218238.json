{"Header": "நாடளாவிய ரீதியில் மரக்கன்றுகளை நடும் வேலைத்திட்டம் இன்று ஆரம்பம்", "Time": " பிப்ரவரி 3, 2020 11:32 ", "Content": "நாட்டின் 72 வது சுதந்திர தினம் நாளை கொண்டாடப்படவுள்ளது. இதனை முன்னிட்டு நாடளாவிய ரீதியில் மரக்கன்றுகளை நடும் வேலைத்திட்டம் இன்று ஆரம்பமாகியுள்ளது. அனைத்து மாவட்ட செயலாளர் அலுவலகங்கள் மற்றும் பிரதேச செயலாளர் அலுவலகங்கள் உட்பட கிராம சேவகர்களின் ஒத்துழைப்புடன் மரக்கன்றுகள் நடும் செயற்பாடு முன்னெடுக்கப்படுவதாக உள்நாட்டலுவல்கள் அமைச்சின் செயலாளர் கே.ஜி.தர்மதிலக்க தெரிவித்துள்ளார். மரக்கன்றுகளை நடும் வேலைத்திட்டத்திற்கு பொதுமக்கள் தமது ஒத்துழைப்புக்களை வழங்கவேண்டுமெனவும் கோரிக்கை விடுக்கப்பட்டுள்ளது."}