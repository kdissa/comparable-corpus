{"Header": "மாலைதீவில் கைதுசெய்யப்பட்ட இலங்கை மீனவர்களில் 21 பேர் விடுதலை", "Time": " மார்ச் 6, 2019 12:34 ", "Content": "மாலைதீவில் கைதுசெய்யப்பட்ட இலங்கை மீனவர்கள் 25 பேரில் 21 பேர் விடுவிக்கப்பட்டுள்ளனர். அரசாங்கத்தின் தலையீட்டின் கீழ் 21 மீனவர்கள் விடுவிக்கப்பட்டுள்ளதாக கடற்றொழில் அமைச்சர் பி.ஹெரிசன் தெரிவித்துள்ளார். மேலும் விசாரணைகள் நிறைவடையும் வரை கைதுசெய்யப்பட்டவர்களில் நால்வர் மாலைதீவு அரசாங்கத்தால் தடுத்து வைக்கப்பட்டுள்ளனர். அவர்களை விடுவிப்பதற்கான கலந்துரையாடல்களை மாலைதீவு தூதரகம் ஊடாக முன்னெடுக்கவுள்ளதாக அமைச்சர்  தெரிவித்துள்ளார். விடுவிக்கப்பட்ட 21 பேரிடமும் கடவுச்சீட்டு இல்லாத காரணத்தினால் அவர்களுக்கான கடவுச்சீட்டு பெற்றுக்கொடுக்கப்பட்டு விமானம் மூலம் அவர்களை நாட்டுக்கு அழைத்துவருவதற்கான நடவடிக்கைகள் மேற்கொள்ளப்படுமென அமைச்சர் பி.ஹெரிசன் தெரிவித்துள்ளார்."}