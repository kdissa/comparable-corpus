{"Header": "கொலன்னாவை  எரிபொருள் குழாய் தொகுதியை புனரமைக்க நடவடிக்கை", "Time": " ஜூலை 5, 2019 15:13 ", "Content": "துறைமுகத்திலிருந்து கொலன்னாவை வரை எரிபொருளை எடுத்துச்செல்லும் குழாய் தொகுதியை நவீனமயப்படுத்துவதற்கு தேவையான நடவடிக்கைகள் எடுக்கப்படுமென அமைச்சர் கபீர் ஹாசிம் தெரிவித்துள்ளார். இப்பகுதியில் வசித்தவர்களுக்கு மாற்று இடங்களில் வீடுகளை வழங்குவதற்கு நடவடிக்கை எடுப்பதாகவும் தெரிவித்த அமைச்சர் மேலும் கருத்து தெரிவிக்கையில், “அமைச்சர் ரவி கருணாநாயக்கவும் நானும் பேச்சுவார்த்தை நடாத்தி 289 பேருக்கு மேலதிகமாக வீடமைப்பு வசதிகளை ஏற்படுத்திக்கொடுப்பதற்காக திறைசேரியினதும் பெற்றோலிள வள அமைச்சினதும் தலையீட்டுடன் கொடுப்பனவுகளை வழங்க நிதி அமைச்சருடன் இணக்கம் எட்டப்பட்டது. இத்தொகைக்கும் அங்கீகாரம் கிடைத்தது. உடனடியாக 500 மில்லியன் ரூபா ஒதுக்கப்படும். எஞ்சிய தொகையும் வழங்கப்படுமென்ற இணக்கப்பாடு எட்டப்பட்டது. இப்பணிகளை மீண்;டும் தொடருமாறு அப்பகுதிக்கு சென்று ஆலோசனை வழங்கப்பட்டது. எமது நாட்டில் 75 ஆண்டுகள் பழமை வாய்ந்த குழாய்த் தொகுதிகளை மாற்றுவதற்கு பல்வேறு காரணங்களால் முடியாதுபோயுள்ளது” என தெரிவித்தார்."}