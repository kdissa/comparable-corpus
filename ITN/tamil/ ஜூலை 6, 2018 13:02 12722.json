{"Header": "இறப்பர் உற்பத்தியை அபிவிருத்தி செய்வதற்காக புதிய வேலைத்திட்டம்", "Time": " ஜூலை 6, 2018 13:02 ", "Content": "இறப்பர் உற்பத்தியை அபிவிருத்தி செய்வதற்காக புதிய வேலைத்திட்டம் முன்னெடுக்கப்படவுள்ளது. இதற்காக சீனாவின் ஒத்துழைப்பும் பெறப்படும். தற்போது உலக சந்தையில் காணப்படும் நிலையுடன் இலங்கை இறப்பருக்கு போட்டித்தன்மையை ஏற்படுத்த முடியாத சூழல் காணப்படுகிறது. இலங்கையில் இறப்பர் உற்பத்திக்கான செலவு அதிகரித்துள்ளமையே இதற்கு காரணமாகும். குறித்த நிலையை முகாமைத்துவப்படுத்துவதற்காக இறப்பர் பால் உற்பத்தியை அதிகரிக்க திட்டமிடப்பட்டுள்ளது. மீளவும் இறப்பர் பயிர்செய்கையை ஆரம்பித்தல், உரிய நேரத்தில் இறப்பர் பாலை சேகரித்தல் உட்பட பல்வேறு யோசனைகள் முன்வைக்கப்பட்டுள்ளன. இதேவேளை இலங்கையின் இறப்பர் உற்பத்தி துறையை அபிவிருத்தி செய்வதற்காக சீன 50 மில்லியன் டொலரை வழங்க முன்வந்துள்ளது."}