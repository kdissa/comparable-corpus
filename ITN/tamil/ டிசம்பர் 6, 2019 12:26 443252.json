{"Header": "மிளகு, கறுவா உட்பட சிறு ஏற்றுமதி பயிர்களுக்கு  இறக்குமதி மற்றும் மீள் ஏற்றுமதிக்கு தடை", "Time": " டிசம்பர் 6, 2019 12:26 ", "Content": "மிளகு , பாக்கு, இஞ்சி, கறுவா, உள்ளிட்ட பல சிறு ஏற்றுமதி பயிர்கள் இறக்குமதி மற்றும் மீள் ஏற்றுமதியை தடை செய்ய நிதி அமைச்சு தீர்மானித்துள்ளது. தேசிய ரீதியில் இந்த பயிர்களை அபிவிருத்தி செய்து மற்றும் விவசாயிகளுக்கு நிவாரணம் வழங்கும் நோக்கிலேயே இந்த தீர்மானம் மேற்கொள்ளப்பட்டுள்ளதாக நிதி அமைச்சு தெரிவித்துள்ளது. இதேநேரம் கடந்த ஆட்சியின் போது நட்டமீட்டும் வகையிலிருந்த மிளகின் விலை தற்போது உயர்ந்துள்ளதாக தெரிவிக்கப்படுகிறது. பதுளை மாவட்டத்தில் ஹாலிஎல, கெட்டவல, போகொட மற்றும் பனாகண்ணிய ஆகிய கிராமங்களில் பாரியளவில் மிளகு உற்பத்தி செய்யப்படுகிறது. தமது உற்பத்திகளுக்கு உயர்ந்தபட்ச விலை கிடைக்கப்பெறுவது தொடர்பாக விவசாயிகள் நன்றி தெரிவித்துள்ளனர். விலை குறைந்ததையடுத்து கைவிடப்பட்டிருந்த மிளகு உற்பத்தியை மீண்டும் ஆரம்பிப்பதற்கு தாம் நடவடிக்கை எடுத்துள்ளதாக விவாசாயிகள் தெரிவித்துள்ளனர்."}