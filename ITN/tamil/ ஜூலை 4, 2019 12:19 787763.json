{"Header": "ஈராக் இராணுவத்தினர் மேற்கொண்ட தாக்குதலில் 18 ஐ.எஸ். பயங்கரவாதிகள் உயிரிழப்பு", "Time": " ஜூலை 4, 2019 12:19 ", "Content": "ஈராக் இராணுவத்தினர் மேற்கொண்ட தாக்குதலில் 18 ஐ.எஸ். பயங்கரவாதிகள் உயிரிழந்துள்ளனர். சிரியா, ஜோர்தான் மற்றும் சவுதி அரேபியா ஆகிய நாடுகளுடன் எல்லை பகுதியை கொண்டிருக்கும் ஈராக்கின் அன்பர் பாலைவன பகுதியில் ஐ.எஸ். பயங்கரவாதிகள் நிலைகொண்டுள்ளனர். இந்நிலையில், அவர்களை கட்டுப்பாட்டுக்குள் கொண்டுவர ஈராக் பாதுகாப்பு படை மற்றும் அமெரிக்கா தலைமையிலான கூட்டணி படைகள் தாக்குதல்களை நடத்தி வருகின்றன. இதேவேளை கடந்த 2017ஆம் ஆண்டு இறுதியில் நாடு முழுவதும் ஈராக் பாதுகாப்பு படையினர் மேற்கொண்ட தீவிரமான தாக்குதலில் ஐ.எஸ். பயங்கரவாதிகள் முழுமையாக தோற்கடிக்கப்பட்டமையும் குறிப்பிடத்தக்கது."}