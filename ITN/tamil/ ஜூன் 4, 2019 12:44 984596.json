{"Header": "ஈராக்கில் மேலும் இரு பிரான்ஸ் பிரஜைகளுக்கு மரணதண்டனை", "Time": " ஜூன் 4, 2019 12:44 ", "Content": "ஈராக்கில் மேலும் இரு பிரான்ஸ் பிரஜைகளுக்கு மரணதண்டனை விதிக்கப்பட்டுள்ளது. ஜிகாத் பயங்கரவாத அமைப்புடன் தொடர்புடையவர்கள் என்ற குற்றச்சாட்டின் பேரில் கைதுசெய்யப்பட்ட இரு பிரான்ஸ் பிரஜைகளுக்கு பாக்தாத் பயங்கரவாத தடுப்பு நீதிமன்றம் நேற்று மரணதண்டனை விதித்து தீர்ப்பளித்துள்ளது. கடந்த வாரம் பக்தாத் நகர நீதிமன்றம் பயங்கரவாதிகள் 9 பேருக்கு மரணதண்டனை விதித்தது. அதற்கமைய இதுவரை ஈராக் நீதிமன்றம் பயங்கரவாதிகள் 11 பேருக்கு மரணதண்டனை விதித்துள்ளமை குறிப்பிடத்தக்கது."}