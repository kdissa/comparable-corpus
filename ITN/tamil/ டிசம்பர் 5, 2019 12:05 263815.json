{"Header": "யாழில் டெங்கு நோய் தொடர்பில் பொதுமக்கள் விழிப்புடன் இருக்குமாறு மாநகர முதல்வர் வேண்டுகோள்", "Time": " டிசம்பர் 5, 2019 12:05 ", "Content": "யாழில் டெங்கு நோய் தொடர்பில் பொதுமக்கள் விழிப்புடன் இருக்குமாறு மாநகர முதல்வர் இம்மானுவேல் ஆர்னோல்ட் தெரிவித்துள்ளார். தங்களது வீடு மற்றும் சுற்றுச் சூழலை விரைந்து சுத்தப்படுத்துமாறு முதல்வர் பொதுமக்களை கேட்டுக்கொண்டுள்ளார். பிளாஸ்டிக், பொலித்தீன், கண்ணாடிக் குவளைகள் மற்றும் இதர குப்பை கழிவுகளை உரிய முறையில் தரம்பிரித்து அகற்றுமாறும் அறிவுறுத்தப்பட்டுள்ளது. இந்நிலையில் டெங்கு நோய்த்தாக்கத்தை உடனடியாக கட்டுப்படுத்துவதற்கான மாநகரசபையின் வழமையான வட்டார திண்மக் கழிவகற்றல் நடைமுறையில் ஏற்பாடுகள் மேற்கொள்ளப்பட்டுள்ளதாக முதல்வர் குறிப்பிட்டுள்ளார். இதேவேளை மாநகர சுகாதாரப் பிரிவினர் மற்றும் சுற்றாடல் பிரிவு பொலிஸார் தங்கள் வீடுகளை பரிசோதிக்க வரும்போது நுளம்புபெருகும் இடங்கள் உங்கள் வீட்டு சூழலில் தென்பட்டால் உரிய சட்ட நடவடிக்கை எடுக்கப்படுமென யாழ். மாநகர முதல்வர் இம்மானுவேல் ஆர்னோல்ட் மேலும் தெரிவித்துள்ளார்."}