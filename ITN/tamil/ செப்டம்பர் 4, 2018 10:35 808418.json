{"Header": "பாகிஸ்தானில் இன்று ஜனாதிபதி தேர்தல்", "Time": " செப்டம்பர் 4, 2018 10:35 ", "Content": "பாகிஸ்தானில் இன்று ஜனாதிபதி தேர்தல் இடம்பெறவுள்ளது. பாகிஸ்தான் ஜனாதிபதி மம்னூன் ஹுசைனின் பதவிக்காலம் எதிர்வரும் 9ம் திகதியுடன் நிறைவடையவுள்ள நிலையில் ஜனாதிபதி தேர்தல் இடம்பெறவுள்ளது. இதற்கான சகல ஏற்பாடுகளும் பூர்த்தியடைந்துள்ளதாக அந்நாட்டு தேர்தல்கள் ஆணைக்குழு தெரிவித்துள்ளது. தேர்தல் வேட்பாளர்களாக தெஹ்ரிக் ஈ இன்ஷாப் கட்சி சார்பில் ஆரிப் அல்வி, மக்கள் கட்சி சார்பில் சவுத்ரி அட்சாஸ், ஜமைத் இ உலமே கட்சி சார்பில் மௌலானா பசல் உர் ரஹ்மான் ஆகியோர் போட்டியிடுகின்றமை குறிப்பிடத்தக்கது."}