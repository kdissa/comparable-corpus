{"Header": "புதுடில்லியில் கைத்தொழிற்சாலையொன்றில் ஏற்பட்ட தீயினால் 7 பேர் பலி", "Time": " ஜனவரி 4, 2019 13:17 ", "Content": "இந்தியாவின் புதுடில்லி நகரிலுள்ள கைத்தொழிற்சாலையொன்றில் ஏற்பட்ட தீயினால் 7 பேர் உயிரிழந்துள்ளனர். மின்விசிறி தயாரிக்கும் தொழிற்சாலையொன்றிலேயே இந்த தீ ஏற்பட்டுள்ளது. கேஸ் சிலிண்டர் ஒன்றில் ஏற்பட்ட கசிவு காரணமாகவே இந்த தீ ஏற்பட்டுள்ளதாக தெரிவிக்கப்பட்டுள்ளது. உயிரிழந்தோரில் 5 வயதுடைய பிள்ளையொன்றும் உள்ளடங்குவதாக இந்திய தகவல்கள் தெரிவிக்கின்றன. இந்நிலையில் கைத்தொழிற்சாலைக்குள் சிக்குண்ட 8 பேர் மீட்டெடுக்கப்பட்டுள்ளனர். கைத்தொழிற்சாலை உரிமையாளருக்கு எதிராக நீதிமன்றத்தில் வழக்கொன்று தாக்கல் செய்யப்பட்ட அதேவேளை அவர் இதுவரை நீதிமன்றில் ஆஜராகவில்லையென தெரிவிக்கப்படுகிறது."}