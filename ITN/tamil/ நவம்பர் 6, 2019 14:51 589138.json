{"Header": "காலநிலை மாற்றத்தால் ஏற்படும் அபாயம் குறித்து விஞ்ஞானிகள் எச்சரிக்கை", "Time": " நவம்பர் 6, 2019 14:51 ", "Content": "உலகம் காலநிலை அவசர நிலையை எதிர்கொள்வதாக உலக விஞ்ஞானிகள் குழு தெரிவித்துள்ளது. உலகளாவிய ரீதியாக சுமார் 11 ஆயிரம் விஞ்ஞானிகளை கொண்ட குழுக்கள் காலநிலை தொடர்பான அவசர நிலை குறித்து ஆய்வுகளை மேற்கொண்டு வருகின்றன. 40 ஆண்டுகால தரவுகளின் அடிப்படையில் மேற்கொள்ளப்பட்ட குறித்த ஆய்வினூடாக, நெருக்கடிக்கு தீர்வுகாண அரசாங்கங்கள் தவறியுள்ளதாக விஞ்ஞானிகள் சுட்டிக்காட்டியுள்ளனர். ஆழமான தொலைநோக்கு மாற்றங்களின்றி மனிதகுலம் பல்வேறு துன்பங்களை எதிர்கொண்டு வருவதாகவும் விஞ்ஞானிகள் தெரிவிக்கின்றனர். மேலும் காலநிலை மாற்றத்தால் ஏற்படும் அச்சுறுத்தலைப்பற்றி எச்சரிக்க வேண்டிய தார்மிக கடமை தமக்கு இருப்பதாகவும் அவர்கள் தெரிவிக்கின்றனர். செய்மதி தரவுகளின் அடிப்படையில் கடந்த மாதம் உலகில் அதிக வெப்பம் பதிவாகியுள்ளது. இதேவேளை குறித்த புதிய ஆய்வு வெறுமனே உலகளாவிய மேற்பரப்பு வெப்பநிலையை மாத்திரம் அளவிடுவது அல்ல. மாறாக வெப்ப அதிகரிப்பால் உலகில் உண்மையாக ஏற்படக்கூடிய ஆபத்துக்களை சுட்டிக்காட்டுவதே தமது நோக்கமெனவும் விஞ்ஞானிகள் தெரிவித்துள்ளனர்."}