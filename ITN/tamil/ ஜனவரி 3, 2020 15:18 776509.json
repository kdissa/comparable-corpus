{"Header": "தேசிய கல்விக் கொள்கை விரைவில் வெளியிடப்படும்", "Time": " ஜனவரி 3, 2020 15:18 ", "Content": "தேசிய கல்விக் கொள்கை விரைவில் வெளியிடப்படுமென இராஜாங்க அமைச்சர் ரஞ்சித் சியம்பலாபிட்டிய தெரிவித்துள்ளார். நாட்டில் அரசியல் சூழ்நிலைகள் மாறும் சந்தர்ப்பத்தில் கல்விச் செயற்பாடுகளும் மாற்றமடைகின்றன. இதனால் அதிகளவான நெருக்கடிகள் ஏற்படுகின்றன. இந்நிலையில் யார் மாறினாலும் கல்விக் கோட்பாடுகள் மாற்றமடையாத வகையில், தேசிய கல்விக் கொள்கை உறுவாக்கப்படவுள்ளதாக அவர் குறிப்பிட்டுள்ளார். கல்வித்துறையில் காணப்படும் ஏற்றத்தாழ்வு காரணமாக மாணவர்களை பாடசாலைகளை சேர்ப்பதில் போட்டித்தன்மை நிலவுகிறது. தேசிய கல்விக் கொள்கையினூடாக குறித்த விடயத்திற்கும் தீர்வு பெற்றுக்கொடுக்கப்படுமெனவும் இராஜாங்க அமைச்சர் ரஞ்சித் சியம்பலாபிட்டிய தெரிவித்துள்ளார்."}