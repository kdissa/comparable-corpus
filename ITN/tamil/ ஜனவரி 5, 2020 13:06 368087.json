{"Header": "லிபிய தலைநகரில் இடம்பெற்ற விமான தாக்குதலில் 28 பேர் பலி", "Time": " ஜனவரி 5, 2020 13:06 ", "Content": "லிபிய தலைநகர் திரிபோலியிலுள்ள கிளர்ச்சியாளர்களுக்கு சொந்தமான பாடசாலையை இலக்கு வைத்து விமானத்தாக்குதல் நடத்தப்பட்டுள்ளது. இதில் 28 பேர் கொல்லப்பட்டுள்ளதுடன் மேலும் பலர் காயமடைந்துள்ளனர். கிழக்கு லிபியாவில் ஆதிக்கம் செலுத்தி வரும் ஜெனரல் காலிபா ஹப்தார் தலைமையிலான கிளர்ச்சிக்குழு குறித்த பாடசாலை நிர்வாகத்தை முன்னெடுத்து வந்துள்ளது. லிபியாவிலுள்ள ஐ.நா. ஆதரவு அரசாங்கம் குறித்த கிளர்ச்சிக்குழுவுக்கு எதிராக தாக்குதல்களை நடத்தி வருகின்றது. இந்நிலையில் பாடசாலையை இலக்கு வைத்து நடத்தப்பட்ட தாக்குதலுக்கு இதுவரை எந்தவொரு தரப்பம் உரிமை கோரவில்லை. எனினும் அரச படையினர் தாக்குதலை நடத்தியிருக்கலாமென லிபிய தகவல்கள் தெரிவிக்கின்றன. இதேவேளை கடந்த 2011ம் ஆண்டு லிபிய முன்னாள் தலைவர் முஅம்மர் கடாபி கொலை செய்யப்பட்டார். இதனையடுத்து அந்நாட்டில் சிவில் யுத்தம் ஆரம்பமானது. எனினும் நாட்டின் அதிகாரம் இதுவரை எந்தவொரு தரப்பிற்கும் முழுமையாக கிடைக்கப்பெறவில்லையென்பது குறிப்பிடத்தக்கது."}