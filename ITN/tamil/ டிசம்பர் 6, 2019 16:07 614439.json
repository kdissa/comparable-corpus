{"Header": "புதையல் தோண்டிய சந்தேக நபர்கள் ஐவர் கைது", "Time": " டிசம்பர் 6, 2019 16:07 ", "Content": "புதையல் தோண்டிய சம்பவத்துடன் தொடர்புடைய சந்தேக நபர்கள் ஐவர் கைதுசெய்யப்பட்டுள்ளனர். காலி நெலும் எஹெலபிட்டிய பிரதேசத்தில் முன்னெடுக்கப்பட்ட சுற்றிவளைப்பின்போதே அவர்கள் கைதாகியுள்ளனர். இதன்போது அகழ்வுக்கென பயன்படுத்தப்பட்ட உபகரணங்கள் சிலவும் பொலிஸாரால் கைப்பற்றப்பட்டுள்ளன. கைதானவர்கள் எல்ப்பிட்டிய, ஜாஎல மற்றும் ஓபாத்த பிரதேசத்தை சேர்ந்தவர்களென தெரியவந்துள்ளது. அவர்களை இன்றைய தினம் நீதிமன்றில் ஆஜர்ப்படுத்த நடவடிக்கை எடுக்கப்பட்டுள்ளதாக பொலிஸார் தெரிவித்துள்ளனர்."}