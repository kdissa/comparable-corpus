{"Header": "இந்திய அரசின் உதவியுடன் ஐம்பதாயிரம் வீடுகளை நிர்மாணிக்கும் பணி பணிகள் ஆரமபம்", "Time": " ஜூன் 1, 2018 16:19 ", "Content": "இந்திய அரசாங்கத்தின் உதவியுடன் ஐம்பதாயிரம் வீடுகளை நிர்மாணிக்கும் பணி தற்போது முன்னெடுக்கப்பட்டு வருகின்றது. இதன் மற்றுமொரு கட்டம் மாத்தறையில் ஆரம்பித்து வைக்கப்பட்டது. மாத்தறை பிட்டபெத்தர, தென்னஹேன பகுதியில் குறைந்த வருமானம் பெறும் குடும்பங்களுக்காக இரண்டு வீடமைப்பு திட்டங்களின் நிர்மாணப்பணிகள் இலங்கைக்கான இந்திய உயர்ஸ்தானிகர் அலுவலகத்தின் கொன்சியுலர் ஜெனரல் பிரேம் கே நாயர் தலைமையில் ஆரம்பித்து வைக்கப்பட்டன. இவ்வீடமைப்பு திட்டங்களில் 48 வீடுகள் நிர்மாணிக்கப்படவுள்ளன. வீடு ஒன்றுக்கு என இந்திய அரசாங்கம் ஐந்து இலட்சம் ரூபாவை செலவிடுகின்றது. தேசிய வீடமைப்பு அதிகார சபையின் அதிகாரிகள் உள்ளிட்ட மக்கள் பிரதிநிதிகள் இதில் கலந்து கொண்டனர்."}