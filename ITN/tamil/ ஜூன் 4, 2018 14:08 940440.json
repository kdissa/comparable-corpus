{"Header": "லிந்துலை நகர சபை தலைவர் மற்றும் நகர சபை உறுப்பினர் உள்ளிட்ட நால்வர் கைது", "Time": " ஜூன் 4, 2018 14:08 ", "Content": "குழந்தையொன்றை கடத்தியமை மற்றும் விற்பனை செய்தமை தொடர்பில் நுவரெலியா லிந்துல நகர சபையின் தலைவர் மற்றும் நகர சபை உறுப்பினர் உள்ளிட்ட நால்வர் கைது செய்யப்பட்டுள்ளனர். இவர்களிடம் பொலிஸார் விசாரணைகளை மேற்கொண்டு வருகின்றனர். 5 வயதுடைய இச்சிறுமி 17 ஆம் ஆண்டு அக்கரபத்தனை போட்மோர் தோட்டத்தில் வைத்து குறித்த சிறுமி கடத்தப்பட்டார். இது தொடர்பாக நுவரெலியா பொலிஸார் மேற்கொண்ட விசாரணையை தொடர்ந்து சந்தேக நபர்கள் நேற்று கைது செய்யப்பட்டனர். தலவாக்கலை லிந்துல நகர சபையின் தலைவர் அசோக சேபால மற்றும் அந்நகர சபையின் உறுப்பினரான இஷார அனுருத்த மஞ்சநாயக்க உள்ளிட்ட மேலும் 2 சந்தேக நபர்களே இவ்வாறு கைது செய்யப்பட்டனர். சந்தேக நபர்களை நுவரெலியா மஜிஸ்திரேட் நீதிமன்றத்தில் ஆஜர்படுத்த நடவடிக்கை எடுக்கப்பட்டுள்ளது."}