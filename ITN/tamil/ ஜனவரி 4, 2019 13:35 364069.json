{"Header": "தாய்லாந்திற்கு வருகை தரும் சுற்றுலாப் பயணிகளுக்கு பபுக் சூறாவளியினால் அச்சுறுத்தல்", "Time": " ஜனவரி 4, 2019 13:35 ", "Content": "தாய்லாந்தை பாதித்துள்ள பபுக் சூறாவளி காரணமாக பல்லாயிரக்கணக்கான சுற்றுலாப் பயணிகள் தாய்லாந்திலிருந்து வெளியேறியுள்ளனர். தற்போது அங்கு பலத்த மழையுடன் கூடிய காற்று வீசுவதாக அறிவிக்கப்படுகின்றது. இச்சூறாவளி காரணமாக கடல் அலைகள் 7 அடி உயரத்திற்கு பாயக்கூடுமென தாய்லாந்து வளிமண்டலவியல் பிரிவு தெரிவிக்கின்றது. இதனால் கரையோரப் பகுதிகளில் உள்ள பாடசாலைகளும் மூடப்பட்டுள்ளன. அந்நாட்டில் பல விமான சேவைகளும் இரத்து செய்யப்பட்டுள்ளதாக அறிவிக்கப்படுகின்றது. 30 ஆண்டுகளுக்கு பின்னர் தாய்லாந்தின் கரையோரத்தை அச்சுறுத்தியுள்ள சூறாவளி இதுவாகுமென அறிவிக்கப்படுகின்றது."}