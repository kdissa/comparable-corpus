{"Header": "மலையகத்தில் நுண்கடன் நிறுவனங்களிலிருந்து அரச ஊழியர்கள் கடன் பெறுவதை தவிர்க்குமாறு கோரிக்கை", "Time": " ஆகஸ்ட் 1, 2019 13:01 ", "Content": "மலையகத்தில் நுண்கடன் நிறுவனங்களிலிருந்து அரச ஊழியர்கள் கடன் பெறுவதை தவிர்த்துக்கொள்ளுமாறு தொழிற்சங்கங்கள் கோரிக்கை விடுத்துள்ளன. குறித்த நிறுவனங்களில் கடன் பெற்று பலர் தங்களது தங்க நகைகளை அடகு வைத்து தவணைக்கட்டணங்களை செலுத்தி வருகின்றனர். மேலும் சிலர் கடனை அடைப்பதற்கு வேறு கடன்களை பெறவேண்டிய சூழ்நிலைக்கு தள்ளப்படுவதாக சுட்டிக்காட்டப்படுகிறது. மலையகத்தில் நுண்கடன் வழங்கும் நிறுவனங்கள் அதிகரித்துள்ளன. அவர்கள் பாடசாலைகளுக்கும் அரச நிறுவனங்களுக்கும் சென்று அரச ஊழியர்களை கடன்பெற தூண்டுகின்றனர். கடன் பெற்ற பின்னர் அதிகளவு வட்டி அறவிடப்படுவதாகவும் ஒருநாள் தவணைக்கட்டணம் தாமதம் ஆனாலும் அதற்கு மேலும் வட்டி அறவிடப்படுவதாகவும் தெரியவருகிறது. இதன்பொது கடமை நேரங்களில் கடன் பெற்ற அரச ஊழியர்களுக்கு தொலைபேசியில் கடனை செலுத்துமாற அழுத்தங்கள் கொடுக்கப்படுகின்றன. இதனால் பலர் நாளாந்தம் பல்வேறு அழுத்தங்களுக்கு உட்பட்டு வருவதாக சுட்டிக்காட்டப்படுகிறது. இதனால் பாடசாலை அதிபர்கள் மற்றும் அரச நிறுவன தலைவர்கள் இவ்வாறான நிறுவனங்கள் தங்கள் நிறுவனத்திற்குள் நுழைவதை அனுமதிக்க வேண்டாமென தொழிற்சங்கங்கள் அறிவுறுத்தியுள்ளன. கடன் பெறுவதற்க அரச வங்கிகள் அல்லது நிறுவன நலன்புரி அமைப்புக்களை பயன்படுத்துமாறும் நுண்கடன் நிறுவனங்களிடம் கடன்பெறுவதை தவிரித்துக்கொள்ளுமாறும் தொழிற்சங்கங்கள் மலையக அரச ஊழியர்களுக்கு அறிவுறுத்தியுள்ளன."}