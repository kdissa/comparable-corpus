{"Header": "ஊடகங்களின் போலிப்பிரச்சாரங்களுக்கு கல்வியமைச்சரின் பதில்", "Time": " ஜூலை 2, 2018 21:21 ", "Content": "அரசியல் பழிவாங்களுக்காக கல்விதுறையை பயன்படுத்த போவதில்லையென அமைச்சர் அகிலவிராஜ் காரியவசம் தெரிவித்துள்ளார். எதிர்வரும் நான்காம் திகதி அனைத்து பாடசாலைகளும் மூடப்படும் என தேசிய நாளிதழ் ஒன்றில் வெளியான பொய்யான செய்தி தொடர்பில் ஊடகங்களை அறிவுறுத்தும் ஊடகவியலாளர் சந்திப்பில் அவர் இதனை குறிப்பிட்டார். நான்காம் திக்தி அனைத்து பாடசாலைகளும் மூடப்படும் என திவயின பத்திரைகையில் பிரதான தலைப்பு செய்தி வெளியிடப்பட்டுள்ளது. இது பாரதூரமான கருத்தாகும். இது இந்நாட்டில் கல்வி பயிலும் 42 இலட்சம் மாணவர்களுக்கும் செய்யும் அவமதிப்பாகும். எவ்வாறு இப்படியொரு செய்தியை வெளியிட முடியும்? இது ஊடக தர்மத்திற்கே கேடானது. எவ்வாறு இதனை செய்ய முடியும் ? எடுத்ததற்கு எல்லாம் பாடசாலைகளை மூட முடியுமா? அதே ஞாயிறு பத்திரிகையில் அகில மீண்டும் பாடசாலைக்கு செல்ல வேண்டுமென ஆசிரியர் தலைப்பில் குறிப்பிடப்பட்டுள்ளது. நான் சில தினங்களுக்கு முன்னர் ஊடகவியலாளர் சந்திப்பில் கோட்டாபய ராஜபக்ஷவிற்கும் ஹிட்லருக்கும் இடையிலான ஒற்றுமைகள் தொடர்பில் தெளிவாக எடுத்துரைத்திருந்தேன். சொல்லப்படாத ஒற்றுமைகளும் இருக்கின்றன. அது தொடர்பில் எந்த செய்தியையும் இதி;ல் காண முடியவில்லை. கல்வியோடு விளையாட வேண்டாம் நான்காம் திகதி பாடசாலைகள் மூடப்படாது. அவ்வாறு செய்யவும் இடமளிக்க மாட்டோம். திவையின பத்திரைக்கு அவ்வாறு செய்ய முடியுமா? அந்த தொழிற்சங்கங்களுக்கு இதனை செய்ய முடியுமா? நாட்டின் மாணவர்கள், ஆசிரியர்கள் அதிபர்கள் என எல்லோரும் நான்காம் திகதி பாடசாலைக்கு சமூகமளிப்பார்கள். அநீதிகள் இழைக்கப்பட்ட, அரசியல் பழிவாங்கல்களுக்கு உட்பட்ட அனைவரும் நான்காம் திகதி பாடசாலை கட்டடமைப்பை நடத்தி செல்வார்கள். அதனை நான் உறுதிப்படுத்துகின்றேன். மாணவர்களே எந்தவொரு சந்தர்ப்பத்திலும் பாடசாலை மூடப்படாது. நிச்சயமாக பாடசாலைகள் இயங்கும் என குறிப்பிட்டார்."}