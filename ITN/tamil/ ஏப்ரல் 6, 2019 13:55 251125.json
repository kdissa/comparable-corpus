{"Header": "நாவலப்பிட்டி கதிரேசன் மத்திய கல்லூரியில் 5 கட்டிடங்கள் கையளிப்பு", "Time": " ஏப்ரல் 6, 2019 13:55 ", "Content": "நாவலப்பிட்டி கதிரேசன் மத்திய கல்லூரியில் அருகில் உள்ள பாடசாலை சிறந்த பாடசாலை எனும் வேலைத்திட்டத்தின் கீழ் 40 மில்லியன் ரூபா செலவில் புனரமைப்பு செய்யப்பட்ட 5 கட்டிடங்கள் இன்று  மாணவர்களிடம் கையளிக்கப்பட்டது. இந்த நிகழ்வில் விசேட அதிதியாக மலையக மக்கள் முன்னணியின் தலைவரும் தமிழ் முற்போக்கு கூட்டணியின் பிரதித் தலைவரும் விசேட பிரதேசங்களுக்கான அபிவிருத்தி அமைச்சருமான கலாநிதி வேலுசாமி இராதாகிருஷ்ணன் கலந்து கொண்டார்.சிறப்பு அதிதியாக கண்டி மாவட்ட பாராளுமன்ற உறுப்பினர் வேலுகுமார் கலந்து கொண்டார்.பாடசாலையின் அதிபர் டி.நாகராஜ் தலைமையில் நிகழ்வுகள் இடம்பெற்றன. மத்திய மாகாண மேலதிக கல்வி பணிப்பாளர் சத்தியேந்ரா கல்வி அமைச்சின் ஒய்வு பெற்ற பெருந்தோட்ட பாடசாலைகளுக்கான அபிவிருத்தி பணிப்பாளர் திருமதி.சபாரஞ்சன் உட்பட கல்வி திணைக்கள அதிகாரிகள் பெற்றோர்கள் பழைய மாணவர் சங்க உறுப்பினர்கள் மாணவர்களும் கலந்து கொண்டனர்."}