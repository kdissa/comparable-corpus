{"Header": "பாகிஸ்தானின் பஞ்சாப் மாகாணத்தில் கடும் மழை : 7 பேர் பலி", "Time": " ஜூலை 4, 2018 13:10 ", "Content": "பாகிஸ்தானின் பஞ்சாப் மாகாணத்தில் பெய்துவரும் தொடர்ச்சியான மழை காரணமாக 7 பேர் பலியாகியுள்ளனர். அங்கு 238 மில்லிமீற்றர் மழைவீழ்ச்சி பதிவாகியுள்ளது. கடந்த 38 ஆண்டுகளுக்கு பின்னர் கூடுதலான மழைவீழ்ச்சி பதிவான முதற்சந்தர்ப்பமாக இது அமைந்துள்ளது. பஞ்சாப் மாகாணத்தின் தாழ்நில பகுதிகள் வெள்ளத்தில் மூழ்கியுள்ளன. தொடர்ந்தும் 24 மணித்தியாலத்திற்கு பலத்த மழை பெய்யுமென பாகிஸ்தான் வானிலை ஆய்வு மையம் எதிர்வுகூறியுள்ளது."}