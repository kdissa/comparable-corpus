{"Header": "கடற்பகுதியை அண்மித்த பிரதேசங்களில் பலத்த காற்று", "Time": " செப்டம்பர் 3, 2019 12:33 ", "Content": "கடற்பகுதியை அண்மித்த பிரதேசங்களில் மணிக்கு 80 கிலோமீற்றர் வேகத்தில் பலத்த காற்றுவீசுமென வளிமண்டலவியல் திணைக்களம் தெரிவித்துள்ளது. ஹம்பாந்தோட்டையிலிருந்து பொத்துவில் வரையான கடற்பகுதிகளிலும் புத்தளத்திலிருந்து காங்கேசன் துறை மற்றும் முல்லைத்தீவு ஊடாக திருகோணமலை வரையான கடற்பகுதிகளிலும் இவ்வாறு பலத்த காற்று வீசும். இதேவேளை மேல், மத்திய, சப்ரகமுவ மற்றும் தென்மாகணங்களில் மழைக்கான சாத்தியம் காணப்படுகிறது. மேலும் வடமாகாணத்தில் மணிக்கு 50 கிலோமீற்றர் வேகத்தில் பலத்த காற்றுவீசுவதற்கான சாத்தியக்கூறுகள் காணப்படுவதாக வளிமண்டலவியல் திணைக்களத்தின் கடமையிலிருந்த வானிலையாளர் கே.சூரியகுமாரன் தெரிவித்தார்."}