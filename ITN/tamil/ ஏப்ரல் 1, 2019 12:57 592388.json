{"Header": "குவைத் இராச்சியத்தில் பல்வேறு பிரச்சினைகளுக்கு முகம்கொடுத்த 57 பேர் நாட்டுக்கு வருகை", "Time": " ஏப்ரல் 1, 2019 12:57 ", "Content": "குவைத் ராச்சியத்தில் பணியாற்றிய இலங்கையர்கள் 57 பேர் நாட்டுக்கு வருகை தந்துள்ளனர். இதில் 48 பேர் பெண்கள் என விமான நிலையத்திலுள்ள இலங்கை வெளிநாட்டு பணியகத்தின் அலுவலகம் தகவல் வெளியிட்டுள்ளது. குவைத் ராச்சியத்திற்கு தொழிலுக்கு சென்ற அவர்கள் அங்கு பல்வேறு பிரச்சினைகளுக்கு முகம்கொடுத்துள்ள நிலையில் நாட்டுக்கு வருகை தந்துள்ளதாக தெரியவந்துள்ளது. குவைத்திலுள்ள இலங்கை தூதரக அலுவலகத்தில் தங்கியிருந்த அவர்கள் இலங்கைக்கு அனுப்பிவைக்கப்பட்டுள்ளமை குறிப்பிடத்தக்கது."}