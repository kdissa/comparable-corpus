{"Header": "ஷில்ப சேனா கண்காட்சி எதிர்வரும் 18ம் திகதி ஆரம்பம்", "Time": " ஜூலை 5, 2019 15:27 ", "Content": "ஷில்ப சேனா கண்காட்சி எதிர்வரும் 18ம் திகதி கொழும்பு பண்டாநாயக்க சர்வதேச மாநாட்டு மண்டபத்தில் பிரதமர் ரணில் விக்கிரமசிங்க தலைமையில் ஆரம்பமாகவுள்ளதாக அமைச்சரவை அந்தஸ்தற்ற அமைச்சர் சுஜீவ சேனசிங்க தெரிவித்தார் . கொழும்பில் இடம்பெற்ற ஊடகவியலாளர் சந்திப்பிலேயே அவர் இவ்வாறு குறிப்பிட்டார். இக்கண்காட்சி எதிர்வரும் 18ம் திகதி முதல் 22ம் திகதி வரை இடம்பெறவுள்ளது. நவீன தொழில்நுட்பம், நீல பசுமை வலயம், புதிய கண்டுபிடிப்புக்கள், தொழிற்பயிற்சி வாய்ப்புக்கள் குறித்தும் இதன்போது பொதுமக்களுக்கு விளக்கமளிக்கப்படவுள்ளது. இதன்போது பாடசாலை புத்தகங்களை குறைந்த விலையில் பெற்று கொள்ளவும் முப்படையினரின் உற்பத்திகளை பெற்று கொள்ளவும் சந்தர்ப்பம் வழங்கப்பட்டுள்ளது. இதேநேரம் இக்கண்காட்சி பாடசாலை மாணவர்களுக்கு இலவசமாகவும், பெரியோர்களுக்கு 100 ரூபாய் அறவிடப்படுமெனவும் சுட்டிக்காட்;டப்பட்டுள்ளது. இக்கண்காட்சியை மேலும் ஐந்து பிரதேசங்களுக்கு விஸ்தரிக்க எதிர்பார்க்கப்பட்டுள்ளதாகவும் அமைச்சர் சுட்டிக்காட்டினார்."}