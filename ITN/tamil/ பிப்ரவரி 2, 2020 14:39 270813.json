{"Header": "சுதந்திர தின கொண்டாட்டத்தை முன்னிட்டு இன்றும் நாளையும் விசேட போக்குவரத்து செயற்பாடுகள்", "Time": " பிப்ரவரி 2, 2020 14:39 ", "Content": "72 ஆவது தேசிய சுதந்திர தின கொண்டாட்டத்தை முன்னிட்டு கொழும்பு சுதந்திர சதுக்கத்தை அண்டியுள்ள வீதிகளில் வாகனப் போக்குவரத்து மட்டுப்படுத்துவதற்கும், வீதிகளை மூடுவதற்கும் பொலிசார் நடவடிக்கை மேற்கொண்டுள்ளனர். தேசிய சுதந்திர தின வைபவத்தை முன்னிட்ட ஒத்திகை, மற்றும் பணிகள் இன்றும் நாளையும் காலை 6.00 மணி தொடக்கம் நண்பகல் 12.00 மணி வரை இடம்பெறும். இந்த நடவடிக்கைகளை முன்னிட்டு கிளாஸ் ஹவுஸ் சந்தியிலிருந்து நந்தா மோட்டர்ஸ் வீதி திசையில் பிரவேசித்தல், பொதுநூலக சந்தியில் கிளாஸ் ஹவுஸ் பகுதி ஊடாகவும், ஆனந்தகுமாரசாமி மாவத்தைக்குப் பிரவேசிப்பதற்கும் தடைவிதிக்கப்பட்டுள்ளது."}