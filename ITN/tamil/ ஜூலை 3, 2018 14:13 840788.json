{"Header": "மஹிந்த சிந்தனைக்கும் கோட்டாபயவின் வியத்மகவிற்கும் இடையில் முறுகல்", "Time": " ஜூலை 3, 2018 14:13 ", "Content": "கூட்டு எதிர்கட்சியை பிரதிநிதித்துவப்படுத்துகின்ற குழு தலைவர்களுக்கு இடையில் அதிகார மோதல் உக்கிரம் அடைந்துள்ளதாக அக்குழுக்களின் தலைவர்கள் மேறகொண்டு வரும் பகிரங்க கருத்துக்களின் மூலம் மிகவும் தெளிவாகின்றது. நேற்று நடைபெற்ற ஊடகவியலாளர் மாநாட்டின் போது பொதுஜன பெரமுனவின் தலைவர் பேராசிரியர் ஜி.எல் பீரிஸ் கோட்டாபய ராஜபக்ஷவின் அரசியல் செயற்பாடுகளுக்கு ஆதரவாக காணப்பட்ட போதிலும் நேற்றைய தினம் இடம்பெற்ற மற்றுமொரு ஊடகவியலாளர் மாநாட்டில் கூட்டு எதிர்கட்சியை பிரதிநிதித்துவப்படுத்துகின்ற பாராளுமன்ற உறுப்பினர் வாசுதேவ நாணயக்கார கோட்டாபயவின் செயற்பாடுகளை நிராகரித்தமை அக்குழுக்களுக்கு இடையில் ஏற்பட்டுள்ள கருத்து மோதல்களை தெளிவாக பிரதிபலிக்கின்றன. பாராளுமன்ற உறுப்பினர் வாசுதேவ நாணயக்கார உரையாற்றுகையில் ; “தற்போதைய வேலைத்திட்டங்கள் குறித்து பல்வேறு கோணங்களில் இருந்தும் கேள்வி கனைகள் முன்வைக்கப்படுகின்றன. மறுசீரமைக்கப்பட்ட மஹிந்த சிந்தனையே எமது எதிர்கால வேலைத்திட்டங்களாகும் என மஹிந்த ராஜபக்ஷ தெரிவித்திருந்தார். வியத்மக அல்ல எமது எதிர்கால திட்டம். எனினும் வியத்மக மூலம் முன்வைக்கப்படுகின்ற வேலைத்திட்டங்களே எமது எதிர்கால ஆட்சியின் வேலைத்திட்டங்கள் ஆகும் என கோட்டாபய ராஜபக்ஷ தெரிவித்திருந்தார். இது ஒன்றுக்கு ஒன்று முரண்பட்ட கருத்துக்கள் ஆகும். இந்நாடு மஹிந்த ராஜபக்ஷ மீது நம்பிக்கை வைத்துள்ளது. இதன் போர்வையில் இன்னொருவருக்கு தலைதூக்க இடமளிக்க முடியாது.”  என தெரிவித்தார் பொதுஜன பெரமுனவின் தலைவர் பேராசிரியர் ஜி.எல் பீரிஸ் உரையாற்றுகையில் ; “கூட்டு எதிர்தரப்பினர்களுக்கு இடையில் கருத்து முரண்பாடுகளை ஏற்படுத்த முயற்சிகள் எடுக்கப்படுகின்றன. இதற்கு எடுக்கப்படும் போலி முயற்சிகள் ஒருபோதும் வெற்றியளிக்காது. நாம் கோட்டாபய ராஜபக்ஷவிற்கு இந்த அலுவலகத்திற்கு வருகை தருமாறு அழைப்பு விடுத்துள்ளோம். நேரடியாக அரவசியலில் தொடர்புப்படுவதற்கான காலம் அவருக்கு மலர்ந்துள்ளது.”  என தெரிவித்தார்"}