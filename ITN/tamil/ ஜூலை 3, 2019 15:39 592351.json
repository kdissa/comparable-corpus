{"Header": "ஐரோப்பிய ஒன்றிய தலைமை பதவிக்கு முதன்முறையாக பெண்ணொருவரின் பெயர் பரிந்துரை", "Time": " ஜூலை 3, 2019 15:39 ", "Content": "ஐரோப்பிய ஒன்றியத்தின் தலைமை அதிகாரி பதவிக்கு முதல்தடவையாக பெண்ணொருவர் பரிந்துரைக்கப்பட்டுள்ளார். ஐரோப்பிய ஒன்றியத்தின் முக்கிய 5 தலைமைப் பதவிகளுக்கு உறுப்பினர்களினால் பெயர்கள் பரிந்துரைக்கப்பட்டுள்ளன. இதனடிப்படையில், ஜேர்மன் பாதுகாப்பு அமைச்சர் உர்சுலா வொன்டர் லெயன்  ஐரோப்பிய ஒன்றியத்தின் தலைமை அதிகாரி பதவிக்கு பரிந்துரைக்கப்பட்டுள்ளார். சர்வதேச நாணய நிதியத்தின் தலைமை அதிகாரி கிறிஸ்டின் லகார்ட், ஐரோப்பிய ஒன்றிய மத்திய வங்கியின் தலைமை அதிகாரி பதவிக்கு பரிந்துரைக்கப்பட்டுள்ளார். குறித்த பதவிக்கு பெண்ணொருவர் பரிந்துரைந்துரைக்கப்பட்டுள்ளமை இது முதற்தடவையாகுமென சர்வதேச செய்திகள் தெரிவிக்கின்றன. பெல்ஜியத்தின் இடைக்கால பிரதமர் சார்ள்ஸ் மிட்ஷல் ஐரோப்பிய ஒன்றியத்தின் தலைவர் பதவிக்கு பரிந்துரைக்கப்பட்டுள்ளமை குறிப்பிடத்தக்கது."}