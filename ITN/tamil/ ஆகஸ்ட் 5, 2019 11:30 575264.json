{"Header": "உள்நாட்டு பயங்கரவாத தாக்குதலாகவே டெக்ஷாஸ் துப்பாக்கிச்சூடு பார்க்கப்படுவதாக அமெரிக்க அரசு தெரிவிப்பு", "Time": " ஆகஸ்ட் 5, 2019 11:30 ", "Content": "உள்நாட்டு பயங்கரவாத தாக்குதலாகவே டெக்ஷாஸ் துப்பாக்கிச்சூடு பார்க்கப்படுவதாக அமெரிக்க அரசாங்கம் தெரிவித்துள்ளது. நேற்றைய தினம் டெக்ஷாஸின் எல் பாசோ நகரில் நடத்தப்பட்ட தாக்குதலில் 20 பேர் கொல்லப்பட்டனர். மேலும் 29க்கும் அதிகமானோர் காயமடைந்தனர். சம்பவம் தொடர்பில் 21 வயது இளைஞர் ஒருவர் கைதுசெய்யப்பட்டுள்ளார். அமெரிக்க – மெக்சிகோ எல்லைப் பகுதியில் எல் பாசோ நகரம் அமைந்துள்ளது. டெக்ஷாஸில் படையெடுத்துள்ள ஹிஸ்பானிக் சமூகத்தினருக்கு எதிராகவே தாக்குதல் நடத்தப்பட்டுள்ளதாக ஆரம்பகட்ட விசாரணைகள் மூலம் தெரியவந்துள்ளது. இதேவேளை எல் பாசோ நகரில் இடம்பெற்ற தாக்குதலையடுத்து அமெரிக்காவின் ஒஹியோ பகுதியிலும் துப்பாக்கிச் சூடு சம்பவம்மொன்று இடம்பெற்றது. இதில் 9 பேர் கொல்லப்பட்டனர். குறித்த இரு தாக்குதல்களுக்கும் மனநிலை பாதிப்பே காரணமென அமெரிக்க ஜனாதிபதி டொனால் ட்ரம்ப் தெரிவித்துள்ளமை குறிப்பிடத்தக்கது."}