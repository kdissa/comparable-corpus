{"Header": "அவுஸ்திரேலியாவின் நிவ் சவுத் வேல்ஸ் மாநிலத்தில் அவசர கால நிலை பிரகடனம்", "Time": " ஜனவரி 2, 2020 16:43 ", "Content": "அவுஸ்திரேலியாவின் நிவ் சவுத் வேல்ஸ் மாநிலத்தில் அவசர கால நிலை பிரகடனப்படுத்தப்பட்டுள்ளது. காட்டுத்தீ உக்கிரமடைந்துள்ளமையே இதற்கு காரணமாகும். இவ்வார இறுதியில் அதிக வெப்பநிலை மற்றும் வெப்பத்துடன் கூடிய காற்று வீசுமென எதிர்வுகூறப்பட்டுள்ளது. மோசமான வானிலை பதிவாகும் அபாயமிருப்பதால் அவசரகால நிலை பிரகடனப்படுத்தப்பட்டுள்ளதாக அவுஸ்திரேலிய அரசாங்கம் தெரிவித்துள்ளது. அவுஸ்திரேலியாவின் கிழக்கு பகுதியில் காட்டுத்தீ அனர்த்தம் மேலும் அதிகரிக்குமெனவும் எச்சரிக்கை விடுக்கப்பட்டுள்ளது. இதேவேளை கடந்த ஆண்டு செப்டம்பர் மாதம் முதல் அவுஸ்திரேலியாவின் நிலவும் காட்டுத்தீ அனர்த்தம் காரணமாக உயிரிழந்தவர்களின் எண்ணிக்கை 18ஆக உயர்வடைந்துள்ளது. ஆயிரத்து 200க்கும் அதிகமான வீடுகள் தீயினால் அழிவடைந்துள்ளமை குறிப்பிடத்தக்கது."}