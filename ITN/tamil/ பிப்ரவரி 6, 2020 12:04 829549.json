{"Header": "கொழும்பின் சில பகுதிகளில் நீர் வெட்டு", "Time": " பிப்ரவரி 6, 2020 12:04 ", "Content": "மாத்தளை மாநகர சபைக்குட்பட்ட பகுதிகளுக்கு 24 மணிநேர நீர் வெட்டு அமுல் செய்யப்படவுள்ளது. இன்று காலை 8 மணி முதல் நாளை காலை 8 மணி வரை நீர் விநியோகம் துண்டிக்கப்படுமென தேசிய நீர் வழங்கல் வடிகாலமைப்பு சபை தெரிவித்துள்ளது. அவசிய சுத்திகரிப்பு பணிகள் இடம்பெறவுள்ளதால் நீர் விநியோகம் துண்டிக்கப்படும். மாத்தளை மாநகர சபைக்குட்பட்ட பகுதிகள், ஏ 9 வீதியில் மாத்தளையிலிருந்து பில்லிவெல வரையான பகுதி பலாபத்வலை பிரதேச சபைக்குட்பட்ட பகுதிகள் மற்றும் ஒயபால பகுதிக்கும் நீர் விநியோகம் துண்டிக்கப்படும். இதேவேளை கொழும்பின் சில பகுதிகளிலும் நீர் வெட்டு அமுல்செய்யப்படவுள்ளது. கட்டுநாயக்க – சீதுவ நகர சபைக்குட்பட்ட பகுதிகள், துடெல்ல, மாஎலிய, கெரவலப்பிட்டிய, மாபோல, ஜாஎல, ஏக்கல, கந்தான, வெலிசர, எல்ப்பிட்டிவள, மஹாபாகே, பட்டகம, ஆகிய பகுதிகளுக்கு நீர் விநியோகம் துண்டிக்கப்படும். நாளை காலை 8 மணி முதல் 18 மணித்தியாலங்களுக்கு நீர் விநியோகம் துண்டிக்கப்படுமென தேசிய நீர் வழங்கல் வடிகாலமைப்பு சபை தெரிவித்துள்ளது."}