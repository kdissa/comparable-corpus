{"Header": "புதைக்கப்பட்ட நிலையில் காணப்பட்ட யுத்த உபகரணங்கள் மீட்பு", "Time": " டிசம்பர் 3, 2018 12:31 ", "Content": "முல்லைத்தீவு புதுக்குடியிருப்பு சுதந்திரபுரம் பகுதியில் புதைக்கப்பட்ட நிலையில் காணப்பட்ட யுத்த உபகரணங்கள் சில கண்டுபிடிக்கப்பட்டுள்ளதாக முல்லைத்தீவு பொலிஸ் விசேட படைப்பிரிவு தெரிவித்துள்ளது. புலனாய்வுப்பிரிவினருக்கு கிடைக்கப்பெற்ற தகவலுக்கு அமைய புதுக்குடியிருப்பு சுதந்திரபுரம் வனப்பகுதியில் தேடுதல்கள் மேற்கொள்ளப்பட்டன. அதற்கமைய ரி 56 ரகத்தைச் சேர்ந்த 2 ஆயிரத்து 250 குண்டுகள், ஆர்.ஜி.பி. குண்டுகள் 3, கண்ணி வெடி உள்ளிட்ட வெடிபொருட்கள் மீட்கப்பட்டுள்ளன. இதேவேளை மீட்கப்பட்ட வெடி பொருட்கள் செயலிழக்க செய்யப்பட்டமை குறிப்பிடத்தக்கது."}