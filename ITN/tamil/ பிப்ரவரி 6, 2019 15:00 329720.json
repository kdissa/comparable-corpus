{"Header": "போதைக்கு அடிமையானவர்களுக்கு புனர்வாழ்வளிக்க தேசிய அதிகார சபை", "Time": " பிப்ரவரி 6, 2019 15:00 ", "Content": "போதைப்பொருளுக்கு அடிமையானவர்களுக்கு புனர்வாழ்வளிக்க தேசிய அதிகார சபையொன்றை ஸ்த்தாபிக்க திட்டமிடப்பட்டுள்ளது. விஷ தன்மையுடைய போதைப்பொருளை அடையாளம் காண்பதற்கென புதிய தொழிநுட்ப உபகரணங்களையும் அறிமுகப்படுத்துவதற்கு நடவடிக்கை எடுக்கப்பட்டுள்ளது. இதற்கென புதிய தொழிநுட்ப உபகரணங்களை இறக்குமதி செய்யவும் உத்தேசிக்கப்பட்டுள்ளது. இதுதொடர்பில் ஜனாதிபதி மைத்திரிபால சிறிசேனவினால் சமர்ப்பிக்கப்பட்ட யோசனைக்கும் அமைச்சரவை அனுமதி வழங்கியுள்ளது. போதைப்பொருள் அச்சுறுத்தலுக்கு நிரந்தர தீர்வை பெற்றுக்கொள்ளும் நோக்கில் தேசிய போதைப்பொருள் நிவாரண கொள்கை ஒன்றையும் அறிமுகப்படுத்தி அதனை செயற்படுத்தவும் நடவடிக்கை எடுக்கப்பட்டுள்ளது. போதைப்பொருள் நிவாரணம் ஜனாதிபதி செயலணியின் ஒத்துழைப்புடன் பொலிஸ், அபாயகர ஒளடதங்கள் கட்டுப்பாட்டு சபை மற்றும் ஏனைய நிறுவனங்கள் இணைந்து வேலைத்திட்டத்தை நடைமுறைப்படுத்தியுள்ளதாக அரசாங்கம் தெரிவித்துள்ளது."}