{"Header": "ஜனாதிபதிக்கு இன்று அகவை 67", "Time": " செப்டம்பர் 3, 2018 15:03 ", "Content": "இலங்கை அரசியல் வரலாற்றில் தியாக சிந்தையுடன் தீர்மானம் ஒன்றை மேற்கொண்ட அரசியல் தலைவராக ஜனாதிபதி மைத்ரிபால சிறிசேன வரலாற்றில் இடம் பிடித்துள்ளார். 1989 ஆம் ஆண்டு பொலன்னறுவை மாவட்டத்திலிருந்து -ஸ்ரீ லங்கா சுதந்திர கட்சியின் சார்பில் பாராளுமன்றத்திற்கு தெரிவான அவர் பிரதி நீர்ப்பாசனதுறை அமைச்சர், மகாவெலி அபிவிருத்தி துறை அமைச்சர், ஸ்ரீ லாங்கா சுதந்திர கட்சியின் பொதுச் செயலாளர் ஆகிய பதவிகளை வகித்துள்ளார். 2015 ஆம் ஆண்டு ஜனவரி 9 ஆம் திகதி மக்கள் வழங்கிய மாபெரும் ஆணையுடன் இலங்கையின் 6 வது நிறைவேற்று ஜனாதிபதியாக மைத்ரிபால சிறிசேன சத்தியப்பிரமாணம் செய்து கொண்டார். ஜனாதிபதி தலைமையில் 19 வது அரசியல் யாப்பு திருத்தம், தகவல் அறியும் சட்டம், மொரகஹகந்த களுகங்கை அபிவிருத்தி திட்டம், ஊடக சுதந்திரம், கிராமிய அபிவிருத்தியை நோக்கமாக கொண்ட கிராம சக்தி அபிவிருத்தி திட்டம் உட்பட பல்வேறு மக்கள் நலத்திட்டங்கள் மேற்கொள்ளப்பட்டுள்ளன. போதை பொருள் ஒழிப்பு தொடர்பில் ஜனாதிபதியினால் முன்னெடுக்கப்பட்டு வரும் செயல்த்திட்டங்கள் மிகவும் அபாரமானதாகும். நேபாளத்தில் இடம்பெற்ற 4 வது பிம்ஸ்டெக் அரச தலைவர்கள் மாநாட்டின் 5 வது கூட்டத்தில் தலைமை பதவி வகித்த ஜனாதிபதி மைத்ரிபால சிறிசேன அம்மாநாட்டில் கலந்து கொண்ட பிராந்திய தலைவர்களின் நன்மதிப்பை வென்றெடுத்துள்ளமை குறிப்பிடத்தக்க அம்சமாகும். ஜனாதிபதிக்கு எமது இணையத்தளத்தின் மனமார்ந்த வாழ்த்துக்கள்."}