{"Header": "திருத்தப்பணிகள் காரணமாக கொட்டாஞ்சேனையில் போக்குவரத்து மட்டுபடுத்தப்பட்ட அளவில்", "Time": " ஆகஸ்ட் 1, 2019 12:50 ", "Content": "கொட்டாஞ்சேனை சிரில் சி பெரேரா மாவத்தை வாசல வீதி சந்தியிலிருந்து வோல்ஸ் ஒழுங்கு வரையான வீதியின் போக்குவரத்து மட்டுப்படுத்தப்படவுள்ளது. குடிநீர் குழாய் கட்டமைப்பை சீர்செய்யும் திருத்தப்பணிகள் காரணமாக இந்நடவடிக்கை எடுக்கப்பட்டுள்ளது. அதற்கமைய நாளை இரவு 9 மணி முதல் எதிர்வரும் 5 ம் திகதி காலை 5 மணிவரை இவ்வீதியின் ஊடான போக்குவரத்து மட்டுப்படுத்தப்படுமென பொலிசார் அறிவுறுத்தியுள்ளனர். அதேபோல் எதிர்வரும் 9 ம் திகதி இரவு 9 மணி முதல் 12 ம் திகதி காலை 5 மணிவரையும் எதிர்வரும் 16 ம் திகதி இரவு 9 மணி முதல் 19 ம் திகதி காலை 5 மணிவரையும் குறித்த வீதியின் ஊடான போக்கவரத்து மட்டுப்படுத்தப்படவுள்ளது. இதன்போது சாரதிகள் வேல்ஸ் குமார மாவத்தை ஊடாக ஹிங்குறுகடே, தொட்டலங்க சந்தியில் மாதம்பிட்டிய நோக்கி பயணிக்க முடியும். அதேபோல் ஹெட்டியாவத்தை சந்தியிலிருந்து அளுத்மாவத்தை ஊடாக வருகைதந்து போதி சந்தி ஊடாக சாரதிகள் பயணிக்க முடியுமென பொலிஸ் ஊடகப்பேச்சாளர் காரியாலயம் விடுத்துள்ள விசேட அறிவிப்பில் தெரிவிக்கப்பட்டுள்ளது."}