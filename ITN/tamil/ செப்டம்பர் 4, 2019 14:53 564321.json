{"Header": "தேசிய கல்வியியற் கல்லூரி டிப்ளோமா ஆசிரியர்கள் 4 ஆயிரத்து 286 பேருக்கு நியமனங்கள்", "Time": " செப்டம்பர் 4, 2019 14:53 ", "Content": "தேசிய கல்வியியற் கல்லூரி டிப்ளோமா ஆசிரியர் நியமனம் வழங்கும் நிகழ்வு எதிர்வரும் 8ம் திகதி இடம்பெறவுள்ளது. பிரதமர் ரணில் விக்ரமசிங்க தலைமையில் அலரி மாளிகைளில் இது தொடர்பான நிகழ்வு இடம்பறும். இதன்போது 4 ஆயிரத்து 286 பேருக்கு நியமனங்கள் வழங்கப்படவுள்ளன. 19 தேசிய கல்வியியற் கல்லூரிகளில், மும்மொழிகளிலும் 31 கற்கைநெறிகளை பூர்த்தி செய்தவர்கள் தேசிய கல்வியியற் கல்லூரி டிப்ளோமா ஆசிரியர் என அடையாளப்படுத்தப்படவுள்ளனர். இதில் 2 ஆயிரத்து 340 பேர் சிங்கள மொழியிலும், ஆயிரத்து 300 பேர் தமிழ் மொழியிலும், 646 பேர் ஆங்கில மொழியிலும் மூன்று வருடகாலம் கற்கை நெறியை தொடர்ந்துள்ளனர். பின்னர் அவர்கள் ஒருவருட தொழிற்பயிற்சியையும் பூர்த்திசெய்துள்ளனர். தேசிய மற்றும் மாகாண பாடசாலைகளில் நிலவும் ஆசிரியர் வெற்றிடங்களை பூர்த்தி செய்யும் நோக்கில் இவர்களுக்கு ஆசிரியர் நியமனம் வழங்கப்படவுள்ளது. இதற்கான நடவடிக்கைகளை மேற்கொள்ளுமாறு உரிய அதிகாரிகளுக்கு கல்வியமைச்சர் அகில விராஜ் காரியவசம் ஆலோசனை வழங்கியிருந்தார்."}