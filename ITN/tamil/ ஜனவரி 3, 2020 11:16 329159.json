{"Header": "இலங்கையின் முப்படை மற்றும் பொலிஸாருக்கு பயிற்சிகளை வழங்க ஈரான் உறுதி", "Time": " ஜனவரி 3, 2020 11:16 ", "Content": "இலங்கையின் முப்படையினர் மற்றும் பொலிஸாருக்கு பயிற்சிகளை வழங்க ஈரான் முன்வந்துள்ளது. இலங்கைக்கான ஈரான் தூதுவர் ஷாயிரி அமீரனிக்கும் பாதுகாப்பு செயலாளர் கமல் குணரத்னவுக்குமிடையில் நேற்று சந்திப்பு இடம்பெற்றது. இதன்போதே இலங்கை படையினருக்கு பயிற்சிகளை வழங்க ஈரான் உறுதியளித்துள்ளது. இலங்கையில் முப்படையினரும் பொலிஸாரும் சட்டம் ஒழுங்கை பேண அர்ப்பணிப்புடன் செயற்படுகின்றனர். அவர்களது செயற்பாடுகள் காரணமாக நாட்டில் அமைதி நிலவுவதாக இலங்கைக்கான ஈரான் தூதுவர் பாராட்டு தெரிவித்துள்ளார்."}