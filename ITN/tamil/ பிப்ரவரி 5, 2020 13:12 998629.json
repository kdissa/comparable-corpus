{"Header": "ஹேமசிறி பெர்ணான்டோவுக்கு பிணை", "Time": " பிப்ரவரி 5, 2020 13:12 ", "Content": "முன்னாள் பாதுகாப்பு செயலாளர் ஹேமசிறி பெர்ணான்டோ பிணையில் விடுதலை செய்யப்பட்டுள்ளார். இரண்டு இலட்சத்து 50 ஆயிரம் ரூபா ரொக்க பிணையிலும் தலா 25 இலட்சம் ரூபா 2 சரீர பிணைகளிலும் இவரை விடுவிக்க கொழும்பு உச்ச நீதிமன்ற நீதிபதி மஞ்சுல திலக்கரட்ன உத்தரவிட்டார். ஹேமசிறி பெர்ணான்டோ முன்வைத்த சீர்த்திருத்த மனுவை ஆராய்ந்த பின்னரே இவ்வாறு பிணை வழங்கப்பட்டுள்ளது. உயிர்த்த ஞாயிறு தாக்குதல் தொடர்பில் இரகசிய தகவல்கள் கிடைத்தும் அத்தாக்குதலை தடுத்து நிறுத்த ஹேமசிறி பெர்ணான்டோ நடவடிக்கை எடுக்காமையே இவருக்கு எதிரான குற்றச்சாட்டாகும். சந்தேகநபருக்கு பிணை வழங்க எதிர்ப்பு இல்லையென அரசாங்கத்தின் பிரதி சொலிசிட்டர் ஜெனரல் திலீப் பீரிஸ் நீதிமன்றத்திற்கு தெரிவித்தார். இதன் அடிப்படையிலேயே இவருக்கு பிணை வழங்கப்பட்டுள்ளது. இருந்தபோதிலும் சந்தேகநபரின் வெளிநாட்டு பயணம் தடை செய்யப்பட்டுள்ளது. சந்தேகநபருக்கு அச்சுறுத்தல் ஏற்படுத்துவதில் இருந்து தவிர்ந்து கொள்ளுமாறு நீதிபதி உத்தரவிட்டார்."}