{"Header": "இலங்கையுடனான தொடர்புகள் மேலும் பலப்படுத்தப்படுமென அமெரிக்கா தெரிவிப்பு", "Time": " பிப்ரவரி 4, 2020 15:31 ", "Content": "இலங்கை உடனான தொடர்புகள் மேலும் பலப்படுத்தப்படுமென அமெரிக்கா தெரிவித்துள்ளது. 72 வது தேசிய சுதந்திர தினத்தை முன்னிட்டு வெளியிட்டுள்ள வாழ்த்துச் செய்தியிலேயே அமெரிக்கா இது தொடர்பில் குறிப்பிட்டுள்ளது. ஜனநாயக பெறுமதிக்கமைய இரு நாடுகளுக்கு இடையில் சிறந்த உறவு காணப்படுகிறது. அதை எதிர்காலத்தில் மேலும் பலப்படுத்துவதற்கு ஒன்றிணைந்து செயற்படதயாராகவுள்ளதாகவும் அமெரிக்கா குறிப்பிட்டுள்ளது. இதேவேளை இலங்கையுடன் இணைந்து செயற்பட விரும்புவதாக சீன ஜனாதிபதி சீ ஜிங் பின் தெரிவித்துள்ளார். சுதந்திர தின வாழ்த்துச் செய்தியிலேயே அவர் இவ்வாறு குறிப்பிட்டுள்ளார். சீன அரசாங்கம் மற்றும் மக்களின் சார்பில் இலங்கைக்கும் இலங்கை வாழ் மக்களுக்கும் சுதந்திர தின வாழ்த்துக்களை தெரிவித்துக்கொள்வதாக சீன ஜனாதிபதி குறிப்பிட்டுள்ளார். இரு நாடுகளுக்கும் இடையில் பரஸ்பர புரிந்துணர்வு, நம்பிக்கை என்ற அடிப்படையில் நீண்டகால நட்புறவு காணப்படுகிறது. அது தற்போது புதிய பரிமாணத்தை எட்டியுள்ளதோடு இரு நாடுகளும் புதிய வாய்ப்புக்களை எதிர்கொண்டுள்ளன. பொருளாதாரம், வர்த்தகம் உள்ளிட்ட துறைகளின் மேம்பாடு தொடர்பான ஒத்துழைப்பை ஆழமாக்கி புதிய அத்தியாயம் ஒன்றை ஆரம்பிப்பது தொடர்பிலும் கவனம் செலுத்தப்பட்டுள்ளது. இலங்கை, செழிப்படையவும் மக்கள் மன மகிழ்ச்சியுடன் வாழவும் தமது வாழ்த்துக்களை தெரிவிப்பிதாக சீன ஜனாதிபதி, இலங்கை ஜனாதிபதி கோட்டபாய ராஜபக்ஷவுக்கு அனுப்பி வைத்துள்ள வாழ்த்துச் செய்தியில் குறிப்பிட்டுள்ளார்."}