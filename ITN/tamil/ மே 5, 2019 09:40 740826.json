{"Header": "வடகொரிய தலைவரை சந்தித்து பேச்சுவார்த்தை நடத்த தயாராக இருப்பதாக ஜப்பான் தெரிவிப்பு", "Time": " மே 5, 2019 09:40 ", "Content": "வடகொரிய தலைவரை சந்தித்து பேச்சுவார்த்தை நடத்த தயாராக இருப்பதாக ஜப்பான் பிரதமர் சின் ஷோ அபே தெரிவித்துள்ளார். வடகொரியா மற்றும் ஜப்பானுக்கிடையில் நீண்டகாலமாக இடம்பெற்றுவரும் மோதல் நிலையை முடிவுக்கு கொண்டுவரும் வகையிலேயே குறித்த தீர்மானம் எட்டப்பட்டுள்ளதாக அவர் தெரிவித்துள்ளார். அணுவாயுத பரிசோதனை தொடர்பில் அமெரிக்க ஜனாதிபதி டொனால்ட் ட்ரம்ப் மற்றும் வடகொரிய தலைவர் கிம் ஜோன் உன் ஆகியோருக்கிடையில் இடம்பெற்ற இரண்டாவது பேச்சுவார்த்தை தோல்வியடைந்ததையடுத்து கொரிய தீபகற்பத்தில் மீண்டும் பதற்றமான சூழல் உருவாகும் நிலை காணப்படுகிறது. இந்நிலையிலேயே எவ்வித நிபந்தனையுமின்றி வடகொரிய தலைவரை சந்தித்து பேச்சுவார்த்தை நடத்த தயாராக இருப்பதாக ஜப்பான் பிரதமர் சின் ஷோ அபே தெரிவித்துள்ளார்."}