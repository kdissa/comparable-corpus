{"Header": "ஸ்ரீலங்கா சுதந்திர கட்சியின் தொகுதி அமைப்பாளர்கள் நாளை மறுதினம் கொழும்புக்கு அழைப்பு", "Time": " ஜனவரி 5, 2020 13:55 ", "Content": "ஸ்ரீ லங்கா சுதந்திர கட்சி தொகுதி அமைப்பாளர்கள் சகலரும் எதிர்வரும் 7ம் திகதி கொழும்புக்கு வருகைத்தரவேண்டுமென அழைப்பு விடுக்கப்பட்டுள்ளது. கட்சியின் தலைவர், முன்னாள் ஜனாதிபதி மைதிரிபால சிறிசேன தலைமையில் கூட்டமொன்று நடைபெறவுள்ளது. எதிர்வரும் பொதுத்தேர்தலில் கட்சி போட்டியிடும் முறை, ஸ்ரீ லங்கா பொதுஜன பெரமுனவுடன் ஏற்படுத்திக்கொண்டுள்ள உடன்படிக்கை உள்ளிட்ட விடயங்கள் தொடர்பில் இங்கு கலந்துரையாடப்படவுள்ளன. மேலும் தேர்தல் குழுவொன்றை அமைக்குமாறு சகல தொகுதிகளுக்கும் ஏற்கனவே ஆலோசனை வழங்கப்பட்டுள்ள நிலையில், அதன் முன்னேற்றங்கள் குறித்தும் இதன்போது கலந்துரையாடப்படவுள்ளதாக தெரிவிக்கப்பட்டுள்ளது."}