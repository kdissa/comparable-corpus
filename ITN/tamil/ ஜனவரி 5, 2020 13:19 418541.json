{"Header": "அரச நிறுவனங்களில் பாதுகாப்பிலுள்ள சிவில் படைகளை வெளியேற்ற தீர்மானம்", "Time": " ஜனவரி 5, 2020 13:19 ", "Content": "கொழும்பு மற்றும் கொழும்பை சூழவுள்ள பிரதேசங்களிலுள்ள 137 அரச நிறுவனங்களில் பாதுகாப்பு பணிகளில் ஈடுபடுத்தப்பட்டுள்ள சிவில் பாதுகாப்பு படை அதிகாரிகளை குறித்த பாதுகாப்பு பணிகளிலிருந்து வெளியேற்ற தீர்மானிக்கப்பட்டுள்ளது. ஜனாதிபதி கோட்டாப்ய ராஜபக்ஷவின் ஆலோசனைக்கமைய குறித்த தீர்மானம் எட்டப்பட்டுள்ளதாக சிவில் பாதுகாப்பு திணைக்களத்தின் பணிப்பாளர் நாயகம் ரியர் அட்மிரல் ஆனந்த பீரிஸ் தெரிவித்துள்ளார். அடுத்த மாதம் முதல் குறித்த தீர்மானம் நடைமுறைப்படுத்தப்படுமென அவர் குறிப்பிட்டுள்ளார். சிவில் பாதுகாப்பு அதிகாரிகள் தூரப்பிரதேசங்களிலும், கஷ்டப்புர பிரதேசங்களிலுமிருந்து கொழும்புக்கு வருகைத்தந்து பாதுகாப்புபணிகளில் ஈடுபட்டுள்ளனர். அவர்களின் வாழ்க்கை நிலையை கருத்திற்கொண்டு ஜனாதிபதி அவர்களை அவ்வாறான பாதுகாப்பு கடமைகளிலிருந்து விடுவிக்க தீர்மானித்துள்ளார். ஜனாதிபதி தேர்தல் பிரச்சாரங்களின்போது வழங்கப்பட்ட வாக்குறுதியை நிறைவேற்றும் வகையில் குறித்த நடவடிக்கை எடுக்கப்பட்டுள்ளது. அதற்கமைய அடுத்த மாதம் நடுப்பகுதியில் தீர்மானம் நடைமுறைப்படுத்தப்படுமென சிவில் பாதுகாப்பு திணைக்களத்தின் பணிப்பாளர் நாயகம் ரியர் அட்மிரல் ஆனந்த பீரிஸ் தெரிவித்துள்ளார். இரண்டாயிரத்துக்கும் அதிகமான சிவில் பாதுகாப்பு அதிகாரிகள் வெளியேற்றப்படவுள்ளனர். அதற்கமைய பாதுகாப்பு சேவை வழங்கும் நிறுவன அதிகாரிகளை பாதுகாப்பு பணிகளில் ஈடுபடுத்த உத்தேசிக்கப்பட்டுள்ளது. அரச நிறுவனங்களின் பாதுகாப்பு பணிகளிலிருந்து வெளியேற்றப்படும் சிவில் பாதுகாப்பு படையினர் அவர்களுக்கு ஏற்ற பிரதேசங்களில் பணிகளில் அமர்த்தப்படவுள்ளதாக சிவில் பாதுகாப்பு திணைக்களத்தின் பணிப்பாளர் நாயகம் ரியர் அட்மிரல் ஆனந்த பீரிஸ் தெரிவித்துள்ளார்."}