{"Header": "இலங்கை – இந்திய கிரிக்கெட் தொடர் நாளை மறுதினம் ஆரம்பம்", "Time": " ஜனவரி 3, 2020 11:21 ", "Content": "இலங்கை மற்றும் இந்திய அணிகளுக்கிடையிலான டுவெண்டி – 20 கிரிக்கெட் தொடர் நாளை மறுதினம் ஆரம்பமாகவுள்ளது. முதலாவது போட்டி ஞாயிற்றுக்கிழமை இரவு 7 மணிக்கு குவாத்தியில் நடைபெறவுள்ளது. இரண்டாவது போட்டி எதிர்வரும் செவ்வாய்க்கிழமை இந்தூரிலும், மூன்றாவது போட்டி 10ம் திகதி பூனேயிலும் நடைபெறவுள்ளன. தொடரில் பங்கேற்கும் லசித் மாலிங்க தலைமையிலான இலங்கை அணி நேற்றையதினம் இந்தியா பயணித்தது. சிரேஷ்ட வீரர் எஞ்சலோ மெததியூசும் இலங்கை அணியில் இணைத்துக்கொள்ளப்பட்டுள்ளார். தொடரை கைப்பற்றக்கூடிய திறன் இலங்கை அணியிடம் காணப்படுவதாக அணித்தலைவர் லசித் மாலிங்க தெரிவித்துள்ளார்."}