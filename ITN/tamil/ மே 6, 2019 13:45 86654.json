{"Header": "வாள்கள் கூரிய ஆயுதங்களை ஒப்படைப்பதற்கான பொது மன்னிப்பு காலம் நீடிப்பு", "Time": " மே 6, 2019 13:45 ", "Content": "வீடுகள் மற்றும் ஒருசில இடங்களில் காணப்படும் வாள் கத்தி கிறிஸ் கத்திகள் உள்ளிட்ட ஆயுதங்களை அருகில் உள்ள பொலிஸ் நிலையங்களுக்கு ஒப்படைப்பதற்கான காலம் மேலும் 48 மணித்தியாலங்களினால் நீடிக்கப்பட்டுள்ளது. இவ்வாயுதங்களை ஒப்படைப்பதற்கான கால அவகாசம் இன்று நள்ளிரவு 12 மணியுடன் முடிவடைந்தது. தற்போது இதற்கான கால அவகாசம் 48 மணித்தியாலங்களினால் நீடிக்கப்பட்டுள்ளதுடன், இக்கால எல்லைக்குள் ஆயுதங்களை ஒப்படைக்குமாறு பொலிஸ் தலைமை அலுவலகம் மக்களிடம் வேண்டுகோள் விடுத்துள்ளது. அவ்வாறு ஆயுதங்களை ஒப்படைக்காத நபர்களுக்கு எதிராக கடும் நடவடிக்கை மேற்கொள்ளப்படுமென்றும் பாதுகாப்பு தரப்பு எச்சரித்துள்ளது."}