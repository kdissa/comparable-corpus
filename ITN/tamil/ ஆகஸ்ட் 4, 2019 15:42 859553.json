{"Header": "தடைசெய்யப்பட்ட ஜமாத்தே மில்லது இப்ராஹிம் அமைப்பின் கிழக்கு மாகாண தலைவர் கைது", "Time": " ஆகஸ்ட் 4, 2019 15:42 ", "Content": "தடைசெய்யப்பட்ட அமைப்பான ஜமாத்தே மில்லது இப்ராஹிம் எனும் ஜே.எம்.ஐ அமைப்பின் கிழக்கு மாகாண ஆயுதக்குழுவின் தலைவர் கைதுசெய்யப்பட்டுள்ளார். அவர் வாழைச்சேனை ஓட்டமாவடியைச் சேர்ந்த 25 வயதுடைய மொஹமட் நௌஷாட் உமார் எனும் நபரென தெரியவந்துள்ளது. இதேவேளை, ஒலுவில் பல்கலைகழகத்தினுள் குறித்த அமைப்பை கருத்துக்களைப் பரப்பிய மாணவர் ஒருவரும் கைது செய்யப்பட்டுள்ளதாக பொலிஸ் ஊடக பேச்சாளர் ருவாண் குணசேகர தெரிவித்துள்ளார். அவர் அநுராதபுரம் – ஜயநெத்தி வீதியைச் சேர்ந்த மொஹமட் ஸ்மாயில் மொஹமட் சலமான் எனப்படும் 25 வயதுடைய நபரென பொலிஸார் தெரிவித்துள்ளனர். சந்தேக நபர் ஒலுவில் பல்கலைக்கழகத்தில், குறித்த அமைப்புக்க ஆட்சேர்ப்பு செய்தல், போதனைகளை நிகழ்த்துதல் உள்ளிட்ட நடவடிக்கைளில் ஈடுபட்டுள்ளமை தெரியவந்துள்ளது. சந்தேக நபர்கள் இருவரையும் அம்பாறை பொலிஸார் கைதுசெய்துள்ளதோடு, அவர்கள் தொடர்பான மேலதிக விசாரணைகள் முன்னெடுக்கப்பட்டுள்ளமை குறிப்பிடத்தக்கது."}