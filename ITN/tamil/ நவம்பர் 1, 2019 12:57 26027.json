{"Header": "சட்டவிரோதமான முறையில் பீடி இலைகளை எடுத்துச்சென்ற இருவர் வவுனியாவில் கைது", "Time": " நவம்பர் 1, 2019 12:57 ", "Content": "சட்டவிரோதமான முறையில் பீடி இலைகளை எடுத்துச்சென்ற இருவர் வவுனியாவில் கைதுசெய்யப்பட்டனர். மன்னாரிலிருந்து நீர்கொழும்பு நோக்கி பயணித்த கென்டர் ரக வாகனத்தை வவுனியா நொச்சி மோட்டை பாலத்தில் வழிமறித்து மேற்கொள்ளப்பட்ட சோதனைகளின் போது குறித்த பீடி இலைகள் கைப்பற்றப்பட்டன. சம்பவத்துடன் தொடர்புடைய இருவரையும் கைதுசெய்துள்ளதாக வன்னி பிராந்திய பிரதி பொலிஸ் மா அதிபரின் கீழ் இயங்கும் விசேட போதை ஒழிப்பு பொலிசார் தெரிவித்துள்ளனர். 42 பொதிகளில் பொதியிடப்பட்டிருந்த ஆயிரத்து 498.3 கிலோகிராம் பீடி இலைகள் கைப்பற்றப்பட்டன. இதன் பெறுமதி சுமார் 45 இலட்சம் ரூபாவென பொலிசார் தெரிவிக்கின்றனர். இவை இந்தியாவிலிருந்து மன்னார் கடல் வழியாக கடத்திவரப்பட்டிருப்பதாக முதற்கட்ட விசாரணைகளிலிருந்து தெரியவந்துள்ளது. கைதுசெய்யப்பட்டவர்கள் மேலதிக விசாரணைகளின் பின்னர் நீதிமன்றத்தில் ஆஜர்படுத்தப்பட்டனர்."}