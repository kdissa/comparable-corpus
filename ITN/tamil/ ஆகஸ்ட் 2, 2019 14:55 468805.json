{"Header": "கண்டி எசல பெரஹரா இன்று ஆரம்பம்", "Time": " ஆகஸ்ட் 2, 2019 14:55 ", "Content": "கண்டி எசல பெரஹராவுக்கான முகூர்த்த்கால் நடும் வைபவம் இன்று அதிகாலை 5.10ற்கு கூடியுள்ள சுபவேளையில் ஆரம்பமானது. தலதா மாளிகையைச் சூழவுள்ள நாற்பெரும் ஆலயங்களில் முகூர்த்தகால் நடும் சடங்குகளும், விசேட பூஜைகளும் இடம்பெற்று வருகின்றன. இன்று முதலாவது கும்பெல் பெரஹரா வீதி வலம் வருகிறது. ரந்தோலி பெரஹரா எதிர்வரும் 10ம் திகதி ஆரம்பமாகும். பெரஹராவை பார்த்து ரசிக்க வரும் மக்களின் பாதுகாப்பு பலப்படுத்தப்பட்டுள்ளதாக பொலிஸ் ஊடகப் பேச்சாளர் எஸ்.பி.றுவான் குணசேகர தெரிவித்தார். விசேட அதிரடிப்படை வீரர்கள் அடங்கலாக 7 ஆயிரம் பொலிசார் பாதுகாப்புக் கடமைகளில் ஈடுபடுத்தப்படுவார்கள் என்றும் வாகன போக்குவரத்தைக் கட்டுப்படுத்த விசேட ஒழுங்குகளும் மேற்கொள்ளப்பட்டிருப்பதாக ஊடகப் பேச்சாளர் மேலும் தெரிவித்தார்."}