{"Header": "சுற்றாடலை அழிக்கும் குற்றச்செயல்களில் ஈடுபட்ட 7 பேருக்கு சர்வதேச பொலிஸார் சிவப்பு எச்சரிக்கை", "Time": " ஜூன் 5, 2019 09:43 ", "Content": "சுற்றாடலை அழிக்கும் குற்றச்செயல்களில் ஈடுபட்ட 7 பேருக்கு சர்வதேச பொலிஸார் சிவப்பு எச்சரிக்கை விடுத்துள்ளனர். சட்டவிரோதமாக காடுகளை அழித்தல், யானை தந்தத்திற்காக யானைகளை வேட்டையாடுதல் உள்ளிட்ட பல்வேறு குற்றச்சாட்டுக்கள் அவர்கள் மீது சுமத்தப்பட்டுள்ளன. 7 பேரின் புகைப்படங்களும் சர்வதேச ஊடகங்களில் வெளியிடப்பட்டுள்ளன. இவர்கள் கென்யா, கிரேக்கம் மற்றும் சுவிட்சர்லாந்து ஆகிய நாடுகளை சேர்ந்தவர்கள். சுற்றாடலை சேதப்படுத்தும் செயற்பாடுகளால் உலகுக்கு ஏற்பட்டுள்ள பாரிய அச்சுறுத்தலை இல்லாது செய்ய துரித நடவடிக்கை எடுக்கப்பட்டுள்ளது. அதற்கமைய ஏனைய நாடுகளும் இணைந்து சுற்றாடலுக்கு பாதிப்பை ஏற்படுத்தும் நபர்களை கைதுசெய்வதற்கான நடவடிக்கைகளை முன்னெடுத்துள்ளதாக சர்வதேச பொலிஸார் தெரிவித்துள்ளனர்."}