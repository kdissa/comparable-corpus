{"Header": "டெங்கு நோயை கட்டுப்படுத்துவதற்கென நாடளாவிய ரீதியில் விசேட வேலைத்திட்டங்கள்", "Time": " ஜனவரி 3, 2020 12:25 ", "Content": "டெங்கு நோயை கட்டுப்படுத்துவதற்கென நாடளாவிய ரீதியில் விசேட வேலைத்திட்டங்கள் முன்னெடுக்கப்பட்டுள்ளன. அரச நிறுவனங்கள், அரச உத்தியோகபூர்வ இல்லங்கள், கைவிடப்பட்ட கட்டிடங்கள் உள்ளிட்ட அனைத்து பிரதேசங்களையும் சுத்தப்படுத்தும் பணிகளை ஆரம்பிக்குமாறு கிழக்கு மாகாண ஆளுநர் அதிகாரிகளுக்கு உத்தரவிட்டுள்ளார். முப்படையினர், பொலிஸார், சமுர்த்தி அபிவிருத்தி அதிகாரிகள், கிராம சேவையாளர்கள் ஒன்றிணைந்து பொதுமக்களின் ஒத்துழைப்புடன் சுத்தப்படுத்தும் பணிகளில் ஈடுபட்டுள்ளனர். திருகோணமலை மாவட்டத்தில் இதுவரை 2 ஆயிரத்து 48 டெங்கு நோயாளர்கள் இனங்காணப்பட்டுள்ளனர். திருகோணமலை உப்புவெளி, கிண்ணியா மற்றும் மூதூர் ஆகிய பகுதிகளிலேயே அதிகளவில் டெங்கு நோய் தாக்கம் இனங்காணப்பட்டுள்ளது. பாடசாலைகளில் டெங்கு நுளம்பு பெருக்கத்தை கட்டுப்படுத்துவதற்கென ஒவ்வொரு ஞாயிற்றுக்கிழமைகளிலும் பெற்றோர் சிரமதான பணிகளை மேற்கொள்ள வேண்டுமென மாகாண ஆளுநர் அனுராதா ஜஹம்பத் பணிப்புரை வழங்கியுள்ளார்."}