{"Header": "மாரவில பகுதியில் பொலிசார் மேற்கொண்ட துப்பாக்கிப் பிரயோகத்தில் ஒருவர் உயிரிழப்பு", "Time": " மே 6, 2019 08:46 ", "Content": "மாரவில பகுதியில் பொலிசார் மேற்கொண்ட துப்பாக்கிப் பிரயோகத்தில் ஒருவர் உயிரிழந்துள்ளார். நேற்றிரவு 9 மணியளவில் சம்பவம் இடம்பெற்றுள்ளது. பொலிஸ் அதிகாரிகளினால் வீதியில் பயணித்த சிலர் பரிசோதனைக்கு உட்படுத்தப்பட்டுள்ளனர். இதன்போது ஒருவர் பொலிஸ் அதிகாரியொருவரை கூர்மையான ஆயுதத்தால் தாக்கியுள்ளார். இதனால் பொலிஸ் உத்தியோகத்தர் மேற்கொண்ட துப்பாக்கிப் பிரயோகத்தில் குறித்த நபர் காயமடைந்த நிலையில் மாரவில வைத்தியசாலையில் அனுமதிக்கப்பட்டார். அவர் சிகிச்சை பலனின்றி உயிரிழந்துள்ளதாக பொலிசார் தெரிவித்துள்ளனர். உயிரிழந்தவர் 31 வயதுடைய சிலாபம் , முகுனுவடவன பகுதியைச் சேர்ந்தவர் என தெரியவந்துள்ளது. இதேவேளை சம்பவத்தில் காயமடைந்த பொலிஸ் உத்தியோகத்தர் மாரவி வைத்தியசாலையில் அனுமதிக்கப்பட்டுள்ளதாக பொலிஸ் ஊடக பேச்சாளர் அலுவலகம் தெரிவித்துள்ளது."}