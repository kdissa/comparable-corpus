{"Header": "அனுமதிப்பத்திரமின்றி மீன்பிடியில் ஈடுபட்ட 16 பேர் கைது", "Time": " ஜூலை 5, 2019 13:17 ", "Content": "அனுமதிப்பத்திரமின்றி மீன்பிடியில் ஈடுபட்ட 16 பேர் கைதுசெய்யப்பட்டுள்ளனர். திருகோணமலை நாயாறு கடற்பகுதியில் வைத்து அவர்களை கைதுசெய்ததாக கடற்படை தெரிவிக்கிறது. சந்தேகநபர்கள் குச்சவெளி, திருகோணமலை மற்றும் இறக்கண்டி ஆகிய பகுதிகளை சேர்ந்தவர்களென தெரியவந்துள்ளது. அவர்களிடமிருந்து 7 டிங்கி படகுகள் மற்றும் 13 மீன்பிடி வலைகள் என்பன கடற்படையினரால் கைப்பற்றப்பட்டுள்ளன. சந்தேகநபர்களையும் கைப்பற்றப்பட்ட உபகரணங்களையும் முல்லைத்தீவு உதவி கடற்றொழில் பணிப்பாளர் காரியாலயத்தில் ஒப்படைக்க நடவடிக்கை எடுக்கப்பட்டுள்ளதாக கடற்படையினர் தெரிவித்துள்ளனர்."}