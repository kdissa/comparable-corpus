{"Header": "பாடசாலை விடுமுறை காலத்தை முன்னிட்டு விசேட ரயில் சேவைகள்", "Time": " டிசம்பர் 6, 2018 10:44 ", "Content": "பாடசாலை விடுமுறை காலத்தை முன்னிட்டு விசேட ரயில் சேவைகள் ஆரம்பிக்கப்படவுள்ளதாக ரயில்வே கட்டுப்பாட்டறை தெரிவித்துள்ளது. நாளை முதல், எதிர்வரும் 29ம் திகதி வரை குறித்த ரயில் சேவைகள் இடம்பெறும். முதலாவது ரயில் நாளை காலை 07.30 மணிக்கு கொழும்பிலிருந்து, பதுளை நோக்கி பயணிக்கவுள்ளது. குறித்த ரயில் பதுளையிலிருந்து அடுத்த நாள் காலை 09.30 மணிக்கு மீண்டும் கொழும்பு நோக்கி பயணத்தை ஆரம்பிக்கவுள்ளது. அதேபோல் அடுத்த மாதம் முதல் வாரத்திலும் குறித்த விசேட ரயில் சேவைகள் நடைமுறைப்படுத்தப்படுமென ரயில்வே கட்டுப்பாட்டறை தெரிவிக்கிறது."}