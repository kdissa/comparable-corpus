{"Header": "යහපත් පවුල් ජිවිතයක් පිළිබඳ දේශණයකින් භඨපිරිස් දැනුවත් වේ", "Time": "04th February 2020 09:30:15 Hours", "Content": "මනෝවිද්‍යාත්මක මෙහෙයුම් අධ්‍යක්‍ෂ මණ්ඩලය සහ 14 වන සේනාංක මූලස්ථානය සමඟ සහයෝගයෙන් යුතුව ‘ආකල්ප සංවර්ධනය තුළින් වඩා යහපත් පවුල් ජීවිතයක්’ පිළිබඳ දැනුවත් කිරීමේ වැඩසටහනක් 14 වන සේනාංක මූලස්ථානයේදී ඉකුත් ඉරිදා (2) දින  පවත්වන ලදී. මනෝවිද්‍යාත්මක මෙහෙයුම් අධ්‍යක්‍ෂ මණ්ඩලයේ රාජකාරි නියුතු ජාතික ශිෂ්‍යභට බලකායේ ලුතිනන් කර්නල් බී.ජී.එස් සමන්ති විසින් මෙම දේශණය මෙහෙයවනු ලැබු අතර එම අවස්ථාව සඳහා නිලධාරීන් සහ යුද්ධ හමුදා සාමාජිකයින් සිය ගණනකට අධික පිරිසක් සහභාගි විය."}