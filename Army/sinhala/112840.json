{"Header": "යාන්ත්‍රික පාබල රෙජිමේන්තුවේ රෙජිමේන්තු අ‍ධිපතිතුමන් 4 වන යාන්ත්‍රික පාබල රෙජිමේන්තුවේ සංචාරයක නිරතවෙයි", "Time": "18th February 2020 10:16:55 Hours", "Content": "යාන්ත්‍රික පාබල රෙජිමේන්තුවේ රෙජිමේන්තු අ‍ධිපති මේජර් ජෙනරාල් ඒ.ජී.ඩී.එන් ජයසුන්දර ඉකුත් සෙනසුරාදා (15) දින ලෙස මාබේරිතැන්න ප්‍රදේශයේ පිහිටි 4 වන යාන්ත්‍රික පාබල රෙජිමේන්තුවේ සිය පළමු නිළ සංචාරයක නිරතවිය‍. එම එකකය වෙත සපැමිණී රෙජිමේන්තු අධිපතිතුමන් හට හමුදා සම්ප්‍රදායානුකූල කඳවුරු සම්මාන මුරයක් පිරිනැමීමෙන් අනතුරුව එම ඒකකයේ අණදෙන නිලධාරි ලුතිනන් කර්නල් ඩබ්ලිව්.ජී.එම්.ආර්. මහවිදාන විසින් ඉතා එතුමන් උණුසුම් අයුරින් පිළිගනු ලැබීය. යාන්ත්‍රික පාබල රෙජිමේන්තුවේ රෙජිමේන්තු අ‍ධිපතිතුමන් සිදුකළ මෙම සංචාරය සඳහා යාන්ත්‍රික පාබල බලසේනාවේ බලසේනාධිපති බ්‍රිගේඩියර් එල්.එස් බාලචන්ද්‍ර, මධ්‍යස්ථාන සේනාවිධායක එස්.ජේ ප්‍රියදර්ශන, නියෝජ්‍ය මධ්‍යස්ථාන සේනාවිධායක කේ.කේ.එස් පැරකුම් ඇතුළු එම රෙජිමේන්තුවේ මාණ්ඩලික නිලධාරීන් කිහිපදෙනෙකු එක්වූහ. ඉන් අනතුරුව, එතුමන් කඳවුරු පරිශ්‍රයේ පැළයක් ද රෝපණය කරන ලද අතර එම ඒකකයේ අණදෙන නිලධාරීතුමන් ඒකකයේ කාර්යභාර්යන් පිළිබඳ රෙජිමේන්තු අධිපතිතුමන් දැනුවත් කළේය. පසුව රෙජිමේන්තු අධිපති භටපිරිස් අමතා සිදු කරන ලද දේශනයකින් අනතුරුව පැවති තේ පැන් සංග්‍රහයත් සමගින් එදිනට නියමිත වැඩසටහන නිමාවට පත්විය."}