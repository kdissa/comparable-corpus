{"Header": "නායකත්වය හා කළමනාකරණය පිළිබඳ වැඩමුළුවක් නැගෙනහිර ආරක්ෂක සේනා මුලස්ථානයේ දී", "Time": "06th August 2018 14:25:01 Hours", "Content": "නැගෙනහිර ආරක්ෂක සේනා ආඥාපති මේජර් ජෙනරාල් සන්තුසිත පනන්වල ගේ ආරාධනයෙන් ප්‍රවීණ දේශක ආචාර්ය අජිත් කොලොන්නේ විසින් අගෝස්තු මස 01 සහ 02 යන දිනයන්හි එම ආරක්ෂක සේනා මුලස්ථානයේ දී නායකත්වය හා කළමනාකරණය පිළිබඳ දෙදින වැඩමුළුවක් පවත්වන ලදි. ක්ෂණික තීරණ ගැනීම, කළමනාකරණය සහ නායකත්ව කාර්යක්ෂමතාව මෙන්ම තීරණ ගැනීමේ දී ගැඹුරු විශ්ලේෂණයක් සඳහා උසස් දැනුමක් ලබාදීම මෙම වැඩමුළුවේ අරමුණ විය. තවද, එහිදි ප්‍රවීණ දේශක සහ ප්‍රවීණ කථිකයෙක් වන ආචාර්ය අජිත් කොලොන්නේ විසින් අවදානම් කළමනාකරණ ක්‍රමෝපායන් සහ අර්බුද කළමනාකරණ සංකල්පය පිළිබඳ අවධානය යොමු කරමින් තීරණ ගැනීමේ හා තොරතුරු විද්‍යාව (Decision and Information Science) යන ප්‍රවේශය ඔස්සේ තාර්කික තීරණ ගැනීමේ ක්‍රියාවලිය පිළිබඳව දැනුවත් කරන ලදි. නැගෙනහිර ආරක්ෂක සේනා මුලස්ථානයේ ජ්‍යෙෂ්ඨ නිලධාරීන් සඳහා මෙම දේශනය පවත්වනු ලැබීය."}