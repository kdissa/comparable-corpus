{"Header": "යුද්ධ හමුදා දිනයට සමගාමීව 61 වන සේනාංකය රුධිර පරිත්‍යාග වැඩසටහනක් සංවිධානය කෙරේ", "Time": "06th October 2018 20:50:39 Hours", "Content": "69 වන යුද්ධ හමුදා සංවත්සරයට සමගාමීව 61 වන සේනාංකය සහ 612 වන බලසේනාව රුධිර පරිත්‍යාගශීලින් 125 දෙනෙකුට අධික පිරිසකගේ සහභාගිත්වයෙන් වවුනියාවේ දී බ්‍රහස්පතින්දා (04) දින රුධිර පරිත්‍යාග වැඩසටහනක් සංවිධානය කරනු ලැබීය. ඒ අනුව, දෙවන රුධිර පරිත්‍යාග වැඩසටහන සිකුරාදා (05) දින 611 වන බලසේනා පරිශ්‍රයේ දී පවත්වනු ලැබීය. එමෙන්ම, වවුනියාව ප්‍රදේශයේ රෝගින්ගේ ප්‍රයෝජනය සඳහා තෙවන රුධිර පරිත්‍යාග වැඩසටහන අඟහරුවාදා (09) දින පැවැත්වීමට නියමිතය. වවුනියාව ලේ බැංකුව විසින් 61 වන සේනාංකයේ සේනාංකාධිපති බ්‍රිගේඩියර් කේ.ඩි.සී.ජි.ජේ. තිලකරතන ගෙන් කරන ලද ඉල්ලීමකට අනුව සංවිධානය කරනු ලැබු මෙම රුධිර පරිත්‍යාග වැඩසටහන සාර්ථකව පැවැත්වීම සඳහා අනුරාධපුර ලේ බැංකුවේ වෛද්‍ය චතුරානි දිසානායක සහ එම කාර්යමණ්ඩලයේ සහයෝගය ලබාදෙනු ලැබීය."}