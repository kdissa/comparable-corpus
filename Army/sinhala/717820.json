{"Header": "මානසික සෞඛ්‍ය හා සියදිවි හානි කරගැනීම වලක්වාගැනීම පිළිබඳ යුද්ධ හමුදා සාමාජිකයින් දැනුවත් කෙරේ", "Time": "16th October 2018 16:00:00 Hours", "Content": "මානසික සෞඛ්‍ය සහ සියදිවි හානි කරගැනීම වලක්වාගැනීම පිළිබඳ 61 වන සේනාංකයේ සේවයේ නියුතු යුද්ධ හමුදා සාමාජිකයින් දැනුවත් කිරීමේ අරමුණින් වන්නි ආරක්‍ෂක සේනා ආඥාපති මේජර් ජෙනරාල් කුමුදු පෙරේරා ගේ උපදෙස් මත 61 වන සේනාංකයේ සේනාංකාධිපති බ්‍රිගේඩියර් කේ.ඩි.සී.ජි.ජේ තිලකරත්න ගේ අධීක්‍ෂණය යටතේ සංවිධානය කරනු ලැබු දේශන සැසියක් අඟහරුවාදා (16) දින වවුනියාවේ පිහිටි 61 වන සේනාංක මූලස්ථානයේ දී පවත්වනු ලැබීය. යුද්ධ හමුදා මූලස්ථානයේ නිවාරණ වෛද්‍ය හා මානසික සෞඛ්‍ය අධ්‍යක්‍ෂ මණ්ඩලය විසින් පැවැත්වූ මෙම දේශනය සඳහා 611 වන බලසේනාව යටතේ සේවයේ නියුතු නිලධාරින් 25 ක් ඇතුළු යුද්ධ හමුදා සාමාජිකයින් 300 කට අධික පිරිසක් සහභාගි වූ අතර මෙම දේශනය පේරාදෙණිය විශ්ව විද්‍යාලයේ මනෝ උපදේශකවරුන් කිහිපදෙනෙකු විසින් මෙහෙයවනු ලැබීය."}