{"Header": "කැනේඩියානු මහකොමසාරිස් යාපනය ආරක්‍ෂක සේනා ආඥාපති හමුවෙයි ", "Time": "04th June 2019 22:31:55 Hours", "Content": "ශ්‍රී ලංකාවේ කැනේඩියානු මහකොමසාරිස් ගරු ඩේවිඩ් මැකිනෝන් (H.E David Mckinnon) පසුගිය අඟහරුවාදා (4) දින යාපනය ආරක්‍ෂක සේනා මූලස්ථානයේදී එම ආරක්‍ෂක සේනා ආඥාපති මේජර් ජෙනරාල් දර්ශන හෙට්ටිආරච්චි හමුවිය. මෙම සුහද හමුව අතරතුරදී, යාපනය ආරක්‍ෂක සේනා ආඥාපතිතුමන් විසින් යාපනය අර්ධද්වීපයේ වර්තමාන ආරක්‍ෂක තත්ත්වය පිළිබඳව මෙන්ම උතුරු පළාතේ යුද්ධ හමුදාව විසින් දියත් කරනු ලබන ජාතිය ගොඩනැගීමේ සහ නැවත පදිංචි කිරීමේ වැඩසටහන් පිළිබඳව මහකොමසාරිස්වරයා දැනුවත් කළහ. මෙම සුහද හමුව සඳහා ශ්‍රී ලංකාවේ කැනේඩියානු මහකොමසාරිස් කාර්යාලයේ නිලධාරීන් කිහිපදෙනෙකු සහ යුද්ධ හමුදා ජ්‍යෙෂ්ඨ නිලධාරීන් කිහිපදෙනෙකු සහභාගී වූහ."}