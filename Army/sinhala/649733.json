{"Header": "හපුතලේ නගරය පිරිසිදු කිරිමේ ව්‍යාපෘතිය සඳහා මධ්‍යම ආරක්‍ෂක සේනා මුලස්ථාන භට පිරිස් හි සහාය", "Time": "07th September 2018 21:08:56 Hours", "Content": "හපුතලේ මහ නගර සභාවේ නගරාධිපතිතුමන්ගේ ඉල්ලීමකට අනුව මධ්‍යම ආරක්‍ෂක සේනා ආඥාපති මේජර් ජෙනරාල් රුක්මාල් ඩයස් ගේ උපදෙස් අනුව බ්‍රහස්පතින්දා (6) දින හපුතලේ නගරය අවට ප්‍රදේශය පිරිසිදු කිරිමේ මහා ශ්‍රමදාන ව්‍යාපාරය සඳහා නිලධාරි 01 ක් හා හමුදා සාමාජිකයින් 20 දෙනෙකුගේ සහාය ලබාදෙනු ලැබීය. රාජ්‍ය අංශයේ සේවකයින්, රාජ්‍ය නොවන සංවිධානවල සේවකයින් සහ ස්වේච්ඡා සේවකයින්ගේ ද සහයෝගයෙන් එදින සවස් කාලය වන තුරු මෙම ශ්‍රමදාන වැඩසටහන ක්‍රියාත්මක වු අතර නගරාධිපතිතුමන්, නාගරික මන්ත්‍රිවරුන් සහ පාසල් සිසුන් ද ඒ සඳහා දායකත්වය ලබාදෙන ලදී. මෙම ශ්‍රමදාන වැඩසටහන සාර්ථක කරගැනීම සඳහා දායකත්වය ලබාදුන් යුද්ධ හමුදා සාමාජිකයන් වෙත හපුතලේ මහ නගර සභාවේ නගරාධිපතිතුමන් ඇතුළු කාර්ය මණ්ඩලය විසින් සිය කෘතඥතාව පල කර සිටියහ."}