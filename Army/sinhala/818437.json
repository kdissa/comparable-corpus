{"Header": "මේජර් ජෙනරාල් නිලයට උසස්වීම් ලැබූ සේනාංකාධිපති වෙත 65 වන සේනාංකයේ හරසර", "Time": "18th February 2020 15:46:48 Hours", "Content": "මේජර් ජෙනරාල් නිලයට පසුගියදා උසස්වීම් ලද 65 වන සේනාංකයේ  සේනාංකාධිපති මේජර් ජෙනරාල් හේමන්ත බණ්ඩාර වෙත තුනුක්කායි ප්‍රදේශයේ පිහිටි සිය සේනාංක මූලස්ථානයේදී හමුදා සම්ප්‍රදායානුකූල කඳවුරු සම්මාන මුරයක් සහ සම්මාන ආචාර පෙළපාලියක් පිරිනමා ගෞරව කරන ලදී. හමුදා සම්ප්‍රදායන්ට අනුකූලව බලසේනාධිපතිවරුන්, අණදෙන නිලධාරීන්, 65 වන සේනාංකයේ සියලුම නිලධාරීන් සහ සෙසුනිලයින් විසින් එතුමන්ව ඉතා උණුසුම් අයුරින් පිළිගනු ලැබීය. ඉන් අනතුරුව, උසස්වීම් ලැබූ සේනාංකාධිපතිතුමන් කඳවුරු පරිශ්‍රයේ පැළයක් රෝපණය කළ අතර එම සේනාංකයේ නිලධාරීන් සහ සෙසුනිලයින් අමතනු  ලැබීය. ඉන් අනතුරුව පවත්වන ලද සියළු නිල තේපැන් සංග්‍රහයකින් පසුව උත්සව කටයුතු නිමාවට පත්විය."}