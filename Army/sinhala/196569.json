{"Header": "61 වන සේනාංකය සිය 11 වන සංවත්සරය අභිමානවත් ලෙස සමරයි", "Time": "03rd June 2019 16:50:15 Hours", "Content": "වන්නි ආරක්‍ෂක සේනා මූලස්ථානය යටතේ ස්ථාපිත 61 වන සේනාංක මූලස්ථානයේ 11 වන සංවත්සරය පසුගිය බ්‍රහස්පතින්දා (30) දින ආගමික වතාවත් මධ්‍යයේ අභිමානවත් අයුරින් සමරනු ලැබීය. 61 වන සේනාංකයේ සේනාංකාධිපති බ්‍රිගේඩියර් කේ.ඩි.සී.ජි.ජේ තිලකරත්න ගේ උපදෙස් මත පැවති සංවත්සර වැඩසටහනේදී සේනාංකාධිපතිතුමන් විසින් කඳවුරු පරිශ්‍රයේ සඳුන් පැළයක් රෝපණය කරන ලදි. ඉන් අනතුරුව සේනාංකාධිපතිතුමන් භට පිරිස් අමතමින් වෘත්තීමය වැදගත්කම හා මනා විනය පවත්වාගෙන යාමෙහි වැදගත්කම පිළිබඳව අවධාරණය කරන ලදි. ඉන් අනතුරුව සංවත්සරයට සමඟාමීව එදින පැවති සියලු නිල දිවා භෝජන සංග්‍රහය සඳහාද සේනාංකාධිපතිතුමන් සහභාගි වු අතර සැමරුම් වැඩසටහන් මාලාව නිමාවට පත්කරමින් පසුදින මහා සංඝරත්නය සේනාංක මුලස්ථානය වෙත වැඩම කරවා දානමය පිංකමක්  පවත්වන  ලදි."}