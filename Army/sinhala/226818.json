{"Header": "වික්ටෝරියා ජලාශයේ ඉවුරේ පැළ සටුවීම සඳහා 11 වන සේනාංකයේ භටපිරිස් සහය  වෙයි", "Time": "17th September 2019 12:29:36 Hours", "Content": "ලංකා විදුලිබල මණ්ඩලයේ ඉල්ලීමකට අනුව මධ්‍යම ආරක්‍ෂක සේනා මූලස්ථානය යටතේ ස්ථාපිත 11 වන සේනාංකයේ යුද්ධ හමුදා සාමාජිකයින් විසින් වික්ටෝරියා ජලාශය අවට තෙත්බිම් හී සුරක්‍ෂිතතාවය ආරක්‍ෂා කර ගැනීම සඳහා සැප්තැම්බර් මස 10 සහ 11 යන දෙදින තුළ වික්ටෝරියා ජලාශයේ ඉවුරු ප්‍රදේශයන්හී රුක් රෝපණය වැඩසටහනක් දියත් කළේය. මධ්‍යම ආරක්‍ෂක සේනා ආඥාපති මේජර් ජෙනරාල් ලක්සිරි වඩුගේ ගේ මඟ පෙන්වීම මත 11 වන සේනාංකයේ සේනාංකාධිපති මේජර් ජෙනරාල් සෙනරත් බංඩාර ගේ උපදෙස් මත ජලාශයේ ඉවුරේ පැළ සිටුවීම සඳහා ශ්‍රි ලංකා රයිෆල් බලකායේ සෙබළුන් 10 දෙනෙකුගෙන් යුත් කණ්ඩායමක් සහභාගී වූ අතර තවද මෙම අවස්ථාව සඳහා විදුලිබල මණ්ඩලයේ ස්වේච්ඡා සේවකයින් සහ එම ප්‍රදේශයේ තවත් සිවිල් වැසියන් පිරිසක් ද සහභාගී විය. මෙම වැඩසටහන සඳහා යුද්ධ හමුදාව දැක්වූ සහයෝගය වෙනුවෙන් සංවිධායකයින් විසින් ඔවුන් වෙත ස්තූතිය පුද කළහ."}