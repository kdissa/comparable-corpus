{"Header": "නැගෙනහිර භටපිරිස් සඳහා දේශන මාලාවක්", "Time": "13th December 2019 14:30:00 Hours", "Content": "මනෝවිද්‍යාත්මක මෙහෙයුම් අධ්‍යක්‍ෂ මණ්ඩලය සිය අධ්‍යාපන ව්‍යාපෘති නැගෙනහිර පළාත දක්වා ව්‍යාප්ත කරමින්, නැගෙනහිර ප්‍රදේශයේ සේවයේ නියුතු ආරක්‍ෂක හමුදා සාමාජිකයින් සඳහා ‘ආකල්ප සංවර්ධනය තුළින් වඩා හොඳ පවුල් ජීවිතයක්’ යන තේමාව ඔස්සේ දේශන මාලාවක් එම අධ්‍යක්‍ෂ මණ්ඩලයේ ලුතිනන් කර්නල් බී.ජී.එස්. සමන්ති විසින් මෙහෙයවන ලදී. ඉදිරි නඩත්තු පෙදෙස - නැගෙනහිර, 23 වන සේනාංකය, 24 වන සේනාංකය සහ 22 වන සේනාංකය ඇතුළු නැගෙනහිර ආරක්‍ෂක සේනා මූලස්ථානය යටතේ සේවයේ නියුතු යුද්ධ හමුදා සාමාජිකයින් සියගණනක් ආකර්ෂණය කරගනිමින් පැවැති මෙම දේශන මාලාව දෙසැම්බර් මස 12 සිට 16 දින දක්වා පූරා දින හතරක් පැවැත්විණි."}