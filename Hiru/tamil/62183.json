{"Header": "ஹொங்காங்கில் மக்கள் ஆர்ப்பாட்டம்.", "Time": "Tuesday, 02 July 2013 - 8:28", "Url": "http://www.hirunews.lk/tamil/62183/%E0%AE%B9%E0%AF%8A%E0%AE%99%E0%AF%8D%E0%AE%95%E0%AE%BE%E0%AE%99%E0%AF%8D%E0%AE%95%E0%AE%BF%E0%AE%B2%E0%AF%8D-%E0%AE%AE%E0%AE%95%E0%AF%8D%E0%AE%95%E0%AE%B3%E0%AF%8D-%E0%AE%86%E0%AE%B0%E0%AF%8D%E0%AE%AA%E0%AF%8D%E0%AE%AA%E0%AE%BE%E0%AE%9F%E0%AF%8D%E0%AE%9F%E0%AE%AE%E0%AF%8D", "Content": "ஹொங்காங்கில் ஜனநாயக முறைப்படி தேர்தல் நடத்தக்கோரி அரசாங்கத்திற்கு எதிராக, மக்கள் பேரணி நடத்தியுள்ளனர். 1997ஆம் ஆண்டு பிரிட்டிஷ் வசம் இருந்த ஹொங்காங், சீனாவிடம் ஒப்படைக்கப்பட்டது. அன்று முதல் ஹொங்காங் அரசாங்கம் ஒரு நாடு, இரண்டு அமைப்புகள் என்ற முறையில் செயல்பட்டு வருகிறது. இந்தநிலையில், 2017ஆம் ஆண்டு ஜனநாயக முறைப்படி தேர்தல் நடத்தப்படும் என்று சீனா, ஹொங்காங் மக்களுக்கு உறுதி அளித்திருந்தது. எனினும், அண்மையில் இடம்பெற்ற நிகழ்வொன்றில் 2017ஆம் ஆண்டு  தேர்தலில் அனைவருக்கும் வாக்குரிமை அளிப்பது ஒரு கடினமான செயல். எனினும்,  உரிய நேரத்தில் அதற்குத் தேவையான ஏற்பாடுகள் செய்யப்படும் என்றும் ஹொங்காங் ஜனாதிபதி தெரிவித்திருந்தார். இதற்கு எதிர்ப்பு தெரிவித்தே மக்கள் இந்த ஆர்ப்பாட்டத்தை முன்னெடுத்தனர். ஆர்ப்பாட்டக்காரர்கள் ஹொங்காங் தீவிலுள்ள விக்டோரியா பூங்காவிலிருந்து மத்திய பகுதி நோக்கி ஊர்வலமாகச் சென்றனர். உலகளாவிய வாக்குரிமை தமக்கு வேண்டும் என்று அவர்கள்  கோசமெழுப்பினர். கடந்த 2003ஆம் ஆண்டு மக்கள் மேற்கொண்ட ஆர்ப்பாட்டத்தினை தொடர்ந்து, அப்போதைய ஜனாதிபதி தனது பதவியை ராஜினாமா செய்யதார் என்பது குறிப்பிடத்தக்கது."}