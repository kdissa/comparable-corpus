{"Header": "கிரிக்கட் வீரர் ஒருவர் வானுர்தி கதவை திறந்துள்ளார் ", "Time": "Tuesday, 02 July 2013 - 13:46", "Url": "http://www.hirunews.lk/tamil/62197/%E0%AE%95%E0%AE%BF%E0%AE%B0%E0%AE%BF%E0%AE%95%E0%AF%8D%E0%AE%95%E0%AE%9F%E0%AF%8D-%E0%AE%B5%E0%AF%80%E0%AE%B0%E0%AE%B0%E0%AF%8D-%E0%AE%92%E0%AE%B0%E0%AF%81%E0%AE%B5%E0%AE%B0%E0%AF%8D-%E0%AE%B5%E0%AE%BE%E0%AE%A9%E0%AF%81%E0%AE%B0%E0%AF%8D%E0%AE%A4%E0%AE%BF-%E0%AE%95%E0%AE%A4%E0%AE%B5%E0%AF%88-%E0%AE%A4%E0%AE%BF%E0%AE%B1%E0%AE%A8%E0%AF%8D%E0%AE%A4%E0%AF%81%E0%AE%B3%E0%AF%8D%E0%AE%B3%E0%AE%BE%E0%AE%B0%E0%AF%8D", "Content": "இலங்கை ஏ அணியின் கிரிக்கெட் வீரர் ஒருவர் மதுபோதையில், உயர பறந்து கொண்டிருந்த வானூர்தியின் கதவை திறக்க முயற்சித்துள்ளார். டெய்லி கிராப் இந்த செய்தியை வெளியிட்டுள்ளது. மேற்கிந்திய தீவுகளில் இடம்பெற்ற போட்டிகளில் பங்குகொண்ட நிலையில் இவர், சென் லூசியாவில் இருந்து லண்டன் கெட்வீக் வானூர்தி நிலையத்தை நோக்கி சென்ற, ஜெட் எயார் வேஸ் போயிங் 777 வானுர்தியில் பயணித்துள்ளார். வானூர்தி 35 ஆயிரம் அடி உயரத்தில் பறந்து கொண்டிருந்த வேளையிலேயே, குறித்த இலங்கை ஏ அணி வீரர் கதவை திறக்க முயற்சித்துள்ளதாக, வானூர்தி பாதுகாப்பு அதிகாரிகள் தெரிவித்துள்ளனர். அந்த வானூர்தியில் 229 பேர் பயணித்த நிலையில், இந்த சம்பவத்தால் பயணிகள் பெரும் பரப்பரப்புக்கு உள்ளாகினர். மதுபோதையில் இருந்து அவர், கழிவறையின் கதவுகள் என்று நினைத்தே, வானூர்தியின் கதவை திறக்க முயன்றுள்ளதாக தெரிவிக்கப்படுகிறது."}