{"Header": "சட்டவிரோத குழுவுடன் ஜோர்தான் பாதுகாப்பு படையினர் மோதல்", "Time": "Wednesday, 02 March 2016 - 9:20", "Url": "http://www.hirunews.lk/tamil/127568/%E0%AE%9A%E0%AE%9F%E0%AF%8D%E0%AE%9F%E0%AE%B5%E0%AE%BF%E0%AE%B0%E0%AF%8B%E0%AE%A4-%E0%AE%95%E0%AF%81%E0%AE%B4%E0%AF%81%E0%AE%B5%E0%AF%81%E0%AE%9F%E0%AE%A9%E0%AF%8D-%E0%AE%9C%E0%AF%8B%E0%AE%B0%E0%AF%8D%E0%AE%A4%E0%AE%BE%E0%AE%A9%E0%AF%8D-%E0%AE%AA%E0%AE%BE%E0%AE%A4%E0%AF%81%E0%AE%95%E0%AE%BE%E0%AE%AA%E0%AF%8D%E0%AE%AA%E0%AF%81-%E0%AE%AA%E0%AE%9F%E0%AF%88%E0%AE%AF%E0%AE%BF%E0%AE%A9%E0%AE%B0%E0%AF%8D-%E0%AE%AE%E0%AF%8B%E0%AE%A4%E0%AE%B2%E0%AF%8D", "Content": "வடக்கு ஜோர்டானில் சட்டவிரோதமான செயற்பாடுகளில் ஈடுபட்டுவந்த குழுவொன்றுடன் தாம் மோதலில் ஈடுபட்டதாக ஜோர்தானிய பாதுகாப்பு படையினர் தெரிவித்துள்ளனர். வடக்கு நகரான இர்பிட்டில் இந்த மோதல்கள் நேற்று இடம்பெற்றுள்ளதாக பெட்ரா செய்திச் சேவை தகவல் வெளியிட்டுள்ளது. இந்த மோதல்களில் 3 படையினர் காயமடைந்துள்ளனர். சில போராளிகள் கொல்லப்பட்டதுடன், மேலும் சிலர் காயமடைந்ததாக அந்த செய்தியில் குறிப்பிடப்பட்டுள்ளது. முன்னதாக சிரியாவின் எல்லைப்பகுதி என்பதால் இர்பிட்டில் உள்ள போராளிகள் ஐ.எஸ். தீவிரவாதிகளாக இருக்கலாம் என கருதப்பட்டது. சிரியா மற்றும் ஈராக்கில் செயற்பட்டு வரும் ஐ.எஸ். தீவிரவாதிகளுக்கு எதிரான கூட்டுப்படையில் ஜோர்தான் ராணுவமும் அங்கம் வகிப்பது குறிப்பிடத்தக்கது."}