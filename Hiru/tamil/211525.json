{"Header": "ஹம்சா பின்லேடனின் குடியுரிமையை இரத்துச் செய்ய  தீர்மானம்", "Time": "Saturday, 02 March 2019 - 12:28", "Url": "http://www.hirunews.lk/tamil/211525/%E0%AE%B9%E0%AE%AE%E0%AF%8D%E0%AE%9A%E0%AE%BE-%E0%AE%AA%E0%AE%BF%E0%AE%A9%E0%AF%8D%E0%AE%B2%E0%AF%87%E0%AE%9F%E0%AE%A9%E0%AE%BF%E0%AE%A9%E0%AF%8D-%E0%AE%95%E0%AF%81%E0%AE%9F%E0%AE%BF%E0%AE%AF%E0%AF%81%E0%AE%B0%E0%AE%BF%E0%AE%AE%E0%AF%88%E0%AE%AF%E0%AF%88-%E0%AE%87%E0%AE%B0%E0%AE%A4%E0%AF%8D%E0%AE%A4%E0%AF%81%E0%AE%9A%E0%AF%8D-%E0%AE%9A%E0%AF%86%E0%AE%AF%E0%AF%8D%E0%AE%AF-%E0%AE%A4%E0%AF%80%E0%AE%B0%E0%AF%8D%E0%AE%AE%E0%AE%BE%E0%AE%A9%E0%AE%AE%E0%AF%8D", "Content": "அல்கொய்தா அமைப்பின் முன்னாள் தலைவரான ஒசாமா பின்லேடனின் மகனான ஹம்சா பின்லேடனின்   குடியுரிமையை இரத்துச் செய்ய சவுதி அரேபியா தீர்மானிததுள்ளது. இது குறித்து சவுதி அரேபிய உள்நாட்டு அலுவலகள் அமைச்சினால் வர்த்தமானி அறிவித்தல் வெளியிடப்பட்டுள்ளது. இதேநேரம், பின்லேடனின் மகனை கைது செய்வதற்கான தகவலை வழங்குவோருக்கு ஒரு மில்லியன் அமெரிக்க டொலர்களை பரிசளிப்பதாக அமெரிக்கா நேற்று முன்தினம் அறிவித்துள்ளது. கடந்த 2001 ஆம் ஆண்டு செப்டம்பர் மாதம் 11ஆம் திகதி மேற்கொள்ளப்பட்ட அமெரிக்க இரட்டைக் கோபுரத் தாக்கதலின் பின்னர், ஹமிசா பின்லேடன் தனது தந்தையான ஒசாமா பின்லேடனுடன் ஆப்கானிஸ்தானில் வசித்து வந்தார் எனத் தெரிவிக்கப்பட்டது. தற்போது 30 வயதுடைய அவர் அல்கொய்தா அமைப்பின் புதிய தலைவராக செயற்படுகின்றார் என்றும் தெரிவிக்கப்பட்டுள்ளது."}