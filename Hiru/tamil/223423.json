{"Header": "எஸ்.ஜெய்சங்கர்-பிரதமர் ரணில் இடையே கலந்துரையாடல்", "Time": "Monday, 02 September 2019 - 7:30", "Url": "http://www.hirunews.lk/tamil/223423/%E0%AE%8E%E0%AE%B8%E0%AF%8D-%E0%AE%9C%E0%AF%86%E0%AE%AF%E0%AF%8D%E0%AE%9A%E0%AE%99%E0%AF%8D%E0%AE%95%E0%AE%B0%E0%AF%8D-%E0%AE%AA%E0%AE%BF%E0%AE%B0%E0%AE%A4%E0%AE%AE%E0%AE%B0%E0%AF%8D-%E0%AE%B0%E0%AE%A3%E0%AE%BF%E0%AE%B2%E0%AF%8D-%E0%AE%87%E0%AE%9F%E0%AF%88%E0%AE%AF%E0%AF%87-%E0%AE%95%E0%AE%B2%E0%AE%A8%E0%AF%8D%E0%AE%A4%E0%AF%81%E0%AE%B0%E0%AF%88%E0%AE%AF%E0%AE%BE%E0%AE%9F%E0%AE%B2%E0%AF%8D", "Content": "மூன்று நாட்களுக்கான உத்தியோகபூர்வ விஜயத்தை மேற்கொண்டு, பிரதமர் ரணில் விக்ரமசிங்க இன்று மாலைத்தீவை சென்றடைந்தார். அந்த நாட்டின் வெளிவிவகார அமைச்சர், விமான நிலையத்தில் வைத்து பிரதமரை வரவேற்றதாக தெரிவிக்கப்பட்டுள்ளது. பிரதமருடன் 13 பேர் கொண்ட தூதுக்குழு ஒன்று மாலைத்தீவு சென்றுள்ளது. மாலைத்தீவில் இரண்டு நாடுகளுக்கும் இடையிலான நல்லுறவு, பாதுகாப்பு, தொழில்துறை உள்ளிட்ட விடயங்கள் தொடர்பாக பிரதமர் கலந்துரையாடல்களை நடத்தவுள்ளார். நாளையும் நாளை மறுதினமும் மாலைத்தீவில் நடைபெறும் இந்து சமுத்தில மாநாட்டிலும் பிரதமர் கலந்துக் கொள்ளவுள்ளார். இந்த மாநாட்டில் கலந்துக் கொள்வதற்காக மாலைத்தீவு சென்றுள்ள இந்திய வெளியுறவுத்துறை அமைச்சர் எஸ்.ஜெய்சங்கரையும் அவர் சந்தித்து கலந்துரையாடுவார் என்று தெரிவிக்கப்பட்டுள்ளது."}