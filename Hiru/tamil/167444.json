{"Header": "பழைய பத்திரிக்கையில் உணவு சாப்பிடுபவரா நீங்கள்? உங்களுக்கான அதிர்ச்சி செய்தி!!", "Time": "Wednesday, 02 August 2017 - 16:04", "Url": "http://www.hirunews.lk/tamil/167444/%E0%AE%AA%E0%AE%B4%E0%AF%88%E0%AE%AF-%E0%AE%AA%E0%AE%A4%E0%AF%8D%E0%AE%A4%E0%AE%BF%E0%AE%B0%E0%AE%BF%E0%AE%95%E0%AF%8D%E0%AE%95%E0%AF%88%E0%AE%AF%E0%AE%BF%E0%AE%B2%E0%AF%8D-%E0%AE%89%E0%AE%A3%E0%AE%B5%E0%AF%81-%E0%AE%9A%E0%AE%BE%E0%AE%AA%E0%AF%8D%E0%AE%AA%E0%AE%BF%E0%AE%9F%E0%AF%81%E0%AE%AA%E0%AE%B5%E0%AE%B0%E0%AE%BE-%E0%AE%A8%E0%AF%80%E0%AE%99%E0%AF%8D%E0%AE%95%E0%AE%B3%E0%AF%8D-%E0%AE%89%E0%AE%99%E0%AF%8D%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AE%BE%E0%AE%A9-%E0%AE%85%E0%AE%A4%E0%AE%BF%E0%AE%B0%E0%AF%8D%E0%AE%9A%E0%AF%8D%E0%AE%9A%E0%AE%BF-%E0%AE%9A%E0%AF%86%E0%AE%AF%E0%AF%8D%E0%AE%A4%E0%AE%BF", "Content": "நாம் அன்றாடம் விரும்பி சாப்பிடக்கூடிய வடை, பஜ்ஜி,உளுந்து வடை போன்ற எண்ணெய் மிகுந்த பொருட்களை செய்திப் பத்திரிக்கைகளில் வைத்து சாப்பிடுவதால் பல்வேறு வகையான உடல்நலக் கோளாறுகளை சந்திக்கிறோம். பத்திரிக்கைகளில் வைத்து சாப்பிடுதல், பின்னர் கையை துடைப்பதற்கு பத்திரிக்கைகளில் பயன்படுத்துவது இது போன்ற பழக்கங்களை முற்றிலும் தவிர்ப்பது உடல் நலத்திற்கு நன்று. ஏனெனில் பத்திரிக்கைகளில் உள்ள இன்க் காரீயம் உள்ளது. இது நம் உடலுக்குள் சென்று பல்வேறு வகையான பாதிப்புகளை உண்டாக்கும். அதிலும் வடை, பஜ்ஜி போன்ற எண்ணெய் பொருட்களில் உள்ள எண்ணெய்யை அகற்றுவதற்கு பழைய பத்திரிக்கையை பயன்படுத்தும் போது, அதிலுள்ள காரீயம் நேரடியாக குடலுக்கு சென்றுவிடுகிறது. இதனால், சிறுநீரகம், கல்லீரல், எலும்பு மற்றும் தசைகளின் வளர்ச்சி போன்றவை அதிக பாதிப்புக்குள்ளாகும். பத்திரிக்கையில் தொடர்ந்து இது போன்ற எண்ணெய் பொருட்களை வைத்து சாப்பிட்டு வந்தால், நுரையீரல் பாதிப்பு போன்ற பல்வேறு வகையான உடல் உபாதைகளை சந்திக்க நேரிடும். எனவே பேப்பரில் உணவுகளை வாங்கி சாப்பிடுவதை தவிர்ப்பது மிகவும் நல்லது."}