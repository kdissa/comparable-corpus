{"Header": "இலங்கை குறித்து அவதானம்", "Time": "Saturday, 02 March 2013 - 19:51", "Url": "http://www.hirunews.lk/tamil/54439/%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88-%E0%AE%95%E0%AF%81%E0%AE%B1%E0%AE%BF%E0%AE%A4%E0%AF%8D%E0%AE%A4%E0%AF%81-%E0%AE%85%E0%AE%B5%E0%AE%A4%E0%AE%BE%E0%AE%A9%E0%AE%AE%E0%AF%8D", "Content": "இலங்கையின்  நிலவரங்கள் தொடர்பில் இந்திய மத்திய அரசாங்கம் உன்னிப்பாக அவதானித்து  வருவதாக, மத்திய அமைச்சர் வீ.நாராயணசாமி தெரிவித்துள்ளார். அத்துடன் தமிழ் மக்களின் பாதுகாப்பு தொடர்பில் தீர்க்கமான நடவடிக்கைகள்  அனைத்தையும் இந்தியா மேற்கொள்ளும் என்றும் அவர் தெரிவித்துள்ளார். இதேவேளை,  ஜெனீவாவில் அமெரிக்காவினால் முன்வைக்கப்படவுள்ளதாக கூறப்படும் பிரேரணை,  சபையில் தாக்கல் செய்யப்பட்டதன் பின்னரே, அதற்கு ஆதரவளிப்பதா? இல்லையா?  என்பது தொடர்பில் தீர்மானிக்கப்படும் என்றும் அவர் தெரிவித்துள்ளார். இந்த யோசனை பிரேரிக்கப்படுவதற்கு முன்பதாகவே, அதற்கு ஆதரவளிக்க தீர்மானிப்பது முறையில்லை என்றும் அவர் சுட்டிக்காட்டியுள்ளார்."}