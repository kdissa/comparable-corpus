{"Header": "காற்பந்து வீரர்களை தேடும் பணிகள் தொடர்ந்தும்", "Time": "Monday, 02 July 2018 - 13:20", "Url": "http://www.hirunews.lk/tamil/194348/%E0%AE%95%E0%AE%BE%E0%AE%B1%E0%AF%8D%E0%AE%AA%E0%AE%A8%E0%AF%8D%E0%AE%A4%E0%AF%81-%E0%AE%B5%E0%AF%80%E0%AE%B0%E0%AE%B0%E0%AF%8D%E0%AE%95%E0%AE%B3%E0%AF%88-%E0%AE%A4%E0%AF%87%E0%AE%9F%E0%AF%81%E0%AE%AE%E0%AF%8D-%E0%AE%AA%E0%AE%A3%E0%AE%BF%E0%AE%95%E0%AE%B3%E0%AF%8D-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%A8%E0%AF%8D%E0%AE%A4%E0%AF%81%E0%AE%AE%E0%AF%8D", "Content": "வடக்கு தாய்லாந்தின் சியங்ராய் பிரதேசத்தின் வனப்பகுதியில் உள்ள குகை ஒன்றில் காணாமல் போன இளையோர் காற்பந்து அணியை தேடும் பணிகள் தொடர்ந்தும் முன்னெடுக்கப்பட்டு வருகின்றது. கடந்த 24ஆம் திகதியில் இருந்து அவர்கள் காணாமல் போயுள்ளனர். 12 சிறுவர்களும் அவர்களின் பயிற்சியாளருமே இவ்வாறு காணமல் போயுள்ளனர். இந்த குகையானது தாய்லாந்தின் இரண்டாவது மிகப் பெரிய குகையாக கருதப்படுகிறது. உணவு இன்றி சாதாரன ஒரு மனிதனுக்கு 8 நாட்கள் உயிர் வாழ முடியும் என கருதப்படும் நிலையில், அவர்கள் அபாய நிலையினை அடைந்திருக்க கூடும் என அந்த நாட்டின் சிரேஸ்ட மருத்துவர்கள் தெரிவித்துள்ளனர். தற்போதைய நிலையில், அந்த பகுதியில் ஏற்பட்டுள்ள கடும் மழையுடனான காலநிலையால் குறித்த குகை நீரில் மூழ்கியுள்ளாதாகவும், அந்த நீரை வெளியேற்றும் பணிகளில் பாதுகாப்பு பிரிவினர் ஈடுபட்டு வருதாகவும் செய்திகள் தெரிவிக்கின்றன."}