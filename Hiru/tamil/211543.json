{"Header": "இலங்கை அரசாங்கம் உறுதிப்படுத்த வேண்டும் ", "Time": "Saturday, 02 March 2019 - 14:14", "Url": "http://www.hirunews.lk/tamil/211543/%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88-%E0%AE%85%E0%AE%B0%E0%AE%9A%E0%AE%BE%E0%AE%99%E0%AF%8D%E0%AE%95%E0%AE%AE%E0%AF%8D-%E0%AE%89%E0%AE%B1%E0%AF%81%E0%AE%A4%E0%AE%BF%E0%AE%AA%E0%AF%8D%E0%AE%AA%E0%AE%9F%E0%AF%81%E0%AE%A4%E0%AF%8D%E0%AE%A4-%E0%AE%B5%E0%AF%87%E0%AE%A3%E0%AF%8D%E0%AE%9F%E0%AF%81%E0%AE%AE%E0%AF%8D", "Content": "மோசமான மனித உரிமை மீறல்களில் ஈடுபட்டவர்கள், தமது நடவடிக்கைகளுக்குப் பொறுப்புக்கூறுவதை இலங்கை அரசாங்கம் உறுதிப்படுத்த வேண்டும் என்று ஐக்கிய நாடுகள் சபையின் சிறப்பு அறிக்கையாளர் பியோனுல்லாலியுறுத்தியுள்ளார். தீவிரவாத முறியடிப்பின் போது, மனித உரிமைகளையும் அடிப்படை சுதந்திரத்தையும் பாதுகாத்தல் தொடர்பான ஐக்கிய நாடுகளின் சிறப்பு அறிக்கையாளர், பியோனில்லா நி அலெய்ன் ஜெனிவாவில் நேற்று உரையாற்றிய போது இதனைத் தெரிவித்துள்ளார். மோசமான மனித உரிமை சரிசனைகளுக்கு நிலையான தீர்வைக் காணும், முக்கியமான வாய்ப்பு இலங்கை அரசாங்கத்துக்கு உள்ளது. பயங்கரவாத தடைச்சட்டத்தை மீளாய்வு செய்து அதனை இல்லாமல் செய்யவும், புதிய சட்டம் ஒன்றைக் கொண்டு வரும் இலங்கை  அரசாங்கம் எடுத்துள்ள நடவடிக்கை பாராட்டுக்குரியது. இந்த நிலையில், புதிய சட்டம், உரிமைகளை நடைமுறையில் பாதுகாக்கக் கூடியதாக இருக்க வேண்டும் என்பதை இலங்கை அரசாங்கத்திடம் தாம் எடுத்துக்கூறியுள்ளதாக ஐக்கிய நாடுகளின் சிறப்பு அறிக்கையாளர் தெரிவித்துள்ளார். நியாயமான, ஆய்வு செயல்முறைகளின் ஊடாக, மோசமான மனித உரிமை மீறல்களில் ஈடுபட்டவர்கள், தமது நடவடிக்கைகளுக்காக பொறுப்புக் கூற வேண்டும். இதற்கமைய, தனது பணியகம் இலங்கை அரசாங்கத்துடன் இணைந்து இதற்கான பணிகளை முன்னெடுக்க எதிர்பார்த்திருக்கிறது என்றும், தொழில்நுட்ப உதவிகளும் இலங்கைக்கு தொடர்ந்து வழங்கப்படும் ஐக்கிய நாடுகள் சபையின் சிறப்பு அறிக்கையாளர் பியோனுல்லா நி அலெய்ன் தெரிவித்துள்ளார்."}