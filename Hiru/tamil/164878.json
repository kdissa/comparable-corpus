{"Header": " மகிந்த ராஜபக்ஷவை கைது செய்யுமாறு கோரிக்கை! ", "Time": "Sunday, 02 July 2017 - 8:06", "Url": "http://www.hirunews.lk/tamil/164878/%E0%AE%AE%E0%AE%95%E0%AE%BF%E0%AE%A8%E0%AF%8D%E0%AE%A4-%E0%AE%B0%E0%AE%BE%E0%AE%9C%E0%AE%AA%E0%AE%95%E0%AF%8D%E0%AE%B7%E0%AE%B5%E0%AF%88-%E0%AE%95%E0%AF%88%E0%AE%A4%E0%AF%81-%E0%AE%9A%E0%AF%86%E0%AE%AF%E0%AF%8D%E0%AE%AF%E0%AF%81%E0%AE%AE%E0%AE%BE%E0%AE%B1%E0%AF%81-%E0%AE%95%E0%AF%8B%E0%AE%B0%E0%AE%BF%E0%AE%95%E0%AF%8D%E0%AE%95%E0%AF%88", "Content": "தம்மை கைதுசெய்யுமாறு அரச சார்பற்ற நிறுவனங்கள் கோரிக்கை முன்வைத்துள்ளதாக நாடாளுமன்ற உறுப்பினர் மகிந்த ராஜபக்ஷ குற்றம் சுமத்தியுள்ளார். காலி - இமதுவ பிரதேசத்தில் இடம்பெற்ற நிகழ்வொன்றில் அவர் இதனை தெரிவித்துள்ளார். உமா ஒயா திட்டத்தினால் ஏற்பட்ட பாதிப்புக்களுக்கு மகிந்த ராஜபக்ஷ பொறுப்பு கூற வேண்டும் என அரச சார்பற்ற நிறுவனத்தினர் சிலர் கூறுகின்றனர். இது தொடர்பில் மகிந்த ராஜபக்ஷவை கைதுசெய்யுமாறு தெரிவிக்கின்றனர். இது மக்களின் கோரிக்கை அல்ல. வேற்று உலகில் வாழும் சில அரச சார்பற்றவர்களின் நிலைப்பாடாகும் என மகிந்த ராஜபக்ஷ தெரிவித்துள்ளார். இதேவேளை, உமாஒய திட்டம் வெள்ளஸ்ஸ மக்களின் கோரிக்கைக்கு அமையவே முன்னெடுக்கப்பட்டதாக மொரகலையில் நேற்று இடம்பெற்ற நிகழ்வொன்றில் குறிப்பிட்டிருந்தார். இதற்கு பதிலளிக்கும் வகையில் கருத்து தெரிவித்த அமைச்சர் பாட்டளி சம்பிக்க ரணவக்க, மகிந்த ராஜபக்ஷவின் பிறப்பிடமான மெதமுலனைக்கு நீரை கொண்டு செல்வதற்கே உமாஒயா திட்டம் முன்னெடுக்கப்பட்டதாக குறிப்பிட்டிருந்தார்."}