{"Header": "நாடாளுமன்ற உறுப்பினர்களுக்கு எச்சரிக்கை", "Time": "Tuesday, 02 April 2019 - 10:28", "Url": "http://www.hirunews.lk/tamil/213659/%E0%AE%A8%E0%AE%BE%E0%AE%9F%E0%AE%BE%E0%AE%B3%E0%AF%81%E0%AE%AE%E0%AE%A9%E0%AF%8D%E0%AE%B1-%E0%AE%89%E0%AE%B1%E0%AF%81%E0%AE%AA%E0%AF%8D%E0%AE%AA%E0%AE%BF%E0%AE%A9%E0%AE%B0%E0%AF%8D%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%8E%E0%AE%9A%E0%AF%8D%E0%AE%9A%E0%AE%B0%E0%AE%BF%E0%AE%95%E0%AF%8D%E0%AE%95%E0%AF%88", "Content": "சபையினுள் நாகரீகமற்ற, மரியாதை குறைவான வார்த்தை பிரயோகங்களை தவிர்க்குமாறு சபாநாயகர் கருஜயசூரிய நாடாளுமன்ற உறுப்பினர்களுக்கு இன்று அறிவுறுத்தல் விடுத்துள்ளார். இராஜாங்க அமைச்சர் ரஞ்சன் ராமநாயக்க மற்றும் ஐக்கிய மக்கள் சுதந்திர கூட்டமைப்பின் நாடாளுமன்ற உறுப்பினர் மொஹொன் சில்வா ஆகியோருக்கு இடையில் நேற்று நாடாளுமன்றில் கருத்து மோதல்கள் இடம்பெற்றன. இதன்போது தரக்குறைவான வார்த்தைப்பிரயோகங்கள் இடம்பெற்றிருந்தன. இதுதொடர்பில் இன்று நாடாளுமன்றம் கூடிய வேளையில், இவ்வாறான வார்த்தைப் பிரயோகங்களை உறுப்பினர்கள் தவிர்த்துக் கொள்ளுமாறு சபாநாயகர் கரு ஜெயசூரிய அறிவுறுத்தினார். இதேவேளை, 2019ம் ஆண்டுக்கான பாதீடு மீதான 16வது நாள் குழுநிலை விவாதம் இன்று நடைபெறுகிறது. தேசிய ஒருமைப்பாடு, அரச கரும மொழிகள், இந்துகலாசாரா அமைச்சு மற்றும் அபிவிருத்தி மூலோபாய, சர்வதேச வர்த்தக அமைச்சு ஆகியவற்றுக்கான ஒதுக்கங்கள் குறித்த விவாதம் இன்று இடம்பெறுகிறது."}