{"Header": "குருணாகலையில் தீப்பற்றி எரிந்த வேன் - சிசிடிவி காணொளி", "Time": "Thursday, 02 May 2019 - 13:46", "Url": "http://www.hirunews.lk/tamil/215600/%E0%AE%95%E0%AF%81%E0%AE%B0%E0%AF%81%E0%AE%A3%E0%AE%BE%E0%AE%95%E0%AE%B2%E0%AF%88%E0%AE%AF%E0%AE%BF%E0%AE%B2%E0%AF%8D-%E0%AE%A4%E0%AF%80%E0%AE%AA%E0%AF%8D%E0%AE%AA%E0%AE%B1%E0%AF%8D%E0%AE%B1%E0%AE%BF-%E0%AE%8E%E0%AE%B0%E0%AE%BF%E0%AE%A8%E0%AF%8D%E0%AE%A4-%E0%AE%B5%E0%AF%87%E0%AE%A9%E0%AF%8D-%E0%AE%9A%E0%AE%BF%E0%AE%9A%E0%AE%BF%E0%AE%9F%E0%AE%BF%E0%AE%B5%E0%AE%BF-%E0%AE%95%E0%AE%BE%E0%AE%A3%E0%AF%8A%E0%AE%B3%E0%AE%BF", "Content": "குருணாகலை நகரில் வேன் வாகனமொன்றில் ஏற்பட்ட தீப்பரவல் காரணமாக அந்த வேன் முற்றாக எரிந்து தீக்கிரையாகியுள்ளது. தீப்பரவல் காரணமாக வேனில் பயணித்த எவருக்கும் காயங்கள் ஏதும் ஏற்படவில்லை என தெரிவிக்கப்படுகிறது. குறித்த வேன் வாகனத்தில் ஏற்பட்ட தொழிநுட்ப கோளாறை தொடர்ந்து வேனை வீதியின் ஓரத்தில் நிறுத்தி அதில் பயணித்தவர் இறங்கியுள்ளனர். இதன்போது , தீடீரென வேனில் தீப்பரவல் ஏற்பட்டுள்ளது. பின்னர் , குருணாகலை மாநகர சபையின் தீயணைப்பு பிரிவினர் சம்பவ இடத்திற்கு விரைந்து தீயினை அணைத்துள்ளனர். பெல்லன்தெனிய கீனகஸ்பிட்டி பிரதேசத்தை சேர்ந்த நபரொருவருக்கு சொந்தமான வேன் வாகனமொன்றே இவ்வாறு தீப்பற்றி எரிந்துள்ளது. குருணாகலை காவற்துறையினர் சம்பவம் தொடர்பில் மேலதிக விசாரணைகளை முன்னெடுத்துள்ளனர்."}