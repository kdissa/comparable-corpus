{"Header": " பஹாமாஸில் அதிசக்தி வாய்ந்த டொரியன் சூறாவளி...", "Time": "Monday, 02 September 2019 - 7:39", "Url": "http://www.hirunews.lk/tamil/223426/%E0%AE%AA%E0%AE%B9%E0%AE%BE%E0%AE%AE%E0%AE%BE%E0%AE%B8%E0%AE%BF%E0%AE%B2%E0%AF%8D-%E0%AE%85%E0%AE%A4%E0%AE%BF%E0%AE%9A%E0%AE%95%E0%AF%8D%E0%AE%A4%E0%AE%BF-%E0%AE%B5%E0%AE%BE%E0%AE%AF%E0%AF%8D%E0%AE%A8%E0%AF%8D%E0%AE%A4-%E0%AE%9F%E0%AF%8A%E0%AE%B0%E0%AE%BF%E0%AE%AF%E0%AE%A9%E0%AF%8D-%E0%AE%9A%E0%AF%82%E0%AE%B1%E0%AE%BE%E0%AE%B5%E0%AE%B3%E0%AE%BF", "Content": "அதிசக்தி வாய்ந்த டொரியன் சூறாவளி பஹாமாஸின் வட மேற்கு பகுதியில் தரைதொட்டுள்ளது. குறித்த பகுதியில் மணிக்கு 285 கிலோமீற்றர் என்ற நிலையான வேகத்தில் சூறாவளி வீசுகிறது. இந்த பகுதியில் நவீனகாலத்தில் பதிவான அதிக ஆபத்து நிறைந்த சூறாவளி இதுவாகும் என அமெரிக்க தேசிய சூறாவளி நிலையம் தெரிவித்துள்ளது. டொரியன் சூறாவளி காரணமாக வெள்ளம் ஏற்பட்டுள்ளதுடன் அங்குள்ள பலர் வீடுகளை இழந்து நிர்க்கதியாகியுள்ளனர். இதனையடுத்து பஹாமாஸின் வட மேற்கு பகுதியில் உள்ளவர்களை பாதுகாப்பான இடங்களுக்கு அனுப்பிவைக்க நடவடிக்கை எடுக்கப்பட்டுள்ளது. தொடர்ந்தும் அங்கு குறித்த சூறாவளி நிலை கொண்டுள்ளதாகவும் இதனால் பல சேதங்கள் ஏற்படக்கூடும் என எச்சரிக்கை விடுக்கப்பட்டுள்ளது."}