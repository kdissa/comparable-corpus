{"Header": "காணாமல் போயிருந்த மீனவர்கள் ஐவரின் உடல் மீட்பு", "Time": "Tuesday, 02 February 2016 - 17:06", "Url": "http://www.hirunews.lk/tamil/125316/%E0%AE%95%E0%AE%BE%E0%AE%A3%E0%AE%BE%E0%AE%AE%E0%AE%B2%E0%AF%8D-%E0%AE%AA%E0%AF%8B%E0%AE%AF%E0%AE%BF%E0%AE%B0%E0%AF%81%E0%AE%A8%E0%AF%8D%E0%AE%A4-%E0%AE%AE%E0%AF%80%E0%AE%A9%E0%AE%B5%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%90%E0%AE%B5%E0%AE%B0%E0%AE%BF%E0%AE%A9%E0%AF%8D-%E0%AE%89%E0%AE%9F%E0%AE%B2%E0%AF%8D-%E0%AE%AE%E0%AF%80%E0%AE%9F%E0%AF%8D%E0%AE%AA%E0%AF%81", "Content": "காலி துறைமுகத்தில் இருந்து சென்ற வர்த்தக கப்பலொன்றில் மோதி விபத்துக்குள்ளான படகில் இருந்து காணாமல் போயிருந்த ஐந்து மீனவர்களின் உடல் இன்று கடற்படையால் மீட்கப்பட்டுள்ளது. சாகர புதா -3 என்ற குறித்த படகு சிறிய ராவண கொடுவ கடற்கரையில் இருந்து 40 மைல் தொலைவில் ஆழமான கடற்பகுதியில் விபத்துக்குள்ளாகியது. நேற்று முன்தினம் குறித்த விபத்து இடம் பெற்றுள்ள நிலையில் படகில் இருந்த ஒருவர் மாத்திரம் வேறொரு படகில் இருந்த மீனவர்களால் காப்பாற்றப்பட்டுள்ளார். ஜாஹெல , ரத்கம , மற்றும் கஹவ பிரதேசங்களை சேர்ந்தவர்களே இவ்வாறு காணாமல் போயிருந்தனர். குறித்த படகு விபத்துக்குள்ளானதை தொடர்ந்து காணாமல் போன மீனவர்களை தேடும் பணியில் கடற்படையினர்கள் தீவிரமாக ஈடுபட்டிருந்தனர்."}