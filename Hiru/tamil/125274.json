{"Header": "மீனவர்கள் ஆர்ப்பாட்டத்தில் அரசியல் - அமைச்சர் குற்றச்சாட்டு", "Time": "Tuesday, 02 February 2016 - 9:06", "Url": "http://www.hirunews.lk/tamil/125274/%E0%AE%AE%E0%AF%80%E0%AE%A9%E0%AE%B5%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%86%E0%AE%B0%E0%AF%8D%E0%AE%AA%E0%AF%8D%E0%AE%AA%E0%AE%BE%E0%AE%9F%E0%AF%8D%E0%AE%9F%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%85%E0%AE%B0%E0%AE%9A%E0%AE%BF%E0%AE%AF%E0%AE%B2%E0%AF%8D-%E0%AE%85%E0%AE%AE%E0%AF%88%E0%AE%9A%E0%AF%8D%E0%AE%9A%E0%AE%B0%E0%AF%8D-%E0%AE%95%E0%AF%81%E0%AE%B1%E0%AF%8D%E0%AE%B1%E0%AE%9A%E0%AF%8D%E0%AE%9A%E0%AE%BE%E0%AE%9F%E0%AF%8D%E0%AE%9F%E0%AF%81", "Content": "நீர்கொழும்பு, சிலாபம், புத்தளம் மற்றும் தலைமன்னார் ஆகிய பகுதிகளைச் சேர்ந்த மீனவர்கள் நேற்றையதினம் ஆர்ப்பாட்டங்களை நடத்தி இருந்தனர். இதனால் பல தொடருந்து சேவைகள் 5 மணித்தியாலங்களுக்கும் அதிக காலம் தாமதித்திருந்தன. சட்டவிரோத மீன்பிடி முறைமைகளுக்கு எதிராகவும், தங்களுக்கு காணப்படும் பல்வேறு பிரச்சினைகளை மையப்படுத்தியும் மீனவர்கள் இந்த போராட்டத்தை மேற்கொண்டிருந்தனர். இதேவேளை இந்த போராட்டங்களின் பின்னணியில் அரசியல் நோக்கம் இருப்பதாக, மீன்பிடித்துறை அமைச்சர் மகிந்த அமரவீர குற்றம் சுமத்தியுள்ளார். சட்டவிரோதமான மீன்பிடி கருவிகள் எதிர்வரும் 21ம் திகதி முதல் தடை செய்யப்படவுள்ளன. ஆனாலும் இவ்வாறான சவாலுக்கு முகம் கொடுக்க தாம் தயாராக இருப்பதாக அமைச்சர் குறிப்பிட்டுள்ளார்."}