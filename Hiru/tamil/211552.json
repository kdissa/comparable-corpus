{"Header": "மூன்று இராணுவத்தினர் அதிரடியாக கைது", "Time": "Saturday, 02 March 2019 - 17:20", "Url": "http://www.hirunews.lk/tamil/211552/%E0%AE%AE%E0%AF%82%E0%AE%A9%E0%AF%8D%E0%AE%B1%E0%AF%81-%E0%AE%87%E0%AE%B0%E0%AE%BE%E0%AE%A3%E0%AF%81%E0%AE%B5%E0%AE%A4%E0%AF%8D%E0%AE%A4%E0%AE%BF%E0%AE%A9%E0%AE%B0%E0%AF%8D-%E0%AE%85%E0%AE%A4%E0%AE%BF%E0%AE%B0%E0%AE%9F%E0%AE%BF%E0%AE%AF%E0%AE%BE%E0%AE%95-%E0%AE%95%E0%AF%88%E0%AE%A4%E0%AF%81", "Content": "காவற்துறை அதிகாரிகள் என தம்மை அடையாளப்படுத்திக்கொண்டு ஹொரணை - கோனபல பிரதேசத்தில் குடிபோதையில் வாகனங்களை சோதனையிட்ட மூன்று இராணுவ வீரர்கள் நேற்றிரவு கைது செய்யப்பட்டுள்ளனர். குறித்த வாகனங்களின் உரிமையாளர்கள் மேற்கொண்ட முறைப்பாட்டுக்கு அமைவாக குறித்த இராணுவ அதிகாரிகள் இவ்வாறு கைது செய்யப்பட்டுள்ளனர். இவர்கள் திருமண நிகழ்வொன்றில் கலந்து கொண்டு மீண்டும் வரும் போது பொழுதுபோக்கிற்காக இவ்வாறு வாகனங்களை சோதனையிட்டுள்ளதாக ஆரம்பகட்ட விசாரணைகளின் போது தெரியவந்துள்ளது. பனாகொட இராணுவ முகாமில் பணிபுரியும் குறித்த இராணுவ அதிகாரிகள் காவற்துறை பிணையில் விடுவிக்கப்பட்டுள்ளதாக தெரிவிக்கப்படுகிறது."}