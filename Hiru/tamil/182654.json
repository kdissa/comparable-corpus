{"Header": "தேசிய நீர்வழங்கல் வடிகாலமைப்பு சபை ஊழியர்கள் இன்று பணிப்புறக்கணிப்பு", "Time": "Friday, 02 February 2018 - 7:25", "Url": "http://www.hirunews.lk/tamil/182654/%E0%AE%A4%E0%AF%87%E0%AE%9A%E0%AE%BF%E0%AE%AF-%E0%AE%A8%E0%AF%80%E0%AE%B0%E0%AF%8D%E0%AE%B5%E0%AE%B4%E0%AE%99%E0%AF%8D%E0%AE%95%E0%AE%B2%E0%AF%8D-%E0%AE%B5%E0%AE%9F%E0%AE%BF%E0%AE%95%E0%AE%BE%E0%AE%B2%E0%AE%AE%E0%AF%88%E0%AE%AA%E0%AF%8D%E0%AE%AA%E0%AF%81-%E0%AE%9A%E0%AE%AA%E0%AF%88-%E0%AE%8A%E0%AE%B4%E0%AE%BF%E0%AE%AF%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%87%E0%AE%A9%E0%AF%8D%E0%AE%B1%E0%AF%81-%E0%AE%AA%E0%AE%A3%E0%AE%BF%E0%AE%AA%E0%AF%8D%E0%AE%AA%E0%AF%81%E0%AE%B1%E0%AE%95%E0%AF%8D%E0%AE%95%E0%AE%A3%E0%AE%BF%E0%AE%AA%E0%AF%8D%E0%AE%AA%E0%AF%81", "Content": "தேசிய நீர்வழங்கல் மற்றும் வடிகாலமைப்பு சபையின் சேவையாளர்கள் இன்றைய தினம் 4 மணிநேர புறக்கணிப்பில் ஈடுபடவுள்ளனர். தேசிய நீர்வழங்கல் தொழிற்சங்க ஒன்றிணைந்த கூட்டமைப்பின் இணைப்பாளர் உபாலி ரத்நாயக்க இதனை தெரிவித்துள்ளார். தமது கோரிக்கைகளுக்கான உரிய தீர்வை பெற்று தருமாறு வலியுறுத்தியே இந்த போராட்டம் முன்னெடுக்கப்படவுள்ளது. இதேவேளை, ஓரளவு வேதன அதிகரிப்பை வழங்க முகாமைத்துவம் தொழிற்சங்கங்களுடன் இடம்பெற்ற பேச்சுவார்தையின் போது இணங்கியதாக தேசிய நீர் வழங்கல் வடிகாலமைப்பு சபை தெரிவித்துள்ளது. இது தொடர்பாக வெளியிடப்பட்டுள்ள ஊடக அறிக்கை ஒன்றில் இந்த விடயம் குறிப்பிடப்பட்டுள்ளது. அவர்களது கோரிக்கை தொடர்பில் விடயத்துக்கு பொறுப்பான அமைச்சரிடம் கலந்துரையாட, முன்னதாக இடம்பெற்ற சந்திப்புக்களின் போது இணக்கம் காணப்பட்டதாக அந்த அறிக்கையில் குறிப்பிடப்பட்டுள்ளது."}