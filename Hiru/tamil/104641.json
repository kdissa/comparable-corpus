{"Header": "மீனவர்களை விடுக்க தமிழக முதல்வர் கோரிக்கை", "Time": "Monday, 02 March 2015 - 20:28", "Url": "http://www.hirunews.lk/tamil/104641/%E0%AE%AE%E0%AF%80%E0%AE%A9%E0%AE%B5%E0%AE%B0%E0%AF%8D%E0%AE%95%E0%AE%B3%E0%AF%88-%E0%AE%B5%E0%AE%BF%E0%AE%9F%E0%AF%81%E0%AE%95%E0%AF%8D%E0%AE%95-%E0%AE%A4%E0%AE%AE%E0%AE%BF%E0%AE%B4%E0%AE%95-%E0%AE%AE%E0%AF%81%E0%AE%A4%E0%AE%B2%E0%AF%8D%E0%AE%B5%E0%AE%B0%E0%AF%8D-%E0%AE%95%E0%AF%8B%E0%AE%B0%E0%AE%BF%E0%AE%95%E0%AF%8D%E0%AE%95%E0%AF%88", "Content": "இலங்கையில் தடுத்து வைக்கப்பட்டுள்ள 29 இந்திய மீனவர்களை விடுவிப்பதற்கான துரித நடவடிக்கைகளை மத்திய அரசாங்கம் மேற்கொள்ள வேண்டும் என தமிழக முதல்வர் ஓ.பன்னீர்செல்வம் தெரிவித்துள்ளார். கடந்த வெள்ளிக்கிழமை இவர்கள் கைது செய்யப்பட்டதுடன் இவர்களுக்கு சொந்தமான மூன்று மீன்பிடி படகுகளும் தடுத்து வைக்கப்பட்டுள்ளதாகவும் குறிப்பிடப்பட்டுள்ளது. இந்த விடயங்கள் தொடர்பாக அவர், பிரதமர் நரேந்திர மோடிக்கு அனுப்பி வைக்கப்பட்டுள்ள கடிதத்திலேயே இந்த கோரிக்கை விடுக்கப்பட்டுள்ளது. இலங்கையில் ஆட்சி மாற்றம் ஏற்பட்டுள்ள போதிலும், இந்திய மீனவர்களை கைது செய்யும் செயல்பாடுகள் தொடர்வதாகவும் பன்னீர்செல்வம் சுட்டிக்காட்டியுள்ளார். இது தவிர, தமிழக மானிலத்தின் மீனவர்களின் சமூக மற்றும் பொருளாதார மேம்பாட்டிற்காக ஒதுக்கீடு செய்யப்பட்டுள்ள ஆயிரத்து 520 கோடி ரூபா நிதியினை வழங்கப்பட வேண்டும் எனவும் அவர் கோரியுள்ளார்."}