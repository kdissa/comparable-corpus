{"Header": "Update : திஸ்ஸ அத்தநாயக்க விளக்கமறியலில் வைக்கப்பட்டுள்ளார்", "Time": "Monday, 02 February 2015 - 14:02", "Url": "http://www.hirunews.lk/tamil/102524/update-%E0%AE%A4%E0%AE%BF%E0%AE%B8%E0%AF%8D%E0%AE%B8-%E0%AE%85%E0%AE%A4%E0%AF%8D%E0%AE%A4%E0%AE%A8%E0%AE%BE%E0%AE%AF%E0%AE%95%E0%AF%8D%E0%AE%95-%E0%AE%B5%E0%AE%BF%E0%AE%B3%E0%AE%95%E0%AF%8D%E0%AE%95%E0%AE%AE%E0%AE%B1%E0%AE%BF%E0%AE%AF%E0%AE%B2%E0%AE%BF%E0%AE%B2%E0%AF%8D-%E0%AE%B5%E0%AF%88%E0%AE%95%E0%AF%8D%E0%AE%95%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F%E0%AF%81%E0%AE%B3%E0%AF%8D%E0%AE%B3%E0%AE%BE%E0%AE%B0%E0%AF%8D", "Content": "போலியான ஆவணத்தை சமர்ப்பித்தார் என குற்றஞ்சாட்டப்பட்ட ஐக்கிய தேசிய கட்சியின் முன்னாள் பொதுச் செயலாளர் திஸ்ச அத்தநாயக்காவிற்கு பெப்பிரவரி 11ஆம் திகதி வரை விளக்க மறியல் தண்டனை வழங்கப்பட்டுள்ளது. ஜனாதிபதி தேர்தலின் போது, பொது வேட்பாளர் மைத்திரிபால சிரிசேனவிற்கும், ஐக்கிய தேசிய கட்சியின் தலைவர் ரணில் விக்கிரமசிங்கவிற்கும் இடையே ஒப்பந்தம் ஒன்று கைச்சாத்தானதாக கூறி, திஸ்ச அத்தநாயக்க ஆவணம் ஒன்றை வெளியிட்டார். எனினும், அந்த ஆவணம், போலியானது என விசாரணைகளின் மூலம் தெரியவந்தது. இந்த நிலையிலேயே, அவர் கைது செய்யப்பட்டு இன்று நீதிமன்றத்தில் முன்னிலைப் படுத்தப்பட்டார். Update : Monday, 02 February 2015 - 19:48 ----------------------------------------------- திஸ்ஸ அத்தநாயக்க  கைதானார் பாராளுமன்ற உறுப்பினரும் , ஐ.தே.க. வின் முன்னாள் பொதுச் செயலாளருமான திஸ்ஸ அத்தநாயக்க சற்று நேரத்துக்கு முன்னர் கைது செய்யப்பட்டுள்ளார். போலியான ஆவணம் ஒன்றை சமர்ப்பித்தமை தொடர்பில் குற்றத்தடுப்பு பிரிவினரால் அவர் கைது செய்யப்பட்டுள்ளார். கொழும்பு பௌத்தாலோக மாவத்தையில் உள்ள அவரது இல்லத்தில் வைத்தே இக் கைது இடம்பெற்றுள்ளது."}