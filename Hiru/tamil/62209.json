{"Header": "இந்திய தூதுவரகத்தை அமெரிக்கா உளவு ", "Time": "Tuesday, 02 July 2013 - 13:56", "Url": "http://www.hirunews.lk/tamil/62209/%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF-%E0%AE%A4%E0%AF%82%E0%AE%A4%E0%AF%81%E0%AE%B5%E0%AE%B0%E0%AE%95%E0%AE%A4%E0%AF%8D%E0%AE%A4%E0%AF%88-%E0%AE%85%E0%AE%AE%E0%AF%86%E0%AE%B0%E0%AE%BF%E0%AE%95%E0%AF%8D%E0%AE%95%E0%AE%BE-%E0%AE%89%E0%AE%B3%E0%AE%B5%E0%AF%81", "Content": "இந்திய தூதரக அலுவலகத்தை அமெரிக்கா உளவு பார்த்தாக எட்வர்டு ஸ்நோடன் அதிர்ச்சி தகவல் வெளியிட்டுள்ளார். அமெரிக்க உளவுத்துறையில் அதிகாரியாக ஸ்நோடன் பணியாற்றினார். அந்த பணியில் இருந்து விலகியுள்ள அவர், அமெரிக்க தேசிய பாதுகாப்பு அமைப்பு, வெளிநாடுகளின் தூதரக அலுவலகங்களை உளவுபார்த்தாக குற்றம் சாட்டினார். இந்த அறிவிப்பினைத் தொடர்ந்து, அவரை கைது செய்ய அமெரிக்கா முயற்சி செய்தது. இதைத் தொடர்ந்து ஆவணங்களை பதிவு செய்த மடிக்கணினியுடன் ஸ்நோடன் தப்பி சென்றார். தற்போது தலைமறைவாக உள்ள அவர் லண்டனில் இருந்து வெளியாகும்  ‘த கார்டியன்’ என்ற பத்திரிகைக்கு, வழங்கிய தகவலில், அமெரிக்காவில் உள்ள இந்திய தூதரக அலுவலகத்திலும் உளவு பார்க்கப்பட்டதாக குறிப்பிடப்பட்டுள்ளார். மேலும், பிரான்ஸ், இத்தாலி, ஐரோப்பிய யூனியன் தூதரகம், கிரேக்க நாடுகளின் தூதரகங்கள் மற்றும் அமெரிக்காவின் நட்பு நாடுகளான ஜப்பான், மெக்சிகோ, தென்கொரியா, துருக்கி உள்ளிட்ட 38 நாடுகளின் தூதரங்களும் உளவு பார்க்கப்பட்டதாக எட்வர்டு ஸ்நோடன் தகவல் வெளியிட்டுள்ளார்."}