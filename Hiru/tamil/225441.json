{"Header": "காணாமல் போன நபர் சடலமாக மீட்பு", "Time": "Wednesday, 02 October 2019 - 14:17", "Url": "http://www.hirunews.lk/tamil/225441/%E0%AE%95%E0%AE%BE%E0%AE%A3%E0%AE%BE%E0%AE%AE%E0%AE%B2%E0%AF%8D-%E0%AE%AA%E0%AF%8B%E0%AE%A9-%E0%AE%A8%E0%AE%AA%E0%AE%B0%E0%AF%8D-%E0%AE%9A%E0%AE%9F%E0%AE%B2%E0%AE%AE%E0%AE%BE%E0%AE%95-%E0%AE%AE%E0%AF%80%E0%AE%9F%E0%AF%8D%E0%AE%AA%E0%AF%81", "Content": "பொகவந்தலாவ கிலானி தோட்டபகுதியில் வெள்ள நீரால் இழுத்து செல்லப்பட்டதாக கூறப்பட்ட குடும்பஸ்த்தர் ஒருவர் சடலமாக மீட்கப்பட்டுள்ளார். அவர் இன்று முற்பகல் பொகவந்தலாவ தெரேசியா தோட்டப் பகுதியில் மாணிக்ககல் அகழ்வுக்காக தோண்டப்பட்டிருந்த குழி ஒன்றிலிருந்து மீட்கப்பட்டுள்ளார். கடந்த 30ம் திகதி பொகவந்தலாவ நகரிற்கு சென்று வீடு திரும்பி கொண்டிருந்த போது கெசல்கமுவ ஒயா பெருக்கெடுத்ததன் காரணமாக அவர் நீரால் இழுத்து செல்லப்பட்டுள்ளார். இதனையடுத்து கடந்த இரண்டு நாட்களாக தேடுதல்கள் முன்னெடுக்கப்பட்ட நிலையில் அவர் இன்று சடலமாக மீட்கப்பட்டுள்ளார். சடலமாக மீட்கபட்டவர் 54 வயதுடைய இரண்டு பிள்ளைகளின் தந்தை என காவற்துறையினர் தெரிவித்துள்ளனர்."}