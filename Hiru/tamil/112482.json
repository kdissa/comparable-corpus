{"Header": "தீர்வினை வலியுறுத்தும் த.தே.கூ. தேர்தல் விஞ்ஞாபனம் ", "Time": "Thursday, 02 July 2015 - 10:02", "Url": "http://www.hirunews.lk/tamil/112482/%E0%AE%A4%E0%AF%80%E0%AE%B0%E0%AF%8D%E0%AE%B5%E0%AE%BF%E0%AE%A9%E0%AF%88-%E0%AE%B5%E0%AE%B2%E0%AE%BF%E0%AE%AF%E0%AF%81%E0%AE%B1%E0%AF%81%E0%AE%A4%E0%AF%8D%E0%AE%A4%E0%AF%81%E0%AE%AE%E0%AF%8D-%E0%AE%A4-%E0%AE%A4%E0%AF%87-%E0%AE%95%E0%AF%82-%E0%AE%A4%E0%AF%87%E0%AE%B0%E0%AF%8D%E0%AE%A4%E0%AE%B2%E0%AF%8D-%E0%AE%B5%E0%AE%BF%E0%AE%9E%E0%AF%8D%E0%AE%9E%E0%AE%BE%E0%AE%AA%E0%AE%A9%E0%AE%AE%E0%AF%8D", "Content": "இனப்பிரச்சினைக்கான தீர்வினை வலியுறுத்தும் வகையில் தமிழ்தேசிய கூட்டமைப்பின் தேர்தல் விஞ்ஞாபனம் அமையும் என தெரிவிக்கப்பட்டுள்ளது. தமிழ் தேசிய கூட்டமைப்பின் பொதுச் செயலாளரும் முன்னாள் நாடாளுமன்ற உறுப்பினருமான மாவை சேனாதிராஜா இவ்வாறு குறிப்பிட்டுள்ளார். யாழ்ப்பாணத்தில் நேற்று இடம்பெற்ற செய்தியாளர் சந்திப்பில் உரையாற்றிய மாவை சேனாதிராஜா, போர் குற்ற விசாரணையின் மூலம் இலங்கையின் இனப்பிரச்சினைக்கு நிரந்தர தீர்வு காணப்பட வேண்டும் என்றும் வலியுறுத்தினார். இந்த நிலையில், புதிய அரசாங்கம் தமிழ் மக்களின் இனப்பிரச்சினை தீர்வுக்கு உரிய தீர்வொன்றை தமது தேர்தல் விஞ்ஞாபனத்தில் முன்வைக்க வேண்டும் என்று அவர் கோரிக்கை விடுத்தார்."}