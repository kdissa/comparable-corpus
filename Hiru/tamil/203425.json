{"Header": "சவுதிக்கு எதிராக தடை விதிக்க சிறிது காலம் தேவை", "Time": "Friday, 02 November 2018 - 12:40", "Url": "http://www.hirunews.lk/tamil/203425/%E0%AE%9A%E0%AE%B5%E0%AF%81%E0%AE%A4%E0%AE%BF%E0%AE%95%E0%AF%8D%E0%AE%95%E0%AF%81-%E0%AE%8E%E0%AE%A4%E0%AE%BF%E0%AE%B0%E0%AE%BE%E0%AE%95-%E0%AE%A4%E0%AE%9F%E0%AF%88-%E0%AE%B5%E0%AE%BF%E0%AE%A4%E0%AE%BF%E0%AE%95%E0%AF%8D%E0%AE%95-%E0%AE%9A%E0%AE%BF%E0%AE%B1%E0%AE%BF%E0%AE%A4%E0%AF%81-%E0%AE%95%E0%AE%BE%E0%AE%B2%E0%AE%AE%E0%AF%8D-%E0%AE%A4%E0%AF%87%E0%AE%B5%E0%AF%88", "Content": "ஊடகவியலாளர் ஜமால் கசோகி படுகொலையை அடிப்படையாக கொண்டு சவுதி அரேபியாவுக்கு எதிராக தடை விதிக்க சிறிது காலம் தேவை என அமெரிக்க இராஜாங்க செயலாளர் பொம்பியே தெரிவித்துள்ளார். துருக்கியின் சவுதி தூதுவராலயத்தினுள் இடம்பெற்ற கொலையுடன் தொடர்புடைய சந்தேகநபர்கள் தொடர்பில் உறுதிப்படுத்துவதற்காக மேலும் சாட்சிகளை எதிர்ப்பார்ப்பதாக அவர் இதன் போது குறிப்பிட்டிருந்தார். எவ்வாறாயினும் , தடை விதிக்கும ்சூழ்நிலை ஏற்படக்கூடும் எனவும் அவர் குறிப்பிட்டுள்ளார். ஊடகவியலாளர் ஜமால் கசோகியின் படுகொலையை அடிப்படையாக கொண்டு சவுதி அரேபியாவுடனான பொருளாதார தொடர்பை முழுவதுமாக இடைநிறுத்திக்கொள்வதை அமெரிக்க ஜனாதிபதி டொனால்ட் ட்ரம்ப் நிராகரித்தார். சவுதி அரேபியா அமெரிக்காவின் பாரிய ஆயுத கொள்வனவாளர் என்பதால் டொனால்ட் ட்ரம்ப் நிராகரித்துள்ளதாக தெரிவிக்கப்படுகிறது."}