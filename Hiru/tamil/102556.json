{"Header": "நாடாளுமன்றத்திற்கு பிரவேசிக்கும் பாதை மூடல்", "Time": "Monday, 02 February 2015 - 19:57", "Url": "http://www.hirunews.lk/tamil/102556/%E0%AE%A8%E0%AE%BE%E0%AE%9F%E0%AE%BE%E0%AE%B3%E0%AF%81%E0%AE%AE%E0%AE%A9%E0%AF%8D%E0%AE%B1%E0%AE%A4%E0%AF%8D%E0%AE%A4%E0%AE%BF%E0%AE%B1%E0%AF%8D%E0%AE%95%E0%AF%81-%E0%AE%AA%E0%AE%BF%E0%AE%B0%E0%AE%B5%E0%AF%87%E0%AE%9A%E0%AE%BF%E0%AE%95%E0%AF%8D%E0%AE%95%E0%AF%81%E0%AE%AE%E0%AF%8D-%E0%AE%AA%E0%AE%BE%E0%AE%A4%E0%AF%88-%E0%AE%AE%E0%AF%82%E0%AE%9F%E0%AE%B2%E0%AF%8D", "Content": "சுதந்திர தினத்தை முன்னிட்டு பெப்ரவரி நான்காம் திகதி, காலை 6 மணி முதல் முற்பகல் 11 மணி வரை, நாடாளுமன்றத்திற்கு செல்லும் சகல பாதைகளும் மூடப்பட்டிருக்கும் என அறிவிக்கப்பட்டுள்ளது. காவற்துறை ஊடக பேச்சாளர் காரியாலயம் இதனை தெரிவித்துள்ளது. கிம்புலாவல சந்தியில் இருந்து கியென்ஹேம் சுற்றுவட்டம் வரையான ஜப்பான் சகோதரத்துவ பாதை மூடப்பட்டிருக்கும் என குறிப்பிடப்பட்டுள்ளது. இதனிடையே, பொல்துவ சந்தியில் இருந்து நாடாளுமன்றத்திற்கு பிரவேசிக்கும் நாடாளுமன்ற பாதை, எச்.என்.பீ. சுற்றுவட்டம் முதல் கியென்ஹேம் சுற்றுவட்டம் வரையான பெலவத்த வீதி மற்றும் நாடாளுமன்ற விளையாட்டத்திடலுக்கு முன்னாள் செல்லும் பாதை என்பன மூடப்பட்டிருக்கும் என காவற்துறை தெரிவித்துள்ளது."}