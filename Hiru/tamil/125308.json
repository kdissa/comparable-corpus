{"Header": "ஜனாதிபதி ஆணைக்குழுவிற்கு கூடுதல் அதிகாரம்", "Time": "Tuesday, 02 February 2016 - 16:07", "Url": "http://www.hirunews.lk/tamil/125308/%E0%AE%9C%E0%AE%A9%E0%AE%BE%E0%AE%A4%E0%AE%BF%E0%AE%AA%E0%AE%A4%E0%AE%BF-%E0%AE%86%E0%AE%A3%E0%AF%88%E0%AE%95%E0%AF%8D%E0%AE%95%E0%AF%81%E0%AE%B4%E0%AF%81%E0%AE%B5%E0%AE%BF%E0%AE%B1%E0%AF%8D%E0%AE%95%E0%AF%81-%E0%AE%95%E0%AF%82%E0%AE%9F%E0%AF%81%E0%AE%A4%E0%AE%B2%E0%AF%8D-%E0%AE%85%E0%AE%A4%E0%AE%BF%E0%AE%95%E0%AE%BE%E0%AE%B0%E0%AE%AE%E0%AF%8D", "Content": "விசாரணைகளுக்கு உட்படுத்தப்படும் குடும்ப உறுப்பினர்களின் வங்கி கணக்கு மற்றும் வருமானம் தொடர்பிலான தகவல்களை பெற்று கொள்ளும் நோக்கில் பாரிய ஊழல்களுக்கு எதிரான ஜனாதிபதி ஆணைக்குழுவிற்கு சிறப்பு அதிகாரங்கள் வழங்கப்பட்டுள்ளன. இது தொடர்பில் சிறப்பு வர்த்தமானி பத்திரம் ஒன்று வெளியிடப்பட்டள்ளது. ஜனாதிபதி மைத்ரிபால சிறிசேனவின் உத்தரவுக்கமைய ஜனாதிபதியின் செயலாளரினால் இந்த வர்த்ததமானி பத்திரம் வெளியிடப்பட்டுள்ளது. தமக்கு மேலதிக அதிகாரங்கள் அவசியம் என ஆணைக்குழு விடுத்த வேண்டுகோளை கருத்திற் கொண்டே இந்த அதிகார விஸ்தரிப்பு மேற்கொள்ளப்பட்டுள்ளன. இதற்கமைய, விசாரணைகளுக்கு உட்படுத்தப்படுபவர்களின் குடும்ப உறுப்பினர்களது வங்கி கணக்கு தொடர்பிலான தகவல்களை பெற்று அனுமதி ஆணைக்குழுவிற்கு கிடைக்க பெற்றுள்ளது. அத்துடன் அவர்களது செயற்பாடுகள் தொடர்பில், தேசிய வருவாய்துறை ஆணையாளரிடமுள்ள சகல தகவல்களையும் ஆணைக்குழுவிற்கு பெற்று கொள்ள முடியும் என்றும் தெரிவிக்கப்பட்டுள்ளது."}