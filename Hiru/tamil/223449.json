{"Header": "மனுவை மீளப்பெற்ற சனில் நெத்திகுமார", "Time": "Monday, 02 September 2019 - 13:25", "Url": "http://www.hirunews.lk/tamil/223449/%E0%AE%AE%E0%AE%A9%E0%AF%81%E0%AE%B5%E0%AF%88-%E0%AE%AE%E0%AF%80%E0%AE%B3%E0%AE%AA%E0%AF%8D%E0%AE%AA%E0%AF%86%E0%AE%B1%E0%AF%8D%E0%AE%B1-%E0%AE%9A%E0%AE%A9%E0%AE%BF%E0%AE%B2%E0%AF%8D-%E0%AE%A8%E0%AF%86%E0%AE%A4%E0%AF%8D%E0%AE%A4%E0%AE%BF%E0%AE%95%E0%AF%81%E0%AE%AE%E0%AE%BE%E0%AE%B0", "Content": "பிணை முறி மோசடி விசாரணை ஆணைக்குழுவில் சாட்சிவழங்கிய ஈஸ்ட் வெஸ்ட் ப்ரொப்பட்டீஸ் நிறுவனத்தின் பணிப்பாளர் அனீகா விஜயசூரியவின் சகோதரை அச்சுறுத்தியதாக குற்றம் சுமத்தப்பட்டுள்ள, சனில் நெத்திகுமார, வெளிநாடு செல்ல அனுமதி கோரி கொழும்பு மேல் நீதிமன்றில் தாக்கல் செய்திருந்த மனு இன்று மீளபெற்றுக் கொள்ளப்பட்டது. இந்த வழக்கு கடந்த வாரம் விசாரணைக்கு எடுத்துக் கொள்ளப்பட்ட போது, டுபாயில் நடைபெறவுள்ள மாநாடு ஒன்றில் கலந்துக் கொள்வதற்காக தம்மை வெளிநாடு செல்ல அனுமதிக்குமாறு கோரி அவரது சட்டத்தரணியால் மனுத்தாக்கல் செய்யப்பட்டது. இதற்கு சட்ட மா அதிபர் திணைக்களம் எதிர்ப்பை வெளியிட்டது. இந்தநிலையில் அதன் உண்மைத்தன்மை குறித்து ஆராய்ந்து அறிவிக்குமாறு நீதிமன்றம் உத்தரவிட்டிருந்தது. இன்றையதினம் இந்த வழக்கு விசாரணைக்கு வந்தபோது, தமது தந்தைக்கு அவசர சத்திரசிகிச்சை மேற்கொள்ள வேண்டி இருப்பதால், தாம் பயணத்தை மேற்கொள்ளவில்லை என்று தெரிவித்து குறித்த மனுவை சனில் நெத்திகுமார மீளப்பெற்றுக் கொண்டார்."}