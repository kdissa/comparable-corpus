{"Header": "புதிய கிரிக்கட் மைதானத்தை ஜனாதிபதி மாணவர்களிடம் கையளிப்பு.....", "Time": "Thursday, 02 August 2018 - 13:24", "Url": "http://www.hirunews.lk/tamil/196622/%E0%AE%AA%E0%AF%81%E0%AE%A4%E0%AE%BF%E0%AE%AF-%E0%AE%95%E0%AE%BF%E0%AE%B0%E0%AE%BF%E0%AE%95%E0%AF%8D%E0%AE%95%E0%AE%9F%E0%AF%8D-%E0%AE%AE%E0%AF%88%E0%AE%A4%E0%AE%BE%E0%AE%A9%E0%AE%A4%E0%AF%8D%E0%AE%A4%E0%AF%88-%E0%AE%9C%E0%AE%A9%E0%AE%BE%E0%AE%A4%E0%AE%BF%E0%AE%AA%E0%AE%A4%E0%AE%BF-%E0%AE%AE%E0%AE%BE%E0%AE%A3%E0%AE%B5%E0%AE%B0%E0%AF%8D%E0%AE%95%E0%AE%B3%E0%AE%BF%E0%AE%9F%E0%AE%AE%E0%AF%8D-%E0%AE%95%E0%AF%88%E0%AE%AF%E0%AE%B3%E0%AE%BF%E0%AE%AA%E0%AF%8D%E0%AE%AA%E0%AF%81", "Content": "பொலன்னறுவை றோயல் கல்லூரியில் நிர்மாணிக்கப்பட்டுள்ள புதிய கிரிக்கெட் விளையாட்டு மைதானத்தை இன்று முற்பகல் ஜனாதிபதி கௌரவ மைத்ரிபால சிறிசேன அவர்கள் மாணவர்களிடம் கையளித்தார். பொலன்னறுவை மாவட்ட மக்களுக்கு அபிவிருத்தியின் அனுகூலங்களை பெற்றுக் கொடுப்பதற்காக ஜனாதிபதி கௌரவ மைத்ரிபால சிறிசேன அவர்களின் வழிகாட்டுதலில் நடைமுறைப்படுத்தப்படும் எழுச்சி பெறும் பொலன்னறுவை மாவட்ட அபிவிருத்தி செயற் திட்டத்தின் கீழ் 80.6 மில்லியன் ரூபா செலவில் இந்த விளையாட்டு மைதானம் பொலன்னறுவை றோயல் கல்லூரியில் நிர்மாணிக்கப்பட்டுள்ளது. கிரிக்கெட் விளையாட்டினை நகரத்திலிருந்து கிராமத்திற்கு கொண்டு செல்லும் முயற்சியில் முதற்படியாக அமைக்கப்பட்டுள்ள இந்த விளையாட்டு மைதானம், நகர பிரதேசங்களில் வாழும் சிறார்களுக்கு வரப்பிரசாதமாக அமைந்துள்ள கிரிக்கெட் விளையாட்டினை கிராமப் புற சிறுவர்களுக்கும் ஒரு வரப்பிரசாதமாக பெற்றுக்கொடுக்கும் என்பதே ஜனாதிபதி அவர்களின் எதிர்பார்ப்பாகும். வித்தியாலயத்திற்கு வருகைத் தந்த ஜனாதிபதி அவர்களை மாணவர்கள் பெரும் ஆரவாரத்துடன் வரவேற்றதுடன், தேசிய மாணவர் படையணியின் அணி வகுப்பு மரியாதையும் ஜனாதிபதி அவர்களுக்கு வழங்கப்பட்டது. செவனபிட்டிய மகா வித்தியாலயம் உள்ளிட்ட பொலன்னறுவை மாவட்டத்தின் 04 பாடசாலைகளுக்கு கிரிக்கெட் விளையாட்டு உபகரணத் தொகுதிகளையும் ஜனாதிபதி இதன்போது வழங்கிவைத்தார்."}