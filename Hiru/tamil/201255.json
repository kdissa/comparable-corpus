{"Header": "பாதுகாப்பு அலுவல்கள் பற்றிய அமைச்சு சார் ஆலோசனை கூட்டம் நாடாளுமன்றில்", "Time": "Tuesday, 02 October 2018 - 19:47", "Url": "http://www.hirunews.lk/tamil/201255/%E0%AE%AA%E0%AE%BE%E0%AE%A4%E0%AF%81%E0%AE%95%E0%AE%BE%E0%AE%AA%E0%AF%8D%E0%AE%AA%E0%AF%81-%E0%AE%85%E0%AE%B2%E0%AF%81%E0%AE%B5%E0%AE%B2%E0%AF%8D%E0%AE%95%E0%AE%B3%E0%AF%8D-%E0%AE%AA%E0%AE%B1%E0%AF%8D%E0%AE%B1%E0%AE%BF%E0%AE%AF-%E0%AE%85%E0%AE%AE%E0%AF%88%E0%AE%9A%E0%AF%8D%E0%AE%9A%E0%AF%81-%E0%AE%9A%E0%AE%BE%E0%AE%B0%E0%AF%8D-%E0%AE%86%E0%AE%B2%E0%AF%8B%E0%AE%9A%E0%AE%A9%E0%AF%88-%E0%AE%95%E0%AF%82%E0%AE%9F%E0%AF%8D%E0%AE%9F%E0%AE%AE%E0%AF%8D-%E0%AE%A8%E0%AE%BE%E0%AE%9F%E0%AE%BE%E0%AE%B3%E0%AF%81%E0%AE%AE%E0%AE%A9%E0%AF%8D%E0%AE%B1%E0%AE%BF%E0%AE%B2%E0%AF%8D", "Content": "பாதுகாப்பு அலுவல்கள் பற்றிய அமைச்சு சார் ஆலோசனை கூட்டம் எதிர்வரும் 17ஆம் திகதி நாடாளுமன்றத்தில் இடம்பெறவுள்ளது. ஜனாதிபதி தலைமையில் இடம்பெறும் இந்த கூட்டத்திற்கு ஆளும் தரப்பு அமைச்சர்கள் மற்றும் நாடாளுமன்ற உறுப்பினர்களுக்கு அழைப்பு விடுக்கப்பட்டுள்ளதாக தெரிவிக்கப்படுகிறது. இந்த கூட்டத்தில் கலந்துரையாடவுள்ள பிரேரணைகளை நாளைய தினத்திற்கு முன்னர் முன்வைக்குமாறு, ஜனாதிபதி செயலகத்தினால் நாடாளுமன்ற உறுப்பினர்களிடம் கோரப்பட்டுள்ளது. இது தொடர்பான கடிதங்கள் ஜனாதிபதியின் உதவி செயலாளரினால் ஆளுங்கட்சி நாடாளுமன்ற உறுப்பினர்களுக்கு அனுப்பி வைக்கப்பட்டுள்ளதாக தகவல்கள் தெரிவிக்கின்றன."}