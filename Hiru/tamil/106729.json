{"Header": "முஸ்லிம் பெண்களின் பர்தா தொடர்பில்  சிங்கள ராவய", "Time": "Thursday, 02 April 2015 - 9:58", "Url": "http://www.hirunews.lk/tamil/106729/%E0%AE%AE%E0%AF%81%E0%AE%B8%E0%AF%8D%E0%AE%B2%E0%AE%BF%E0%AE%AE%E0%AF%8D-%E0%AE%AA%E0%AF%86%E0%AE%A3%E0%AF%8D%E0%AE%95%E0%AE%B3%E0%AE%BF%E0%AE%A9%E0%AF%8D-%E0%AE%AA%E0%AE%B0%E0%AF%8D%E0%AE%A4%E0%AE%BE-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AE%BF%E0%AE%B2%E0%AF%8D-%E0%AE%B0%E0%AE%BE%E0%AE%B5%E0%AE%A3%E0%AE%AA%E0%AE%B2%E0%AE%AF", "Content": "உந்துருளிகளின் பயணிப்போர், முழுமையாக முகத்தை மறைக்கும் தலைகவசத்தை அணிவதற்கு விதிக்கப்பட்டுள்ள தடை, இன்று முதல் அமுல்படுத்தப்படவுள்ளதாக காவற்துறை ஊடக பேச்சாளர் ருவன் குணசேகர தெரிவித்துள்ளார். இதேவேளை முகத்தை முழுவதுமாக மூடும் தலைகவசத்துக்கு விதிக்கப்பட்டுள்ள தடை தொடர்பில் நேற்று சிங்கள ராவய அமைப்பு கொழும்பில் செய்தியாளர் சந்திப்பு ஒன்றை நடத்தியது. இதன் போது, இலங்கையில் முஸ்லிம் பெண்கள் பர்தா மூலம் தங்களின் முகத்தை முழுமையாக மறைத்து செல்வதற்கு அனுமதிக்கப்படுகின்ற போது, பாதுகாப்புக்காக உந்துருளியில் பயணிக்கின்றவர்கள் முழுமையாக முகத்தை மூடிய தலைகவசத்தை அணி தடைவிதிப்பது நியாயமில்லை என்று தெரிவிக்கப்பட்டது."}