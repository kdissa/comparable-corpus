{"Header": "ஏற்றுக்கொள்ள முடியாத விடயங்கள் காரணமாக கோரிக்கைகளை நிராகரித்தேன்..", "Time": "Saturday, 02 November 2019 - 19:36", "Url": "http://www.hirunews.lk/tamil/227488/%E0%AE%8F%E0%AE%B1%E0%AF%8D%E0%AE%B1%E0%AF%81%E0%AE%95%E0%AF%8D%E0%AE%95%E0%AF%8A%E0%AE%B3%E0%AF%8D%E0%AE%B3-%E0%AE%AE%E0%AF%81%E0%AE%9F%E0%AE%BF%E0%AE%AF%E0%AE%BE%E0%AE%A4-%E0%AE%B5%E0%AE%BF%E0%AE%9F%E0%AE%AF%E0%AE%99%E0%AF%8D%E0%AE%95%E0%AE%B3%E0%AF%8D-%E0%AE%95%E0%AE%BE%E0%AE%B0%E0%AE%A3%E0%AE%AE%E0%AE%BE%E0%AE%95-%E0%AE%95%E0%AF%8B%E0%AE%B0%E0%AE%BF%E0%AE%95%E0%AF%8D%E0%AE%95%E0%AF%88%E0%AE%95%E0%AE%B3%E0%AF%88-%E0%AE%A8%E0%AE%BF%E0%AE%B0%E0%AE%BE%E0%AE%95%E0%AE%B0%E0%AE%BF%E0%AE%A4%E0%AF%8D%E0%AE%A4%E0%AF%87%E0%AE%A9%E0%AF%8D", "Content": "ஏற்றுக் கொள்ள முடியாத விடயங்கள் அடங்கியிருந்ததன் காரணமாக தமிழ் அரசியல் கட்சிகள் முன்வைத்த கோரிக்கைகளை நிராகரித்ததாக ஸ்ரீ லங்கா பொதுஜன முன்னணியின் ஜனாதிபதி வேட்பாளர் கோட்டாபய ராஜபக்ஷ தெரிவித்துள்ளார். குருநாகல் கடுகம்பொல பகுதியில் இடம்பெற்ற மக்கள் சந்திப்பில் கலந்து கொண்டு உரையாற்றிய போதே அவர் இதனை குறிப்பிட்டுள்ளார். ஒருமித்த நாட்டை எந்தவொரு சூழலிலும் பிளவுப்படுத்துவதற்கு எவருக்கும் இடமளிக்க போவதில்லை. தமிழ் இனவாத கட்சிகள் சில முன்வைத்துள்ள கோரிக்கைகளை நிறைவேற்றுவதற்கான சாத்தியங்கள் இல்லை. அதனாலேயே தாம் அந்த கோரிக்கைகளை முற்றாக நிராகரித்தோம். நாட்டின் பொருளாதார அபிவிருத்திக்கான ஏற்புடைய கொள்கைகளை தாம் முன்வைத்துள்ளோம். குறைந்த நிலப்பகுதியில் அதிக இலாபம் அடையும் விவசாய முறைமை, பசளை தயாரிப்பு, நீர் முகாமைத்துவம் பச்சை வீட்டுத்திட்டம் ஆகியவற்றை விவசாயிகளிடம் கொண்டு சேர்க்க வேண்டும். பல்வேறு வரிகளை நீக்குவதன் ஊடாக தயாரிப்புகளை அதிகரிக்கவும், முதலீடுகளை அதிகரிப்பதற்கும் செயற்றிட்டங்களை முன்னெடுப்பதற்கு எதிர்ப்பார்த்துள்ளோம். இதுவே தமது கொள்கைகளாகும் என ஸ்ரீ லங்கா பொதுஜன முன்னணியின் ஜனாதிபதி வேட்பாளர் கோட்டாபய ராஜபக்ஷ தெரிவித்துள்ளார்."}