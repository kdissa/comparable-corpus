{"Header": "உணவு தவிர்ப்பு போராட்டம்", "Time": "Tuesday, 02 April 2013 - 8:35", "Url": "http://www.hirunews.lk/tamil/56388/%E0%AE%89%E0%AE%A3%E0%AE%B5%E0%AF%81-%E0%AE%A4%E0%AE%B5%E0%AE%BF%E0%AE%B0%E0%AF%8D%E0%AE%AA%E0%AF%8D%E0%AE%AA%E0%AF%81-%E0%AE%AA%E0%AF%8B%E0%AE%B0%E0%AE%BE%E0%AE%9F%E0%AF%8D%E0%AE%9F%E0%AE%AE%E0%AF%8D", "Content": "இரண்டு  வார காலப்பகுதியினுள் மேலும் ஒரு முழு நாளுக்கான உணவு தவிர்ப்பு போராட்டம்  ஒன்றை நடத்த தீர்மானித்துள்ளதாக தெரிவிக்கப்பட்டுள்ளது. இந்தநிலையில், இன்று தமிழ்  திரைத்துறையைச் சேர்ந்த தரப்பினர் இலங்கை தமிழர்களுக்கு ஆதரவாக உணவு தவிர்ப்பு போராட்டம் ஒன்றில் ஈடுப்படவுள்ளனர். இவர்களினால் கடந்த மார்ச் மாதம் 19 ஆம் திகதியுளும் உண்ணாநிலை போராட்டம் ஒன்று முன் எடுக்கப்பட்டமை குறிப்பிடதக்கது. இன்றைய இந்த போராட்டத்தில் தமிழக இயக்குனர் சங்கம், திரைப்பட ஊழியர் சம்மேளனம் மற்றும் தென்னிந்திய திரைப்பட  கலைஞர்கள் சங்கம் என்பன இணைந்து இன்றைய உண்ணாநிலை நடவடிக்கையில் ஈடுப்படவுள்ளனர். இதேவேளை,  திரைப்படத்துறையை சேர்ந்த முக்கியஸ்தர்கள் தெரிவித்த தகவல்கள்  அடிப்படையில் பிரபல நடிகர்களான ரஜினி காந்த், கமலஹாசன், உட்பட பலர்  கலந்துக் கொள்வர் என தெரிவிக்கப்பட்டுள்ளது. இதனிடையே, இலங்கை தமிழர் விடயம் குறித்து இரண்டு வாரங்களுக்கு முன்னர்  ஆரம்பிக்கப்பட்ட பல்வேறு போராட்டங்களில் மாணவர் சமூகம் பாரிய அளவில் பங்கு கொண்டிருந்தனர். இந்தநிலையில், மூடப்பட்டிருந்த கல்லூரிகள் மற்றும் பல்கலைகழகங்களை நாளை முதல் ஆரம்பிக்கலாம் என தமிழக அரசாங்கம் அறிவித்துள்ளது. இது தொடர்பாக வெளியிடப்பட்டுள்ள சுற்று நிருபத்திற்கு அமைய குறிப்பாக அண்ணா பல்கலைகழகத்தின் பொறியியல் மாணவர்கள் உட்பட  தமிழகத்தில் உள்ள ஏனைய பல முக்கிய கல்லூரிகளின் கற்றை நெறிகளை ஆரம்பிக்கும் படி பணிக்கப்பட்டுள்ளது."}