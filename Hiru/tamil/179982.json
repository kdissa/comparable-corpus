{"Header": " கடந்த சில தினங்களுக்கு முன்னர் நடந்த பயங்கரம்..!", "Time": "Tuesday, 02 January 2018 - 20:03", "Url": "http://www.hirunews.lk/tamil/179982/%E0%AE%95%E0%AE%9F%E0%AE%A8%E0%AF%8D%E0%AE%A4-%E0%AE%9A%E0%AE%BF%E0%AE%B2-%E0%AE%A4%E0%AE%BF%E0%AE%A9%E0%AE%99%E0%AF%8D%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%AE%E0%AF%81%E0%AE%A9%E0%AF%8D%E0%AE%A9%E0%AE%B0%E0%AF%8D-%E0%AE%A8%E0%AE%9F%E0%AE%A8%E0%AF%8D%E0%AE%A4-%E0%AE%AA%E0%AE%AF%E0%AE%99%E0%AF%8D%E0%AE%95%E0%AE%B0%E0%AE%AE%E0%AF%8D", "Content": "பன்மூர் தோட்டத்தில் சிறுத்தையின் அட்டகாசம் தொடரும் நிலையில் இதுவரை சிறுத்தையின் தாக்குதலுக்கு உள்ளாகி 7 பேர் காயமடைந்துள்ளனர். சிறுத்தையின் அட்டகாசத்தை தடுப்பதற்காக துப்பாக்கிகளுடன் வருகை தந்த வனஜீவராசிகள், அட்டன் காவற்துறையினர் மற்றும் பாதுகாப்பு அதிகாரிகள், சிறுத்தையின் அட்டகாசத்தை தடுக்க முடியாது இருந்த நிலையில் மேலும் சிறுத்தை பாதுகாப்பு அதிகாரிகளின் முன்னாலே மீண்டும் ஒருவரை தாக்கியுள்ளது. தாக்குதலுக்குள்ளான நபர் தீ பந்தம் ஒன்றை ஏந்திக் கொண்டு சிறுத்தையை எதிர்க்க முற்பட்ட போது சிறுத்தையால் தாக்குதலுக்குள்ளாகியுள்ளார். மரங்களுக்கிடையில் தாவி தாவி தாக்குதலை உண்டுபன்னும் சிறுத்தையை பிடிப்பதற்கு முயற்சிகள் மேற்கொள்ளப்பட்டும் முடியாத நிலையில் பாதுகாப்பு அதிகாரிகள் உட்பட பொது மக்கள் அணைவரும் தொடர்ந்து முயற்சிகளை மேற்கொண்டு வருகின்றனர். தங்களது வீடுகளுக்கு சென்றால் சிறுத்தையின் தாக்கம் அதிகரிக்கும் என்ற அச்சதால் சிறுத்தையை பிடித்தே தீர்வோம் என்று பிரதேசவாசிகள் அவ்விடத்தை விட்டு செல்லாமல் இருப்பது குறிப்பிடதக்கது."}