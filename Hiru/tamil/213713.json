{"Header": "இராஜாங்க அமைச்சர் பதவியில் இருந்து விலகுவதாக திலீப் வெதஆரச்சி  அறிவிப்பு", "Time": "Tuesday, 02 April 2019 - 22:08", "Url": "http://www.hirunews.lk/tamil/213713/%E0%AE%87%E0%AE%B0%E0%AE%BE%E0%AE%9C%E0%AE%BE%E0%AE%99%E0%AF%8D%E0%AE%95-%E0%AE%85%E0%AE%AE%E0%AF%88%E0%AE%9A%E0%AF%8D%E0%AE%9A%E0%AE%B0%E0%AF%8D-%E0%AE%AA%E0%AE%A4%E0%AE%B5%E0%AE%BF%E0%AE%AF%E0%AE%BF%E0%AE%B2%E0%AF%8D-%E0%AE%87%E0%AE%B0%E0%AF%81%E0%AE%A8%E0%AF%8D%E0%AE%A4%E0%AF%81-%E0%AE%B5%E0%AE%BF%E0%AE%B2%E0%AE%95%E0%AF%81%E0%AE%B5%E0%AE%A4%E0%AE%BE%E0%AE%95-%E0%AE%A4%E0%AE%BF%E0%AE%B2%E0%AF%80%E0%AE%AA%E0%AF%8D-%E0%AE%B5%E0%AF%86%E0%AE%A4%E0%AE%86%E0%AE%B0%E0%AE%9A%E0%AF%8D%E0%AE%9A%E0%AE%BF-%E0%AE%85%E0%AE%B1%E0%AE%BF%E0%AE%B5%E0%AE%BF%E0%AE%AA%E0%AF%8D%E0%AE%AA%E0%AF%81", "Content": "கடற்தொழில்துறை அமைச்சை தமக்கு வழங்க வில்லையாயின், இராஜாங்க அமைச்சர் பதவியில் இருந்து விலகுவதாக, கடற்றொழில்துறை இராஜாங்க அமைச்சர் திலிப் வெதஆரச்சி தெரிவித்துள்ளார். சிலாபத்தில் நேற்று இடம்பெற்ற நிகழ்வொன்றில் கலந்துக் கொண்டதன் பின்னர் ஊடகங்களிடம் கருத்து வெளியிடும் போதே அவர் இதனை தெரிவித்துள்ளார். இதற்கு முன்னர் கடற்றொழில் அமைச்சை பொறுப்பேற்றவர்கள், மீனவர்களின் நலன் குறித்து செயற்பட்டது கிடையாது. அவர்கள் பணத்திற்காக மாத்திரமே செயற்பட்டனர். எனவே மீனவர்களையும், மீனவ தொழிலையும், அதனுடன் தொடர்புடைய தொழிற்சாலைகளைம் கட்டியெழுப்ப வேண்டும். இதன் காரணமாகவே, கடற்தொழில்துறை அமைச்சை தனக்கு வழங்க வேண்டும் என தாம் கோருவதாக திலிப் வெதஆரச்சி தெரிவித்துள்ளார். எனவே இது குறித்த கோரிக்கையை பிரதமரிடம் தாம் முன்வைத்துள்ளதாகவும் அவர் குறிப்பிட்டுள்ளார்."}