{"Header": "முகத்துவாரத்தில் பல வீதிகளில் போக்குவரத்து மட்டு..", "Time": "Friday, 02 August 2019 - 15:06", "Url": "http://www.hirunews.lk/tamil/221377/%E0%AE%AE%E0%AF%81%E0%AE%95%E0%AE%A4%E0%AF%8D%E0%AE%A4%E0%AF%81%E0%AE%B5%E0%AE%BE%E0%AE%B0%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%AA%E0%AE%B2-%E0%AE%B5%E0%AF%80%E0%AE%A4%E0%AE%BF%E0%AE%95%E0%AE%B3%E0%AE%BF%E0%AE%B2%E0%AF%8D-%E0%AE%AA%E0%AF%8B%E0%AE%95%E0%AF%8D%E0%AE%95%E0%AF%81%E0%AE%B5%E0%AE%B0%E0%AE%A4%E0%AF%8D%E0%AE%A4%E0%AF%81-%E0%AE%AE%E0%AE%9F%E0%AF%8D%E0%AE%9F%E0%AF%81", "Content": "இன்றிரவு 10.00 மணிமுதல் எதிர்வரும் 5ஆம் திகதி அதிகாலை 5.00 மணிவரை முகத்துவாரம் - முத்துவெல் மாவத்தை புனித ஜேம்ஸ் சந்தி முதல், டிலாசல் சந்திவரையான வீதியில் போக்குவரத்து மட்டுப்படுத்தப்பட உள்ளதாக காவல்துறை தெரிவித்துள்ளது. குடிநீர் விநியோக குழாய் சீரமைப்பு பணிகள் காரணமாக இவ்வாறு போக்குவரத்து மட்டுப்படுத்தப்பட உள்ளதாக காவல்துறை ஊடகப் பேச்சாளர் அலுவலகம் தெரிவித்துள்ளது. அத்துடன், எதிர்வரும் 9 ஆம் திகதி இரவு 10.00 மணிமுதல் 12 ஆம் திகதி அதிகாலை 5.00 மணிவரையும், 16 ஆம் திகதி இரவு 10.00 மணிமுதல் 19 ஆம் திகதி அதிகாலை 5.00 மணிவரையும் அந்த வீதியின் போக்குவரத்து மட்டுப்படுத்தப்பட உள்ளது. இதேநேரம், முகத்துவாரம் வீதி - மாதம்பிட்டி சந்திமுதல், ரஜமல்வத்தை வீதி சந்தி வரையான பாதையில், இன்றிரவு 10.00 மணிமுதல் 5 ஆம் திகதி அதிகாலை 5.00 மணிவரை போக்குவரத்து மட்டுப்படுத்தப்படவுள்ளது. அத்துடன், 9 ஆம் திகதி இரவு 10.00 மணிமுதல் 12 ஆம் திகதி அதிகாலை 5.00 மணிவரையும், குடிநீர் விநியோக குழாய் சீரமைப்பு பணிகள் காரணமாக போக்குவரத்து மட்டுப்படுத்தப்பட உள்ளது. எனவே, குறித்த வீதிகளைப் பயன்படுத்தும் சாரதிகள், மாற்று வீதிகளைப் பயன்படுத்துமாறு காவல்துறையினர் அறிவுறுத்தியுள்ளனர்."}