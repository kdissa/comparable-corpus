{"Header": "காலநிலை அவதான நிலையத்தின் கடும் எச்சரிக்கை", "Time": "Wednesday, 02 May 2018 - 16:41", "Url": "http://www.hirunews.lk/tamil/189794/%E0%AE%95%E0%AE%BE%E0%AE%B2%E0%AE%A8%E0%AE%BF%E0%AE%B2%E0%AF%88-%E0%AE%85%E0%AE%B5%E0%AE%A4%E0%AE%BE%E0%AE%A9-%E0%AE%A8%E0%AE%BF%E0%AE%B2%E0%AF%88%E0%AE%AF%E0%AE%A4%E0%AF%8D%E0%AE%A4%E0%AE%BF%E0%AE%A9%E0%AF%8D-%E0%AE%95%E0%AE%9F%E0%AF%81%E0%AE%AE%E0%AF%8D-%E0%AE%8E%E0%AE%9A%E0%AF%8D%E0%AE%9A%E0%AE%B0%E0%AE%BF%E0%AE%95%E0%AF%8D%E0%AE%95%E0%AF%88", "Content": "வடக்கு, வடமத்திய, கிழக்கு, ஊவா மற்றும் வடமேல் மாகாணங்களுடன், மாத்தளை, ஹம்பாந்தோட்டை ஆகிய மாவட்டங்களிலும் நாளைய தினம் தாக்கம் செலுத்துக்கூடிய வெப்பநிலை தொடர்பில் அதிக அவதானம் செலுத்துமாறு காலநிலை அவதான நிலையம் கோரியுள்ளது. வளிமண்டல ஈரப்பதம் மற்றும் அதிகபட்ச வெப்பநிலை, மனித உடலில் தாக்கம் செலுத்த கூடியதுடன், விசேடமாக குழந்தைகள் மற்றும் வயோதிபர்கள் வெயிலில் செல்வதை தவிர்க்குமாறு கோரப்பட்டுள்ளது. மேலும் போதியளவு நீரை அருந்துமாறும் காலநிலை அவதான நிலையம் அறிக்கையொன்றை வெளியிட்டு தெரிவித்துள்ளது. எனவே இக்காலப்பகுதியில் குழந்தைகள், வயோதிபர்கள் மற்றும்  நோயாளர்கள் தொடர்பில் அதிக அவதானம் செலுத்துமாறும், சாதாரண நபர்களும் வெயில் உளாவுவதை முடிந்தளவு தவிர்த்து கொள்ளுமாறும் காலநிலை அவதான நிலையம் மேலும் தெரிவித்துள்ளது. இதேவேளை, பொலன்னறுவை மாவட்டத்தில் சில இடங்களில் அதிக அவதானம் செலுத்தக்கூடிய அளவிற்கு வெப்பநிலை அதிகரிக்க கூடும் என தெரிவிக்கப்பட்டுள்ளது."}