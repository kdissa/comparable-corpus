{"Header": "உலக தமிழ் ஆசிரியர் தினம் ஒன்றை உருவாக்குவதற்கான செயற்பாடுகள் முன்னெடுப்பு", "Time": "Tuesday, 02 January 2018 - 14:03", "Url": "http://www.hirunews.lk/tamil/179946/%E0%AE%89%E0%AE%B2%E0%AE%95-%E0%AE%A4%E0%AE%AE%E0%AE%BF%E0%AE%B4%E0%AF%8D-%E0%AE%86%E0%AE%9A%E0%AE%BF%E0%AE%B0%E0%AE%BF%E0%AE%AF%E0%AE%B0%E0%AF%8D-%E0%AE%A4%E0%AE%BF%E0%AE%A9%E0%AE%AE%E0%AF%8D-%E0%AE%92%E0%AE%A9%E0%AF%8D%E0%AE%B1%E0%AF%88-%E0%AE%89%E0%AE%B0%E0%AF%81%E0%AE%B5%E0%AE%BE%E0%AE%95%E0%AF%8D%E0%AE%95%E0%AF%81%E0%AE%B5%E0%AE%A4%E0%AE%B1%E0%AF%8D%E0%AE%95%E0%AE%BE%E0%AE%A9-%E0%AE%9A%E0%AF%86%E0%AE%AF%E0%AE%B1%E0%AF%8D%E0%AE%AA%E0%AE%BE%E0%AE%9F%E0%AF%81%E0%AE%95%E0%AE%B3%E0%AF%8D-%E0%AE%AE%E0%AF%81%E0%AE%A9%E0%AF%8D%E0%AE%A9%E0%AF%86%E0%AE%9F%E0%AF%81%E0%AE%AA%E0%AF%8D%E0%AE%AA%E0%AF%81", "Content": "உலக தமிழ் ஆசிரியர் தினம் ஒன்றை உருவாக்குவதற்கான செயற்பாடுகள் முன்னெடுக்கப்பட்டு வருவதாக கல்வி இராஜாங்க அமைச்சர் வேலுசாமி இராதாகிருஸ்ணன் தெரிவித்துள்ளார். கொழும்பில் இன்று இடம்பெற்ற ஊடக சந்திப்பில் வைத்து அவர் இதனை தொவித்துள்ளார். தாம் அண்மையில் மலேசியாவிற்கு விஜயம் செயதிருந்த போது அந்த நாட்டின் கல்வி அமைச்சர் கமலநாதனுடன் இது தொடர்பில் கலந்துரையாடப்பட்டிருந்தாக அவர் குறிப்பிட்டார். எனவே இது தொடர்பாக சிங்கப்பூர் மற்றும் தமிழ் நாட்டின் கல்வி அமைச்சர்களிடம் கலந்துரையாடி ஒரு தீர்மானத்தை ஏற்படுத்துவது குகுறித்தும் இதன்போது முடிவெடுக்கப்பட்டுள்ளது. இதற்கமைய எதிர்வரும் 5ஆம் திகதி மாலை 5 மணியளவில் தாம் உள்ளிட்ட சிங்கப்பூர், மலேசியா மற்றும் தமிழ் நாட்டு கல்வி அமைச்சர்கள், சென்னையில் கலந்துரையாடல் ஒன்றை நடத்தவுள்ளதாகவும் ராதா கிருஸ்ணன் தெரிவித்துள்ளார். இதன்போது உலக தமிழ் ஆசிரியர் தினம் ஒன்றை உருவாக்குவது தொடர்பில் சர்வதேசத்தின் கவனத்தை ஈர்ப்பது தொடர்பில் தீர்மானம் ஒன்றும் மேற்கொள்ளப்படும் எனவும் அவர் தெரிவித்தார்."}