{"Header": " மனித உரிமைகள் ஆணையாளர் விஜயத்தில் மர்மம்? - விமல் வீரவன்ச", "Time": "Tuesday, 02 February 2016 - 9:05", "Url": "http://www.hirunews.lk/tamil/125275/%E0%AE%AE%E0%AE%A9%E0%AE%BF%E0%AE%A4-%E0%AE%89%E0%AE%B0%E0%AE%BF%E0%AE%AE%E0%AF%88%E0%AE%95%E0%AE%B3%E0%AF%8D-%E0%AE%86%E0%AE%A3%E0%AF%88%E0%AE%AF%E0%AE%BE%E0%AE%B3%E0%AE%B0%E0%AF%8D-%E0%AE%B5%E0%AE%BF%E0%AE%9C%E0%AE%AF%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%AE%E0%AE%B0%E0%AF%8D%E0%AE%AE%E0%AE%AE%E0%AF%8D-%E0%AE%B5%E0%AE%BF%E0%AE%AE%E0%AE%B2%E0%AF%8D-%E0%AE%B5%E0%AF%80%E0%AE%B0%E0%AE%B5%E0%AE%A9%E0%AF%8D%E0%AE%9A", "Content": "மனித உரிமைகள் ஆணையாளரது இலங்கை விஜயத்தில் ரகசிய திட்டங்கள் இருப்பதாக ஒன்றிணைந்த எதிர்கட்சி குற்றம்சாட்டியுள்ளது. கொழும்பில் நடைபெற்ற செய்தியாளர் சந்திப்பில் நாடாளுமன்ற உறுப்பினர் விமல் வீரவன்ச இதனைத் தெரிவித்துள்ளார். எதிர்வரும் வெள்ளிக்கிழமை இலங்கை வரும் மனித உரிமைகள் ஆணையாளர், வடமாகாணத்துக்கு சென்று யுத்தப் பாதிப்புக்கு உள்ளானவர்களையும் சந்திக்கவுள்ளார். அவரது விஜயத்துக்கு சமாந்தரமாக சர்வதேச யுத்தக்குற்ற நீதிமன்றத்தை நியமித்து, ராஜபக்ஷவினரையும், இலங்கையின் பாதுகாப்பு தரப்பினரையும் தண்டனைக்கு உட்படுத்த அரசாங்கம் தீர்மானித்துள்ளதாக அவர் குற்றம் சுமத்தியுள்ளார்."}