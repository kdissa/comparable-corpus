{"Header": "மணிலாவில் உள்ள விடுதியொன்றில் ஐ.எஸ் தீவிரவாதிகள் தாக்குதல் - 34 பேர் பலி!", "Time": "Friday, 02 June 2017 - 9:14", "Url": "http://www.hirunews.lk/tamil/162652/%E0%AE%AE%E0%AE%A3%E0%AE%BF%E0%AE%B2%E0%AE%BE%E0%AE%B5%E0%AE%BF%E0%AE%B2%E0%AF%8D-%E0%AE%89%E0%AE%B3%E0%AF%8D%E0%AE%B3-%E0%AE%B5%E0%AE%BF%E0%AE%9F%E0%AF%81%E0%AE%A4%E0%AE%BF%E0%AE%AF%E0%AF%8A%E0%AE%A9%E0%AF%8D%E0%AE%B1%E0%AE%BF%E0%AE%B2%E0%AF%8D-%E0%AE%90-%E0%AE%8E%E0%AE%B8%E0%AF%8D-%E0%AE%A4%E0%AF%80%E0%AE%B5%E0%AE%BF%E0%AE%B0%E0%AE%B5%E0%AE%BE%E0%AE%A4%E0%AE%BF%E0%AE%95%E0%AE%B3%E0%AF%8D-%E0%AE%A4%E0%AE%BE%E0%AE%95%E0%AF%8D%E0%AE%95%E0%AF%81%E0%AE%A4%E0%AE%B2%E0%AF%8D-34-%E0%AE%AA%E0%AF%87%E0%AE%B0%E0%AF%8D-%E0%AE%AA%E0%AE%B2%E0%AE%BF", "Content": "பிலிப்பைன்ஸ் தலைநகர் மணிலாவில் உள்ள விடுதி மற்றும் சூதாட்ட ரெசார்ட் ஒன்றில் ஐ.எஸ். தீவிரவாதிகள் நடத்திய தாக்குதில் 34 பேர் கொல்லப்பட்டுள்ளதாக வௌிநாட்டு செய்திகள் தெரிவிக்கின்றன. மர்ம நபர் நடத்திய துப்பாக்கிச்சூட்டை அடுத்து ரெசார்ட்ஸ் வேர்ல்ட் மணிலா தற்காலிகமாக மூடப்படுவதாக அந்த நிறுவனத்தின் டுவிட்டர் பக்கத்தில் அறிவிக்கப்பட்டது. தாக்குதலை தொடர்ந்து சம்பவ இடத்திற்கு விரைந்த பொலிசார், குறிப்பிட்ட விடுதிக்கு சீல் வைத்ததுடன் அந்த பகுதிக்கு தடை விதித்துள்ளனர். மேலும் அந்த விடுதியில் இருக்கும் அனைவரும் பாதுகாப்பாக இருப்பதாக பிலிப்பைன்ஸ் பொலிசார் தெரிவித்துள்ளனர். சைட் புலனாய்வு குழுவின் தகவலின்படி, ஐ.எஸ் தீவிரவாத அமைப்பின் லோன்வோல்ஃப் படையினர் இந்த தாக்குதலை நடத்தியது தெரியவந்துள்ளது. ஐ.எஸ். தீவிரவாதிகள் மறைந்து இருந்து தொடர் தாக்குதலை நடத்தி வருவதாக கூறப்படுகிறது. இந்த தாக்குதலால் இதுவரை 34 பேர் பலியாகியுள்ளதுடன் , காயம் குறித்த அதிகாரப்பூர்வ தகவல் இன்னமும் கிடைக்கவில்லை."}