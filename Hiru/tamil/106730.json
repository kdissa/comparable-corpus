{"Header": "கலப்பு தேர்தல்முறைமை மலையக பிரதிநிதித்துவத்தை பாதிக்கக்கூடாது", "Time": "Thursday, 02 April 2015 - 9:49", "Url": "http://www.hirunews.lk/tamil/106730/%E0%AE%95%E0%AE%B2%E0%AE%AA%E0%AF%8D%E0%AE%AA%E0%AF%81-%E0%AE%A4%E0%AF%87%E0%AE%B0%E0%AF%8D%E0%AE%A4%E0%AE%B2%E0%AF%8D%E0%AE%AE%E0%AF%81%E0%AE%B1%E0%AF%88%E0%AE%AE%E0%AF%88-%E0%AE%AE%E0%AE%B2%E0%AF%88%E0%AE%AF%E0%AE%95-%E0%AE%AA%E0%AE%BF%E0%AE%B0%E0%AE%A4%E0%AE%BF%E0%AE%A8%E0%AE%BF%E0%AE%A4%E0%AE%BF%E0%AE%A4%E0%AF%8D%E0%AE%A4%E0%AF%81%E0%AE%B5%E0%AE%A4%E0%AF%8D%E0%AE%A4%E0%AF%88-%E0%AE%AA%E0%AE%BE%E0%AE%A4%E0%AE%BF%E0%AE%95%E0%AF%8D%E0%AE%95%E0%AE%95%E0%AF%8D%E0%AE%95%E0%AF%82%E0%AE%9F%E0%AE%BE%E0%AE%A4%E0%AF%81", "Content": "உத்தேசிக்கப்பட்டுள்ள கலப்பு தேர்தல் முறைமை, மலையக தமிழர்களின் அரசியல் பிரவேசத்தை பாதிக்காதவகையில் உருவாக்கப்பட வேண்டும் என்று, இலங்கை தொழிலாளர் ஐக்கிய முன்னணியின் பொது செயலாளர் எஸ்.சதாசிவம் வலியுறுத்தியுள்ளார். இது தொடர்பில் அவர் ஜனாதிபதி மைத்திரிபால சிறிசேனவுக்கு கடிதம் ஒன்றை அனுப்பி வைத்துள்ளார். தொகுதி வாரி தேர்தல் முறைமை மற்றும் விகிதாசார முறைமை ஆகிய இரண்டையும் ஒன்றிணைந்து புதிய கலப்பு தேர்தல் முறைமை ஒன்றை அமுலாக்குவதற்கு நடவடிக்கை எடுப்படுவதாக கூறப்படுகிறது. இது குறித்து மலையக மக்கள் மத்தியில் அதிக ஆர்வம் ஏற்பட்டுள்ளது. எனினும் இதன் காரணமாக மலையக தமிழர்களின் அரசியல் பிரவேசம் எந்த வகையிலும் பாதித்துவிடாமல் பாதுகாக்க வேண்டும் என்று அவர் தமது கடிதத்தில் கோரியுள்ளார்."}