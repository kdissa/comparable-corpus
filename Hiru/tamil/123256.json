{"Header": "மொரட்டுவையில் இடம்பெற்ற வாகன விபத்தில் இரு இளைஞர்கள் பலி", "Time": "Saturday, 02 January 2016 - 13:13", "Url": "http://www.hirunews.lk/tamil/123256/%E0%AE%AE%E0%AF%8A%E0%AE%B0%E0%AE%9F%E0%AF%8D%E0%AE%9F%E0%AF%81%E0%AE%B5%E0%AF%88%E0%AE%AF%E0%AE%BF%E0%AE%B2%E0%AF%8D-%E0%AE%87%E0%AE%9F%E0%AE%AE%E0%AF%8D%E0%AE%AA%E0%AF%86%E0%AE%B1%E0%AF%8D%E0%AE%B1-%E0%AE%B5%E0%AE%BE%E0%AE%95%E0%AE%A9-%E0%AE%B5%E0%AE%BF%E0%AE%AA%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%87%E0%AE%B0%E0%AF%81-%E0%AE%87%E0%AE%B3%E0%AF%88%E0%AE%9E%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%AA%E0%AE%B2%E0%AE%BF", "Content": "காலி – கொழும்பு பாதையில், மொரட்டுவை சிரமதான பிரதேசத்தில் இடம்பெற்ற வாகன விபத்தில், இரு இளைஞர்கள் உயிரிழந்துள்ளனர். நேற்று இரவு இடம் பெற்ற இந்த வாகன விபத்தானது, வேன் ரக வாகனத்தின் சாரதி உறங்கிய காரணத்தால் வாகனம் வீதியை விட்டு விலகி, வீதி ஓரத்தில் நடந்து சென்ற இரு இளைஞர்கள் மீது மோதியுள்ளது. பின்பு பாரிய காயங்களுக்கு உள்ளான இளைஞர்கள் மருத்துவ மனையில் அனுமதிக்கப்பட்ட பின்னர் உயிரிழந்துள்ளனர். விபத்தின் போது உயிரிழந்தவர்கள் மொரட்டுவ பிரதேசத்தை சேர்ந்த 20 மற்றும் 17 வயதான இளைஞர்கள் ஆவர். சம்பவத்தின் போது கைது செய்யப்பட்ட சாரதியை இன்று மொரட்டுவை நீதவான் நீதிமன்றத்தில் முன்னிலைப்படுத்தப்பட உள்ளதாக தெரிவிக்கப்படுகின்றது. இது தொடர்பான விசாரணைகளை மொரட்டுவை காவல் துறையினர் மேற்கொண்டு வருகின்றனர்."}