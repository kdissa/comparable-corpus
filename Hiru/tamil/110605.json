{"Header": "கர்நாடக அரசாங்கத்தின் முடிவுக்கு பலர் ஆதரவு", "Time": "Tuesday, 02 June 2015 - 8:44", "Url": "http://www.hirunews.lk/tamil/110605/%E0%AE%95%E0%AE%B0%E0%AF%8D%E0%AE%A8%E0%AE%BE%E0%AE%9F%E0%AE%95-%E0%AE%85%E0%AE%B0%E0%AE%9A%E0%AE%BE%E0%AE%99%E0%AF%8D%E0%AE%95%E0%AE%A4%E0%AF%8D%E0%AE%A4%E0%AE%BF%E0%AE%A9%E0%AF%8D-%E0%AE%AE%E0%AF%81%E0%AE%9F%E0%AE%BF%E0%AE%B5%E0%AF%81%E0%AE%95%E0%AF%8D%E0%AE%95%E0%AF%81-%E0%AE%AA%E0%AE%B2%E0%AE%B0%E0%AF%8D-%E0%AE%86%E0%AE%A4%E0%AE%B0%E0%AE%B5%E0%AF%81", "Content": "தமிழக முதல்வர் ஜெயலலிதா ஜெயராமிற்கு எதிராக மேல்முறையீட்டு வழக்கொன்றை தாக்கல் செய்ய கர்நாடக அரசாங்கம் மேற்கொண்ட தீர்மானத்தினை பலர் வரவேற்றுள்ளனர். தமிழக முன்னாள் முதலமைச்சர் முத்துவேல் கருணாநிதி, பாட்டாளி மக்கள் கட்சியின் நிறுவுனர் எஸ்.ராமதாஸ், தமிழக காங்கிரஸ் கட்சி தலைவர் ஈ.வி.கே. எஸ் இளங்கோவன் உள்ளிட்டவர்கள் இவ்வாறு வரவேற்றுள்ளனர். சொத்துக் குவிப்பு வழக்கில் ஜெயலலிதா உள்ளிட்டவர்களுக்கு உயர் நீதிமன்றம் வழங்கிய தீர்ப்பை எதிர்த்து உச்ச நீதிமன்றத்தில் மேல்முறையீடு செய்ய கர்நாடக அரசு தீர்மானித்துள்ளது. மேல்முறையீடு செய்வதற்கு 90 நாட்கள் அவகாசம் உள்ள நிலையில் 20 நாட்களிலேயே மிக விரைவாக இந்த முடிவை கர்நாடக அரசு எடுத்துள்ளது. இது பாராட்டப்பட வேண்டிய விடயம் எனவும் அவர்கள் குறிப்பிட்டுள்ளனர்."}