{"Header": "உருளைக்கிழங்கு, சோளத்தின் விலை அதிகரிக்கும் அபாயம்!", "Time": "Saturday, 02 February 2019 - 17:57", "Url": "http://www.hirunews.lk/tamil/209589/%E0%AE%89%E0%AE%B0%E0%AF%81%E0%AE%B3%E0%AF%88%E0%AE%95%E0%AF%8D%E0%AE%95%E0%AE%BF%E0%AE%B4%E0%AE%99%E0%AF%8D%E0%AE%95%E0%AF%81-%E0%AE%9A%E0%AF%8B%E0%AE%B3%E0%AE%A4%E0%AF%8D%E0%AE%A4%E0%AE%BF%E0%AE%A9%E0%AF%8D-%E0%AE%B5%E0%AE%BF%E0%AE%B2%E0%AF%88-%E0%AE%85%E0%AE%A4%E0%AE%BF%E0%AE%95%E0%AE%B0%E0%AE%BF%E0%AE%95%E0%AF%8D%E0%AE%95%E0%AF%81%E0%AE%AE%E0%AF%8D-%E0%AE%85%E0%AE%AA%E0%AE%BE%E0%AE%AF%E0%AE%AE%E0%AF%8D", "Content": "இறக்குமதி செய்யப்படும் உருளை கிழங்கு மற்றும் சோளம் ஆகியவற்றின் வரி இன்று முதல் அதிகரிக்கப்பட்டுள்ளதாக விவசாய அமைச்சர் பீ. ஹெரிசன் தெரிவித்துள்ளார். அதற்கமைய இறக்குமதி செய்யப்படும் ஒரு கிலோகிராம் உருளை கிழங்கிற்கு அறவிடப்பட்டு வந்த வரி 30 ரூபாவினாலும், ஒரு கிலோகிராம் சோளத்திற்கு அறவிடப்பட்டு வந்த வரி 10 ரூவாவினாலும் அதிகரிக்கப்பட்டுள்ளது. இந்த வரி அதிகரிப்புக்கு அமைய அவற்றின் புதிய இறக்குமதி வரிகளாக உருளை கிழங்கிற்கு 50 ரூபாவும், சோளத்திற்கு 20 ரூபாவும் அறவிடப்படவுள்ளதாக அவர் குறிப்பிட்டுள்ளார். யாழ்ப்பாணம் போன்ற பிரதேசங்களில் இருந்து அதிகளவில் உருளைக்கிழங்குகள் சந்தைக்கு வருகின்றன. இதனால் உள்ளுர் விவசாயிகளின் நன்மையை கருத்திற்கொண்டே இந்த நடவடிக்கை மேற்கொள்ளப்பட்டுள்ளது. இதன்மூலம் உள்ளுர் விவசாயிகளுக்கு தமது உற்பத்திகளில் 100 சதவீத இலாபத்தை பெறமுடிகிறது என அவர் குறிப்பிட்டார். அத்துடன் சோளத்தின் வரி 20ரூபா வரை அதிகரிக்கப்பட்டுள்ளதுடன், அதன் இறக்குமதியும் முழுமையாக நிறுத்தப்பட்டுள்ளதாக அமைச்சர் தெரிவித்துள்ளார்."}