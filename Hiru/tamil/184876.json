{"Header": "புத்தளம் கருமாரி அம்மன் ஆலயத்தில் பிளாஸ்டிக் தொட்டியில் நீர் வெட்டு ", "Time": "Friday, 02 March 2018 - 8:27", "Url": "http://www.hirunews.lk/tamil/184876/%E0%AE%AA%E0%AF%81%E0%AE%A4%E0%AF%8D%E0%AE%A4%E0%AE%B3%E0%AE%AE%E0%AF%8D-%E0%AE%95%E0%AE%B0%E0%AF%81%E0%AE%AE%E0%AE%BE%E0%AE%B0%E0%AE%BF-%E0%AE%85%E0%AE%AE%E0%AF%8D%E0%AE%AE%E0%AE%A9%E0%AF%8D-%E0%AE%86%E0%AE%B2%E0%AE%AF%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%AA%E0%AE%BF%E0%AE%B3%E0%AE%BE%E0%AE%B8%E0%AF%8D%E0%AE%9F%E0%AE%BF%E0%AE%95%E0%AF%8D-%E0%AE%A4%E0%AF%8A%E0%AE%9F%E0%AF%8D%E0%AE%9F%E0%AE%BF%E0%AE%AF%E0%AE%BF%E0%AE%B2%E0%AF%8D-%E0%AE%A8%E0%AF%80%E0%AE%B0%E0%AF%8D-%E0%AE%B5%E0%AF%86%E0%AE%9F%E0%AF%8D%E0%AE%9F%E0%AF%81", "Content": "வரட்சியான காலநிலை காரணமாக, ஒரு லட்சத்து 10 ஆயிரத்து 481 குடும்பங்களை சேர்ந்த, 3 லட்சத்து 57 ஆயிரத்து 144 பேர் பாதிக்கப்பட்டுள்ளனர். அனர்த்த முகாமைத்துவ மத்திய நிலையம் இதனை தெரிவித்துள்ளது. புத்தளம், குருநாகல், கண்டி, அநுராதபுரம், பொலன்னறுவை மற்றும் மன்னார் ஆகிய மாவட்டங்களை சேர்ந்தவர்களே இவ்வாறு பாதிக்கப்பட்டுள்ளதாக அந்த நிலையம் குறிப்பிட்டுள்ளது. அவற்றுள் புத்தளம் மாவட்ட மக்களே அதிகளவில் பாதிக்கப்பட்டள்ளனர். அந்த மாவட்டத்தில் 66 ஆயித்து 648 குடும்பங்களை சேர்ந்த 2 லட்சத்து 16 ஆயிரத்து 670 பேர் பாதிக்கப்பட்டுள்ளனர். குருநாகல் மாவட்டத்தில் 28 ஆயிரத்து 867 குடும்பங்களை சேர்ந்த 88 ஆயிரத்து 645 பேர் பாதிக்கப்பட்டுள்ளனர். மன்னாரில் 11 ஆயிரத்து 312 குடும்வங்களை சேர்ந்த 39 ஆயிரத்து 328 பேர் பாதிக்கப்பட்டுள்ளனர். கண்டி மாவட்டத்தில் 215 குடும்பங்களை சேர்ந்த ஆயிரத்து 856 பேர் பாதிக்கப்பட்டுள்ளனர். இதேவேளை புத்தளத்தில் நிலவி வரும் வரட்சியால் கருமாரி அம்மன் கோவிலின் வருடாந்த திருவிழாவில் நேற்று சிக்கல் ஏற்பட்டுள்ளது. நேற்று அங்கு பிளாஸ்டிக் தொட்டியொன்றில் நீரை நிறைத்து நீர் வெட்டு நிகழ்வு இடம்பெற்றதாக எமது செய்தியளர் தெரிவித்துள்ளார்."}