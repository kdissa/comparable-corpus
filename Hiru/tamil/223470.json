{"Header": "அறிவிப்பு வெளியாக்கப்பட்டதன் பின்னர் தீர்மானம்", "Time": "Monday, 02 September 2019 - 19:41", "Url": "http://www.hirunews.lk/tamil/223470/%E0%AE%85%E0%AE%B1%E0%AE%BF%E0%AE%B5%E0%AE%BF%E0%AE%AA%E0%AF%8D%E0%AE%AA%E0%AF%81-%E0%AE%B5%E0%AF%86%E0%AE%B3%E0%AE%BF%E0%AE%AF%E0%AE%BE%E0%AE%95%E0%AF%8D%E0%AE%95%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F%E0%AE%A4%E0%AE%A9%E0%AF%8D-%E0%AE%AA%E0%AE%BF%E0%AE%A9%E0%AF%8D%E0%AE%A9%E0%AE%B0%E0%AF%8D-%E0%AE%A4%E0%AF%80%E0%AE%B0%E0%AF%8D%E0%AE%AE%E0%AE%BE%E0%AE%A9%E0%AE%AE%E0%AF%8D", "Content": "ஜனாதிபதி தேர்தல் தொடர்பான அறிவிப்பு வெளியாக்கப்பட்டதன் பின்னர், யாருக்கு ஆதரவளிப்பது என்பதைத் தீர்மானிக்கலாம் என இலங்கை தொழிலாளர் காங்கிரஸின் தலைவரான நாடாளுமன்ற உறுப்பினர் ஆறுமுகன் தொண்டமான் தெரிவித்துள்ளார். கொட்டகலை சீ.எல்.எப் கேட்போர் கூடத்தில் இன்று இடம்பெற்ற ஊடக சந்திப்பில் கலந்துகொண்டு கருத்து தெரிவித்தபோதே அவர் இதனைத் தெரிவித்துள்ளார். எதிர்காலத்தில் இடம்பெறவுள்ள ஜனாதிபதித் தேர்தலில் இலங்கை தொழிலாளர் காங்கிரஸ் யாருக்கு ஆதரவளிக்கும் என ஊடகவியலாளர்கள் எழுப்பிய கேள்விக்கு அவர் இவ்வாறு பதிலளித்தார்."}