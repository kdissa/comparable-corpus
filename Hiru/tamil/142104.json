{"Header": " பாகிஸ்தானில் குண்டு வெடிப்பு – பலர் பலி", "Time": "Friday, 02 September 2016 - 20:18", "Url": "http://www.hirunews.lk/tamil/142104/%E0%AE%AA%E0%AE%BE%E0%AE%95%E0%AE%BF%E0%AE%B8%E0%AF%8D%E0%AE%A4%E0%AE%BE%E0%AE%A9%E0%AE%BF%E0%AE%B2%E0%AF%8D-%E0%AE%95%E0%AF%81%E0%AE%A3%E0%AF%8D%E0%AE%9F%E0%AF%81-%E0%AE%B5%E0%AF%86%E0%AE%9F%E0%AE%BF%E0%AE%AA%E0%AF%8D%E0%AE%AA%E0%AF%81-%E0%AE%AA%E0%AE%B2%E0%AE%B0%E0%AF%8D-%E0%AE%AA%E0%AE%B2%E0%AE%BF", "Content": "வட பாகிஸ்தான் நகரான மர்டான் நீதிமன்றத்தை குறிவைத்து மேற்கொள்ளப்பட்ட தற்கொலைக் குண்டுத் தாக்குதல் சம்பவம் ஒன்றில் குறைந்தது 12 பேர் கொல்லப்பட்டனர். இது தவிர மேலும் 50 பேர் வரை காயமடைந்துள்ளதாக அதிகாரிகள் தெரிவித்தனர். தற்கொலைதாரி குண்டை வெடிக்கவைக்கும் முன்னர் கைக்குண்டு ஒன்றை வீசியுள்ளார். பலியானவர்களில் சட்டத்தரணிகள், காவல்துறை அதிகாரிகள் மற்றும் பொதுமக்களும் உள்ளடங்குவதாக குறிப்பிடப்பட்டுள்ளது. இது தவிர, வட பாகிஸ்தான் பேஷவாவிற்கு அருகாமையில் உள்ள கத்தோலிக்க மாவட்டத்தில், நான்கு தற்கொலை குண்டுதாரிகள் தற்கொலை தாக்குதலை மேற்கொள்ள முயற்சித்த வேளை, அவர்கள் அனைவரும் பாதுகாப்பு படைத்தரப்பினரால் சுட்டுக்கொல்லப்பட்டுள்ளனர். நீதிமன்ற தாக்குதலுக்கு எந்த ஆயுத குழுவினரும் உரிமை கோராத நிலையில், கத்தோலிக்க மாவட்ட தாக்குதல் முயற்சி தம்மாலேயே மேற்கொள்ளப்பட்டதாக தாலிபான்களின் ஆதரவுப் பிரிவான ஜமாத-உல்-அஷார் அமைப்பு உரிமை கோரியுள்ளது. கடந்த மாதம் மேற்கொள்ளப்பட்ட பிறிதொரு தற்கொலை குண்டுத் தாக்குதல் சம்பவத்தில் 18 சட்டத்தரணிகள் கொல்லப்பட்டமை குறிப்பிடத்தக்கது."}