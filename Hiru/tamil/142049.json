{"Header": "சந்தேகத்தின் பேரில் இலங்கையர் ஒருவர் இந்தியாவில் கைது..", "Time": "Friday, 02 September 2016 - 8:55", "Url": "http://www.hirunews.lk/tamil/142049/%E0%AE%9A%E0%AE%A8%E0%AF%8D%E0%AE%A4%E0%AF%87%E0%AE%95%E0%AE%A4%E0%AF%8D%E0%AE%A4%E0%AE%BF%E0%AE%A9%E0%AF%8D-%E0%AE%AA%E0%AF%87%E0%AE%B0%E0%AE%BF%E0%AE%B2%E0%AF%8D-%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88%E0%AE%AF%E0%AE%B0%E0%AF%8D-%E0%AE%92%E0%AE%B0%E0%AF%81%E0%AE%B5%E0%AE%B0%E0%AF%8D-%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF%E0%AE%BE%E0%AE%B5%E0%AE%BF%E0%AE%B2%E0%AF%8D-%E0%AE%95%E0%AF%88%E0%AE%A4%E0%AF%81", "Content": "விடுதலைப் புலிகள் அமைப்பின் உறுப்பினர் என்ற சந்தேகத்தின் பேரில் இந்தியாவில் இலங்கையர் ஒருவர் கைது செய்யப்பட்டுள்ளார். இந்திய ஊடகம் ஒன்று இதனைத் தெரிவித்துள்ளது. சுதன் சுப்பையா என்ற அவர் பூனே விமான நிலையத்தில் வைத்து கைது செய்யப்பட்டதாக தெரிவிக்கப்பட்டுள்ளது. அவர் பூனேயில் இருந்து ஜேர்மனியின் ஃப்ரான்ஃபர்ட் விமான நிலையத்தை நோக்கி பயணிக்க தயராக இருந்த நிலையில் கைதானர். அவரிடம் மேற்கொள்ளப்பட்ட விசாரணையில் தாம் விடுதலைப் புலிகள் இயக்கத்தில் செயற்பட்டமையை ஒப்பு கொண்டதாகவும், போலி கடவுச் சீட்டு மற்றும் வீசாவுடன் இந்த பயணத்தை மேற்கொள்வதாகவும் ஒப்பு கொண்டுள்ளதாக கூறப்படுகிறது. மேலதிக விசாரணைகள் மேற்கொள்ளப்படுகின்றன."}