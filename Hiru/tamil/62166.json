{"Header": "சூதாட்டத்தில் ஈடுப்பட்ட 83 பேர் கைது. ", "Time": "Tuesday, 02 July 2013 - 8:20", "Url": "http://www.hirunews.lk/tamil/62166/%E0%AE%9A%E0%AF%82%E0%AE%A4%E0%AE%BE%E0%AE%9F%E0%AF%8D%E0%AE%9F%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%88%E0%AE%9F%E0%AF%81%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F-83-%E0%AE%AA%E0%AF%87%E0%AE%B0%E0%AF%8D-%E0%AE%95%E0%AF%88%E0%AE%A4%E0%AF%81", "Content": "அனுமதி பத்திரம் இன்றி பந்தயத்தில் ஈடுப்பட்ட 80 பேர் மற்றும் அந்த, சூதாட்ட நிலயத்தை நடத்திச் சென்ற 3 பேர் ஆகியோர் நேற்று காவல்துறையினரால் கைது செய்யப்பட்டுள்ளனர். கொழும்பு – 7 தர்மபால மாவத்தை பிரதேசத்தின் ரெஜினோர் கிளப்பே இவ்வாறு சுற்றிவளைக்கப்பட்டதாக காவல்துறை ஊடக பேச்சாளர் அலுவலகம் தெரிவித்துள்ளது. குற்றத்தடுப்பு மற்றும் லஞ்ச ஒழிப்பு ஆணைக்குழுவிற்கு கிடைக்கப்பெற்ற தகவலின் அடிப்படையில், காவல்துறை அதிகாரி டி.கணேசநாதன் தலைமையிலான காவல்துறை குழுவினரால் இந்த நிலையம் சுற்றிவளைக்கப்பட்டுள்ளது. சந்தேக நபர்கள் மருதானை காவல் நிலையத்தில் தடுத்து வைக்கப்பட்டு விசாரணைகள் மேற்கொள்ளப்படுவதாக காவல்துறை ஊடக பேச்சார் அலுவலகம் குறிப்பிட்டுள்ளது. அத்துடன், கைது செய்யப்பட்டவர்களிடம் இருந்து ஒரு லட்சம் ரூபாக்கும் அதிகமான பணத்தை காவல்துறையினர் கைப்பற்றியுள்ளனர். சந்தேக நபர்கள் இன்றைய தினம் மாளிகாவத்தை நீதிமன்றில் முன்னிலைப் படுத்தப்படுத்தப்பட உள்ளனர்."}