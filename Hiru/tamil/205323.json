{"Header": "ஆதி மனிதர்கள் இலங்கையுடன் தொடர்பு", "Time": "Sunday, 02 December 2018 - 8:20", "Url": "http://www.hirunews.lk/tamil/205323/%E0%AE%86%E0%AE%A4%E0%AE%BF-%E0%AE%AE%E0%AE%A9%E0%AE%BF%E0%AE%A4%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88%E0%AE%AF%E0%AF%81%E0%AE%9F%E0%AE%A9%E0%AF%8D-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AF%81", "Content": "16 லட்சம் வருடங்களுக்கு முன்பே ஆதி மனிதர்கள் இலங்கையுடன் தொடர்புகளை ஏற்படுத்திக்கொண்டிருந்தமை கண்டறியப்பட்டுள்ளது. யாழ்ப்பாணத்தில் மேற்கொள்ளப்படுகின்ற புராதன வரலாற்று ஆய்வுகள் மூலம் இந்த விடயம் கண்டறியப்பட்டுள்ளது. யுத்தத்தின் பின்னர் யாழ்ப்பாணம் கடலை அண்டிய பகுதிகளில் ஆய்வுகள் மேற்கொள்ளப்பட்டுவருகின்றது. இந்த ஆய்வுகளின்போது, குகையொன்றினுள் இருந்து விசேடமான பல பொருட்கள் கண்டுபிடிக்கப்பட்டுள்ளதாக களணி பல்கலைக்கழகத்தின் வரலாற்று ஆய்வாளர்கள் குறிப்பிட்டுள்ளனர். யாழ்ப்பாணத்தில் கண்டெடுக்கப்பட்ட குறித்த வரலாற்றுத் தடயங்கள், ஆப்பிரிக்காவில் ஆராய்சியாளர்கள் முன்னெடுத்துவரும் ஆய்வுகளில் கிடைத்துள்ள வரலாற்று தடயங்களுடன் நெருங்கிய தன்மைகளை கொண்டுள்ள நிலையில், ஆப்பிரிக்காவில் வாழ்ந்த ஆதி மனிதர்கள் இலங்கைக்கு வருகைத்தந்திருக்கக் கூடும் என ஊகிக்கப்படுகின்றது."}