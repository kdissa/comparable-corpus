{"Header": "சிறுமி கொலை -  கைதாகி விடுதலை ஆனவர்களுக்கு மருத்துவ பரிசோதனை", "Time": "Friday, 02 October 2015 - 9:49", "Url": "http://www.hirunews.lk/tamil/117652/%E0%AE%9A%E0%AE%BF%E0%AE%B1%E0%AF%81%E0%AE%AE%E0%AE%BF-%E0%AE%95%E0%AF%8A%E0%AE%B2%E0%AF%88-%E0%AE%B5%E0%AE%BF%E0%AE%9F%E0%AF%81%E0%AE%A4%E0%AE%B2%E0%AF%88-%E0%AE%9A%E0%AF%86%E0%AE%AF%E0%AF%8D%E0%AE%AF%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F%E0%AE%B5%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%AE%E0%AE%B0%E0%AF%81%E0%AE%A4%E0%AF%8D%E0%AE%A4%E0%AF%81%E0%AE%B5%E0%AE%AE%E0%AE%A9%E0%AF%88%E0%AE%AF%E0%AE%BF%E0%AE%B2%E0%AF%8D", "Content": "கொட்டதெனியாவையில் சிறுமி ஒருவர் கொலை செய்யப்பட்டமை தொடர்பில் சந்தேகத்தின் பேரில் கைது செய்யப்பட்டு விடுவிக்கப்பட்ட 17 வயதான மாணவனும் மற்றும் குடும்பஸ்தர் ஒருவரும் வைத்திய பரிசோதனைக்கு உள்ளாக்கப்படவுள்ளனர். அவர்கள் தற்போது கம்பஹா வைத்தியசாலையில் அனுமதிக்கப்பட்டுள்ளனர். குறித்த இரண்டு பேரின் மீதும் காவற்துறையினர் தாக்குதல் நடத்தி இருப்பதாக கூறப்படுகிறது. இதனை உறுதிப்படுத்திக் கொள்வதற்காகவே இந்த பரிசோதனை மேற்கொள்ளப்படுவதாக கூறப்பட்டுள்ளது. விளக்கமறியலில் வைக்கப்பட்டிருந்த குறித்த இருவரும் நேற்றையதினம் விடுவிக்கப்பட்டனர். ----------------------------------------------------- கொட்டதெனியாவ யேசா சதௌமி சிறுமி படுகொலை தொடர்பில் சந்தேகத்தின் பேரில் கைது செய்யப்பட்டு விளக்கமறியலில் வைக்கப்பட்டு நேற்றைய தினம் விடுவிக்கப்பட்ட இருவரும் திடீர் சுகவீனம் காரணமாக மருத்துவமனையில் அனுமதிக்கப்பட்டுள்ளனர். 17 வயதான பாடசாலை மாணவனும், மற்றுமொருவரும் இவ்வாறு திடீர் சுகவீனமுற்ற நிலையில் நேற்று இரவு கம்பஹா மருத்துவமனையில் அனுமதிக்கப்பட்டுள்ளதாக தெரிவிக்கப்படுகிறது. இந்த நிலையில், அவர்கள் தொடர்ந்தும் மருத்துவமனையில் தங்கிருந்து சிகிச்சை பெற்று வருவதாக தெரிவிக்கப்படுகிறது. 5 வயதான சிறுமி சேயா படுகொலை தொடர்பில் இருவர்கள் இருவரும் கைது செய்யப்பட்ட நிலையில், இவர்களிடம் மேற்கொள்ளப்பட்ட மரபணு சோதனைகளில் பின்னர், குற்றமற்றவர்கள் என தெரிவித்து நேற்று விடுதலை செய்யப்பட்டனர் என்பது குறிப்பிடத்தக்கது."}