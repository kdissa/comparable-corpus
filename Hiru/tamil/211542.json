{"Header": "லால்காந்த விளக்கமறியலில்...", "Time": "Saturday, 02 March 2019 - 14:52", "Url": "http://www.hirunews.lk/tamil/211542/%E0%AE%B2%E0%AE%BE%E0%AE%B2%E0%AF%8D%E0%AE%95%E0%AE%BE%E0%AE%A8%E0%AF%8D%E0%AE%A4-%E0%AE%B5%E0%AE%BF%E0%AE%B3%E0%AE%95%E0%AF%8D%E0%AE%95%E0%AE%AE%E0%AE%B1%E0%AE%BF%E0%AE%AF%E0%AE%B2%E0%AE%BF%E0%AE%B2%E0%AF%8D", "Content": "குடிபோதையில் வாகன விபத்தை ஏற்படுத்திய சம்பவம் தொடர்பில் கைது செய்யப்பட்ட மக்கள் விடுதலை முன்னணியின் அரசியல் குழு உறுப்பினர் கே.டி.லால்காந்த எதிர்வரும் 14ம் திகதி வரை விளக்கமறியலில் வைக்கப்பட்டுள்ளார். அனுராதபுர பதில் நீதவான் நதீகுமார முன்னிலையில் அவர் முற்படுத்தப்பட்ட போது இந்த உத்தரவு பிறப்பிக்கப்பட்டுள்ளது. அநுராதபுரம் - புதிய புத்தளம் வீதியில் சிறைச்சாலைக்கு அருகில் நேற்று மாலை இடம்பெற்ற விபத்து தொடர்பில் அவர் கைதுசெய்யப்பட்டார். லால்காந்த செலுத்திச் சென்ற கெப் ரக வாகனம், உந்துருளி ஒன்றுடன் நேருக்கு நேர் மோதி விபத்துக்குள்ளானது. இதன்போது, குறித்த உந்துருளியை செலுத்திச் சென்ற பெண்ணும், அதில் பயணித்த அவரின் உறவுக்கார மகளும் காயமடைந்த நிலையில் அநுராதமபுரம் போதனா மருத்துவமனையில் அனுமதிக்கப்பட்டனர்."}