{"Header": "மூன்று இலங்கை அகதிகளின் உணவு தவிர்ப்பு போராட்டம் தொடர்ந்தும்..", "Time": "Friday, 02 June 2017 - 18:39", "Url": "http://www.hirunews.lk/tamil/162698/%E0%AE%AE%E0%AF%82%E0%AE%A9%E0%AF%8D%E0%AE%B1%E0%AF%81-%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88-%E0%AE%85%E0%AE%95%E0%AE%A4%E0%AE%BF%E0%AE%95%E0%AE%B3%E0%AE%BF%E0%AE%A9%E0%AF%8D-%E0%AE%89%E0%AE%A3%E0%AE%B5%E0%AF%81-%E0%AE%A4%E0%AE%B5%E0%AE%BF%E0%AE%B0%E0%AF%8D%E0%AE%AA%E0%AF%8D%E0%AE%AA%E0%AF%81-%E0%AE%AA%E0%AF%8B%E0%AE%B0%E0%AE%BE%E0%AE%9F%E0%AF%8D%E0%AE%9F%E0%AE%AE%E0%AF%8D-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%A8%E0%AF%8D%E0%AE%A4%E0%AF%81%E0%AE%AE%E0%AF%8D", "Content": "தமிழகம் - திருச்சி சிறப்பு முகாமில் தடுத்து வைக்கப்பட்டுள்ள மூன்று இலங்கை அகதிகள் தொடர்ந்து ஆறாவது நாளாகவும் உணவு தவிர்ப்பு போராட்டத்தில் ஈடுபட்டுள்ளனர். அருளின்பதேவன், குணசீலன் மற்றும் யோகரூபன் ஆகியோரே இந்த போராட்டத்தில் ஈடுபட்டுள்ளதாக தமிழக ஊடகங்கள் தெரிவித்துள்ளன. அகதிகள் முகாமில் குடும்பத்தாருடன் தங்கி இருந்த குறித்த மூன்று பேரும் போலிக் குற்றச்சாட்டின் அடிப்படையில் கைது செய்யப்பட்டதாக அவர்கள் தரப்பில் கூறப்படுகிறது. எனினும், அவர்கள் கடந்த ஆண்டு ஜுன் மாதம் அவுஸ்திரேலியாவுக்கு படகு மூலம் தப்பிச் செல்ல முற்பட்டவேளையில் கைதானதாக தெரிவிக்கப்பட்டுள்ளது."}