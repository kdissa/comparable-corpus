{"Header": "மருந்தகத்திற்கு சீல் வைக்குமாறு உத்தரவு...", "Time": "Monday, 02 September 2019 - 17:23", "Url": "http://www.hirunews.lk/tamil/223460/%E0%AE%AE%E0%AE%B0%E0%AF%81%E0%AE%A8%E0%AF%8D%E0%AE%A4%E0%AE%95%E0%AE%A4%E0%AF%8D%E0%AE%A4%E0%AE%BF%E0%AE%B1%E0%AF%8D%E0%AE%95%E0%AF%81-%E0%AE%9A%E0%AF%80%E0%AE%B2%E0%AF%8D-%E0%AE%B5%E0%AF%88%E0%AE%95%E0%AF%8D%E0%AE%95%E0%AF%81%E0%AE%AE%E0%AE%BE%E0%AE%B1%E0%AF%81-%E0%AE%89%E0%AE%A4%E0%AF%8D%E0%AE%A4%E0%AE%B0%E0%AE%B5%E0%AF%81", "Content": "அனுராதபுரம் - கலென்பிதுனுவெ பிரதேச பாடசாலை மாணவர்கள் மற்றும் இளைஞர்களுக்கு சட்டவிரோதமான முறையில் போதை பொருள் விநியோகிப்பதாக குற்றம் சுமத்தப்பட்டுள்ள மருந்தகத்திற்கு சீல் வைக்குமாறு உத்தரவு பிறப்பிக்கப்பட்டுள்ளது. அனுராதபுரம் நீதவான் ஜனக்க பிரசன்ன சமரசிங்க இன்றைய தினம் இந்த உத்தரவை பிறப்பித்துள்ளார். இந்நிலையில் குறித்த பகுதியில் உள்ள சகல மருந்தகங்களையும் பரிசோதனை செய்து அறிக்கை ஒன்றை சமர்பிக்குமாறு நீதவான் மேலும் உத்தரவு பிறப்பித்துள்ளார். குறித்த மருந்தகத்தினை கடந்த சில தினங்களுக்கு முன்னரும் பரிசோதனை மேற்கொண்ட போது சட்டவிரோத மாத்திரைகள் இருந்துள்ள நிலையில் அதன் முகாமையாளர் கைது செய்யப்பட்டமை குறிப்பிடத்தக்கது."}