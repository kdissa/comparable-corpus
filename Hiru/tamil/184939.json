{"Header": " திடீரென மரணமான 15 வயது பாடசாலை மாணவி..! புஸ்ஸல்லாவையில் சோகச் சம்பவம்!!", "Time": "Friday, 02 March 2018 - 15:51", "Url": "http://www.hirunews.lk/tamil/184939/%E0%AE%A4%E0%AE%BF%E0%AE%9F%E0%AF%80%E0%AE%B0%E0%AF%86%E0%AE%A9-%E0%AE%AE%E0%AE%B0%E0%AE%A3%E0%AE%AE%E0%AE%BE%E0%AE%A9-15-%E0%AE%B5%E0%AE%AF%E0%AE%A4%E0%AF%81-%E0%AE%AA%E0%AE%BE%E0%AE%9F%E0%AE%9A%E0%AE%BE%E0%AE%B2%E0%AF%88-%E0%AE%AE%E0%AE%BE%E0%AE%A3%E0%AE%B5%E0%AE%BF-%E0%AE%AA%E0%AF%81%E0%AE%B8%E0%AF%8D%E0%AE%B8%E0%AE%B2%E0%AF%8D%E0%AE%B2%E0%AE%BE%E0%AE%B5%E0%AF%88%E0%AE%AF%E0%AE%BF%E0%AE%B2%E0%AF%8D-%E0%AE%9A%E0%AF%8B%E0%AE%95%E0%AE%9A%E0%AF%8D-%E0%AE%9A%E0%AE%AE%E0%AF%8D%E0%AE%AA%E0%AE%B5%E0%AE%AE%E0%AF%8D", "Content": "புஸல்லாவை - அட்டபாகே - உடகம மகா வித்தியாலயத்தில், திடீரென சுகயீனமடைந்த மாணவி ஒருவர் மருத்துவமனையில் அனுமதிக்கப்பட்ட பின்னர் மரணமடைந்துள்ளார். குறித்த சம்பவம் இன்று மதியம் இடம்பெற்றதாக காவல்துறை ஊடகப் பிரிவு தெரிவித்துள்ளது. பாடசாலையின் நடன அறையில் மயக்கமடைந்த நிலையில், கம்பளை மருத்துவமனையில் அனுமதிக்கப்பட்டதன் பின்னர் உயிரிழந்துள்ளார். பன்விலதென்ன – மில்லகஹதென்ன பகுதியைச் சேர்ந்த 15 வயது மாணவியே உயிரிழந்துள்ளதாக காவல்துறையினர் குறிப்பிட்டுள்ளனர். இதனிடையே, தலவாக்கலை – ட்ரூப் பகுதியில் பாடசாலை மாணவர் ஒருவர் குளவி கொட்டுக்கு இலக்காகியுள்ளார். இன்று மாலை குறித்த மாணவர் குளவி கொட்டுக்கு இலக்கான நிலையில் லிந்துலை மருத்துவமனையில் அனுமதிக்கப்பட்டுள்ளார். பாடசாலை முடிந்து வீடு திரும்பும் வழியிலேயே குறித்த மாணவன் இவ்வாறு குளவி கொட்டுக்கு இலக்காகியுள்ளார்."}