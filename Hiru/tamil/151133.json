{"Header": "கடலுக்கு சென்ற கடற்றொழிலாளர்களுக்கு கிடைத்த பொக்கிஷம்! கற்பிட்டியில் சம்பவம்! ", "Time": "Monday, 02 January 2017 - 18:50", "Url": "http://www.hirunews.lk/tamil/151133/%E0%AE%95%E0%AE%9F%E0%AE%B2%E0%AF%81%E0%AE%95%E0%AF%8D%E0%AE%95%E0%AF%81-%E0%AE%9A%E0%AF%86%E0%AE%A9%E0%AF%8D%E0%AE%B1-%E0%AE%95%E0%AE%9F%E0%AE%B1%E0%AF%8D%E0%AE%B1%E0%AF%8A%E0%AE%B4%E0%AE%BF%E0%AE%B2%E0%AE%BE%E0%AE%B3%E0%AE%B0%E0%AF%8D%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%95%E0%AE%BF%E0%AE%9F%E0%AF%88%E0%AE%A4%E0%AF%8D%E0%AE%A4-%E0%AE%AA%E0%AF%8A%E0%AE%95%E0%AF%8D%E0%AE%95%E0%AE%BF%E0%AE%B7%E0%AE%AE%E0%AF%8D-%E0%AE%95%E0%AE%B1%E0%AF%8D%E0%AE%AA%E0%AE%BF%E0%AE%9F%E0%AF%8D%E0%AE%9F%E0%AE%BF%E0%AE%AF%E0%AE%BF%E0%AE%B2%E0%AF%8D-%E0%AE%9A%E0%AE%AE%E0%AF%8D%E0%AE%AA%E0%AE%B5%E0%AE%AE%E0%AF%8D", "Content": "கடலுக்கு சென்ற கடற்றொழிலாளர்களுக்கு கிடைத்த பொக்கிஷம் ஒன்று தொடர்பில் கற்பிட்டி பிரதேசத்தில் பதிவாகியுள்ளது. இவ்வாறு கடற்றொழிலாளர்களுக்கு திமிங்கிலத்தின் வாந்தி அல்லது அம்பர் என கூறப்படும் பொக்கிஷம் கிடைத்துள்ளதாக தெரிவிக்கப்பட்டுள்ளது. இதனை ஆங்கிலத்தில் 'அம்பர்கிரிஸ்' என அழைப்பர். எவ்வாறாயினும் , இதனை கொண்டுவந்த கடற்றொழிலாளர்களை காவற்துறையினர் கைது செய்துள்ளனர். அவர்கள் நீதிமன்றத்தில் முன்னிலைப்படுத்தபடவுள்ளனர். இவ்வாறு கடற்றொழிலாளர்களால் சுமார் 32 கிலோகிராம் திமிங்கல வாந்தி கொண்டு வரப்பட்டுள்ளது. இதில் ஒரு கிலோகிராமின் பெறுமதி சுமார் ரூபா ஒரு கோடியை விட அதிகம் என கூறப்படுகிறது. திமிங்கிலத்தின் வாந்தி அல்லது அம்பர் என கூறப்படும் இதனை கொண்டு வாசனை திரவியங்கள் மற்றும் மருந்து பொருட்கள் உற்பத்தி செய்யப்படுவதாக தெரிவிக்கப்படுகிறது."}