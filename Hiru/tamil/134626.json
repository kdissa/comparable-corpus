{"Header": "அரநாயக்க மண்சரிவு - மீட்பு பணிகள் நிறுத்தம்", "Time": "Thursday, 02 June 2016 - 15:26", "Url": "http://www.hirunews.lk/tamil/134626/%E0%AE%85%E0%AE%B0%E0%AE%A8%E0%AE%BE%E0%AE%AF%E0%AE%95%E0%AF%8D%E0%AE%95-%E0%AE%AE%E0%AE%A3%E0%AF%8D%E0%AE%9A%E0%AE%B0%E0%AE%BF%E0%AE%B5%E0%AF%81-%E0%AE%AE%E0%AF%80%E0%AE%9F%E0%AF%8D%E0%AE%AA%E0%AF%81-%E0%AE%AA%E0%AE%A3%E0%AE%BF%E0%AE%95%E0%AE%B3%E0%AF%8D-%E0%AE%A8%E0%AE%BF%E0%AE%B1%E0%AF%81%E0%AE%A4%E0%AF%8D%E0%AE%A4%E0%AE%AE%E0%AF%8D", "Content": "அரநாயக்க – சாமசரகந்த பகுதியில் ஏற்பட்ட மண்சரிவில் சிக்குண்டவர்களை தேடும் பணிகள் நிறுத்தப்பட்டுள்ளன. தேடுதல் பணிகளுக்கு பொறுப்பான மேல் மாகாண கட்டளை தளபதி மேஜர் ஜெனரால் சுதந்த ரணசிங்க இதனை தெரிவித்துள்ளார். இதேவேளை, பலியானவர்களை நினைவு கூறும் வகையில் இன்று அந்த பிரதேசத்தில் புண்ணிய தான நிகழ்வு இடம்பெற்றது. இதில் 60 பிக்குமார் கலந்து கொண்டதாக எமது செய்தி தொடர்பாளர் தெரிவித்துள்ளார். கடந்த 17ஆம் திகதி அரநாயக – சாமசர மலைப்பகுதியில் ஏற்பட்ட மண்சரிவில் சிக்குண்டவர்களை மீட்கும் பணிகள் கடந்த 15 நாட்களாக மேற்கொள்ளப்பட்டது. மண்சரிவு காரணமாக 27 பேர் பலியானதுடன் மேலும் 21 பேரின் உடற்பாகங்கள் மீட்கப்பட்டன. தமக்கு கிடைத்த தகவலுக்கு அமைய மேலும் சுமார் 100 பேர் காணாமல் போயுள்ளதாகவும் அவர் குறிப்பிட்டார்."}