{"Header": "இடைக்கால அறிக்கை தொடர்பான விவாதம் இன்று நான்காவது நாளாகவும்", "Time": "Thursday, 02 November 2017 - 8:36", "Url": "http://www.hirunews.lk/tamil/175054/%E0%AE%87%E0%AE%9F%E0%AF%88%E0%AE%95%E0%AF%8D%E0%AE%95%E0%AE%BE%E0%AE%B2-%E0%AE%85%E0%AE%B1%E0%AE%BF%E0%AE%95%E0%AF%8D%E0%AE%95%E0%AF%88-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AE%BE%E0%AE%A9-%E0%AE%B5%E0%AE%BF%E0%AE%B5%E0%AE%BE%E0%AE%A4%E0%AE%AE%E0%AF%8D-%E0%AE%87%E0%AE%A9%E0%AF%8D%E0%AE%B1%E0%AF%81-%E0%AE%A8%E0%AE%BE%E0%AE%A9%E0%AF%8D%E0%AE%95%E0%AE%BE%E0%AE%B5%E0%AE%A4%E0%AF%81-%E0%AE%A8%E0%AE%BE%E0%AE%B3%E0%AE%BE%E0%AE%95%E0%AE%B5%E0%AF%81%E0%AE%AE%E0%AF%8D", "Content": "நாடாளுமன்றத்தில் முன்வைக்கப்பட்டுள்ள அரசியல் யாப்பு வழிநடத்தல் குழுவின் இடைக்கால அறிக்கை தொடர்பில் விவாதிக்க நான்காவது நாளாகவும் இன்று அரசியலமைப்பு சபை கூடுகிறது. இதேவேளை, கடந்த கால அனுபவங்கள் தற்பேதைய அரசியல் அமைப்பு மாற்றத்தை ஏற்படுத்தும் அவசியத்தை வலியுறுத்துவதாக நாடாளுமன்ற உறுப்பினர் டக்ளஸ் தேவாநந்தா தெரிவித்துள்ளார். அரசியலமைப்பு சபையில் நேற்று இடம்பெற்ற விவாதத்தில் உரையாற்றியபோதே அவர் இதனை குறிப்பிட்டுள்ளார். அரசியல் அமைப்பில் மாற்றம் கொண்டு வரவேண்டும் என பலர் தெரிவித்துவந்துள்ள போதிலும் அது எவ்வாறான மாற்றம் என்பதில் பல குழப்பங்கள் இருப்பதாக தமிழ் தேசிய கூட்டமைப்பின் நாடாளுமன்ற உறுப்பினர் தர்மலிங்கம் சித்தார்தன் தெரிவித்துள்ளார்."}