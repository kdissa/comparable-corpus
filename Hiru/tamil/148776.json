{"Header": "போக்குவரத்து சபை பேருந்துகள் மீது தாக்குதல்...", "Time": "Friday, 02 December 2016 - 10:55", "Url": "http://www.hirunews.lk/tamil/148776/%E0%AE%AA%E0%AF%8B%E0%AE%95%E0%AF%8D%E0%AE%95%E0%AF%81%E0%AE%B5%E0%AE%B0%E0%AE%A4%E0%AF%8D%E0%AE%A4%E0%AF%81-%E0%AE%9A%E0%AE%AA%E0%AF%88-%E0%AE%AA%E0%AF%87%E0%AE%B0%E0%AF%81%E0%AE%A8%E0%AF%8D%E0%AE%A4%E0%AF%81%E0%AE%95%E0%AE%B3%E0%AF%8D-%E0%AE%AE%E0%AF%80%E0%AE%A4%E0%AF%81-%E0%AE%A4%E0%AE%BE%E0%AE%95%E0%AF%8D%E0%AE%95%E0%AF%81%E0%AE%A4%E0%AE%B2%E0%AF%8D", "Content": "நாட்டின் பல்வேறு பகுதிகளில் இலங்கை போக்குவரத்து சபைக்கு சொந்தமான 12 பேருந்துகள் மீது தாக்குதல் நடத்தப்பட்டுள்ளதாக தெரிவிக்கப்பட்டுள்ளது. இதனால் காவற்துறை பாதுகாப்பினை கோரியுள்ளதாக இலங்கை போக்குவரத்து சபையின் தலைவர் குறிப்பிட்டுள்ளார். மிரிஸ்வத்தை, யக்கல, படலீய, தம்தெனிய, குளியாபிட்டி, மாத்தறை, தங்காலை மற்றும் நீர்கொழும்பு  ஆகிய பிரதேசங்களில் இந்த தாக்குதல் சம்பவம் இடம்பெற்றுள்ளது. போக்குவரத்து குற்றங்களுக்கான அபராதத் தொகை 25 ஆயிரம் ரூபாவரை அதிகரித்தமைக்கு எதிர்ப்பு தெரிவித்து நேற்று நள்ளிரவு முதல் தனியார் பேருந்துகள் பணிபகிஷ்கரிப்பில் ஈடுபட்டுள்ளமை குறிப்பிடத்தக்கது."}