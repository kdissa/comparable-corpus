{"Header": "ஈரானிய ஜனாதிபதி விபத்திலிருந்து தப்பினார்", "Time": "Sunday, 02 June 2013 - 20:02", "Url": "http://www.hirunews.lk/tamil/60172/%E0%AE%88%E0%AE%B0%E0%AE%BE%E0%AE%A9%E0%AE%BF%E0%AE%AF-%E0%AE%9C%E0%AE%A9%E0%AE%BE%E0%AE%A4%E0%AE%BF%E0%AE%AA%E0%AE%A4%E0%AE%BF-%E0%AE%B5%E0%AE%BF%E0%AE%AA%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AE%BF%E0%AE%B0%E0%AF%81%E0%AE%A8%E0%AF%8D%E0%AE%A4%E0%AF%81-%E0%AE%A4%E0%AE%AA%E0%AF%8D%E0%AE%AA%E0%AE%BF%E0%AE%A9%E0%AE%BE%E0%AE%B0%E0%AF%8D", "Content": "ஈரானிய ஜனாதிபதி மஹ்மூத் அஹமதி நிஜாட் பயணித்த உலங்குவானூர்தியொன்று அவசரமாக தரையிறக்கப்பட்டதாக தெரிவிக்கப்பட்டுள்ளது. வட  ஈரானிய உத்தியோகபூர்வ விஜயமொன்றை  மேற்கொண்டு உயர்மட்ட அரச அதிகாரிகளுடன் சென்று கொண்டிருந்த உலங்கு  வானூர்தியே தரையிறக்கப்பட்டதாக ஜனாதிபதியின் இணையத்தளம் செய்தி  வெளியிட்டுள்ளது. அல்போஸ் மலைப்பிராந்தியத்தில் பயணித்துக் கொண்டிருந்த வேளையில் இடம்பெற்ற இந்த அனர்த்தம் காரணமாக விமானியின் சாதுர்யத்தினால்,  எந்தவிதமான பாதிப்பும் இன்றி தரையிறக்கப்பட்டதாக குறிப்பிடப்பட்டுள்ளது. ஈரானில்  மூன்று முக்கிய பெருந்தெரு திட்டங்களை உத்யோகபூர்வமாக திறந்து வைக்கும்  நோக்கிலேயே இந்த பயணம் அமைந்திருந்ததாக தெரிவிக்கப்பட்டுள்ளது. உலங்குவானூர்தி திடீரென தரையிறக்கப்பட்டதற்கான காரணம் குறித்து இதுவரை வெளியிடப்படவில்லை என்று சுட்டிக்காட்டப்பட்டுள்ளது."}