{"Header": "முத்தலாக் முறைக்கு எதிராக இந்திய நாடாளுமன்றத்தில் விசேட சட்டமூலம்", "Time": "Tuesday, 02 January 2018 - 14:07", "Url": "http://www.hirunews.lk/tamil/179947/%E0%AE%AE%E0%AF%81%E0%AE%A4%E0%AF%8D%E0%AE%A4%E0%AE%B2%E0%AE%BE%E0%AE%95%E0%AF%8D-%E0%AE%AE%E0%AF%81%E0%AE%B1%E0%AF%88%E0%AE%95%E0%AF%8D%E0%AE%95%E0%AF%81-%E0%AE%8E%E0%AE%A4%E0%AE%BF%E0%AE%B0%E0%AE%BE%E0%AE%95-%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF-%E0%AE%A8%E0%AE%BE%E0%AE%9F%E0%AE%BE%E0%AE%B3%E0%AF%81%E0%AE%AE%E0%AE%A9%E0%AF%8D%E0%AE%B1%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%B5%E0%AE%BF%E0%AE%9A%E0%AF%87%E0%AE%9F-%E0%AE%9A%E0%AE%9F%E0%AF%8D%E0%AE%9F%E0%AE%AE%E0%AF%82%E0%AE%B2%E0%AE%AE%E0%AF%8D", "Content": "இஸ்லாமிய விவாகரத்து நடைமுறையான முத்தலாக் முறைக்கு எதிராக இந்திய நாடாளுமன்றத்தில் விசேட சட்டமூலம் ஒன்று முன்வைக்கப்படவுள்ளது. இந்திய மத்தி அரசாங்கத்தின் சட்டத்துறை அமைச்சர் ரவிசங்கர் பிரசாத் இந்த சட்டமூலத்தை நாடாளுமன்றில் சமர்ப்பிக்கவுள்ளார். இந்த சட்ட நடைமுறையின் படி ஒரு ஆண் தமது மனைவியை, 3 முறை விவாகரத்து செய்வதாக கூறி விவாகரத்து வழங்கப்படுகின்றது. முஸ்லிம்கள் மத்தியில் பின்பற்றப்படும் முத்தலாக் சட்டமானது பெண்களின் உரிமைகள் மற்றும் நீதியை மறுக்கும் வகையில் அமைந்துள்ளதாக பாரதிய ஜனதா கட்சி தலைமையிலான அரசாங்கம் குறிப்பிட்டுள்ளது. இந்த நிலையில், குறித்த சட்டத்தை நடைமுறை வலுவற்றதாக மாற்றி குற்றச் செயலாக மாற்றும் வகையில் இந்திய அரசாங்கம் இந்த சட்டமூலத்தை நாடாளுமன்றத்தில் சமர்ப்பிக்கின்றது. இந்த சட்டமூலத்திற்கு எதிராக இந்தியாவின் முக்கிய அரசியல் கட்சிகள் உட்பட பல சமூக அமைப்புக்கள் தமது எதிர்ப்பினை வெளியிட்டுள்ளன. முத்தலாக் சட்டமானது முறையான சட்ட நடைமுறைகளின்படி பின்பற்றப்படும் ஒரு விவாகரத்து நடைமுறையென இஸ்லாமிய அமைப்புக்கள் குறிப்பிட்டுள்ளன."}