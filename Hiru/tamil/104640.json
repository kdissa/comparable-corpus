{"Header": "முதலமைச்சர் பதவி தொடர்பான வழக்கு நிராகரிப்பு", "Time": "Monday, 02 March 2015 - 20:10", "Url": "http://www.hirunews.lk/tamil/104640/%E0%AE%AE%E0%AF%81%E0%AE%A4%E0%AE%B2%E0%AE%AE%E0%AF%88%E0%AE%9A%E0%AF%8D%E0%AE%9A%E0%AE%B0%E0%AF%8D-%E0%AE%AA%E0%AE%A4%E0%AE%B5%E0%AE%BF-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AE%BE%E0%AE%A9-%E0%AE%B5%E0%AE%B4%E0%AE%95%E0%AF%8D%E0%AE%95%E0%AF%81-%E0%AE%A8%E0%AE%BF%E0%AE%B0%E0%AE%BE%E0%AE%95%E0%AE%B0%E0%AE%BF%E0%AE%AA%E0%AF%8D%E0%AE%AA%E0%AF%81", "Content": "ஊவா மாகாண முதலமைச்சர் பதவியை இழந்த சஷிந்த ராஜபக்ஸ சார்பில் உயர் நீதிமன்றத்தில் மீண்டும் வழக்கு தாக்கல் செய்யப்படும் என எதிர் கட்சி தலைவர் நிமல் சிறிபாலடி சில்வா தெரிவித்துள்ளார். ஊவா மாகாணத்தின் முதலமைச்சராக ஹரின் பெர்னாட்டோ நியமிக்கப்பட்டமை சட்டவிரோதமானது என தெரிவித்து தாக்கல் செய்யப்பட்ட வழக்கு, மேல் முறையீட்டு நீதிமன்றத்தினால் இன்று தள்ளுபடி செய்யப்பட்டது. இந்த வழக்கின் தீர்ப்பு வழங்கப்பட்டதன் பின்னர், நீதிமன்ற வளாகத்திற்கு முன்னால் செய்தியாளர் மத்தியில் உரையாற்றிய போதே எதிர் கட்சி தலைவர் இவ்வாறு குறிப்பிட்டார். இந்த வழக்கு எதிர்வரும் 10ஆம் திகதிக்கு முன்னர் தாக்கல் செய்ய எதிர்ப்பாக்கின்றோம். ஐக்கிய மக்கள் சுதந்திர கூட்டமைப்பின் பொதுச் செயலாளர் சுசில் பிரேமஜயந்த மற்றும் ஏனையவர்களும் இது தொடர்பாக வழக்குகளை தாக்கல் செய்யவுள்ளதாக அவர் குறிப்பிட்டார். தம்மை முதலமைச்சர் பதவிலிருந்து நீக்கியமை சட்ட விரோதமானது என தெரிவித்து ஊவா மாகாணத்தின் முன்னாள் முதலமைச்சர் ஷசீந்திர ராஜபக்ஷ தாக்கல் செய்த வழக்கை உயர்நீதிமன்றம் நிராகரித்தமை குறிப்பிடத்தக்கது."}