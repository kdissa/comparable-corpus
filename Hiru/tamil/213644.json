{"Header": "மன்னார் உதவி காவற்துறை அத்தியட்சகர் கைது ", "Time": "Tuesday, 02 April 2019 - 8:07", "Url": "http://www.hirunews.lk/tamil/213644/%E0%AE%AE%E0%AE%A9%E0%AF%8D%E0%AE%A9%E0%AE%BE%E0%AE%B0%E0%AF%8D-%E0%AE%89%E0%AE%A4%E0%AE%B5%E0%AE%BF-%E0%AE%95%E0%AE%BE%E0%AE%B5%E0%AE%B1%E0%AF%8D%E0%AE%A4%E0%AF%81%E0%AE%B1%E0%AF%88-%E0%AE%85%E0%AE%A4%E0%AF%8D%E0%AE%A4%E0%AE%BF%E0%AE%AF%E0%AE%9F%E0%AF%8D%E0%AE%9A%E0%AE%95%E0%AE%B0%E0%AF%8D-%E0%AE%95%E0%AF%88%E0%AE%A4%E0%AF%81", "Content": "2008ம் ஆண்டு நபர் ஒருவரை கடத்தி காணாமல் ஆக்கப்பட்ட சம்பவம் தொடர்பில், தற்போதைய மன்னார் உதவி காவற்துறை அத்தியட்சகர் உபுல் அலவத்த கைது செய்யப்பட்டுள்ளார். குற்றபுலனாய்வு திணைக்கள அதிகாரிகளினால் அவர் கைது செய்யப்பட்டுள்ளதாக தெரிவிக்கப்பட்டுள்ளது. குறித்த கடத்தல் தொடர்பில் குற்றப்புலனாய்வு திணைக்கள அதிகாரிகள்  நேற்று அவரிடம் விசாரணைகளை மேற்கொண்டது. இந்த விசாரணைகளை அடுத்தே அவர் கைதுசெய்யப்பட்டதாக, அந்த திணைக்களத்தின் உயர் அதிகாரி ஒருவர் எமது செய்தி பிரிவிடம் தெரிவித்தார். பிலியந்தலை காவல்நிலையத்தின் பதில் பொறுப்பதிகாரியாக கடமையாற்றிய போது, 2008ம் ஆண்டு டிசெம்பர் மாதம் 31ஆம் திகதி நபர் ஒருவரை கடத்தி காணாமல் செய்யப்பட்டதாக, மன்னார் உதவி காவற்துறை அதிகாரி உபுல் அலவத்த மீது குற்றம் சுமத்தப்பட்டுள்ளது."}