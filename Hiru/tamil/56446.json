{"Header": "தென்னிந்திய நடிகர்கள் உணவுத்தவிர்ப்பு", "Time": "Tuesday, 02 April 2013 - 19:47", "Url": "http://www.hirunews.lk/tamil/56446/%E0%AE%A4%E0%AF%86%E0%AE%A9%E0%AF%8D%E0%AE%A9%E0%AE%BF%E0%AE%A8%E0%AF%8D%E0%AE%A4%E0%AE%BF%E0%AE%AF-%E0%AE%A8%E0%AE%9F%E0%AE%BF%E0%AE%95%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%89%E0%AE%A3%E0%AE%B5%E0%AF%81%E0%AE%A4%E0%AF%8D%E0%AE%A4%E0%AE%B5%E0%AE%BF%E0%AE%B0%E0%AF%8D%E0%AE%AA%E0%AF%8D%E0%AE%AA%E0%AF%81", "Content": "இலங்கை   அரசாங்கத்திற்கு எதிராக தென்னிந்திய நடிகர்கள் சங்கத்தினர் ஏற்பாடு   செய்திருந்த உணவுத் தவிர்ப்பு போராட்டம் இன்று காலை முதல் ரி-நகர்   பகுதியில் இடம்பெற்றது. பாலசந்திரன்   கொல்லப்பட்டமை, தமிழக முதல்வர் ஜெயலலிதா  சட்டசபையில் இலங்கை  அரசாங்கத்திற்கு எதிராக முன்வைத்த பிரேரணைக்கு  ஆதரவளித்தல், இறுதிகட்ட  போரில் இடம்பெற்ற போர்க்குற்றச்சாட்டுகளை  கண்டித்தல் போன்றவற்றுக்காக இந்த  போராட்டம் முன்னெடுக்கப்பட்டது. தமிழக   முதல்வரின் பிரேரணையில்,  இலங்கைக்கு எதிராக தடைகளை விதித்தல், தமிழீழ  ராஜ்ஜியம் ஒன்றை ஸ்தாபித்தல்,  இலங்கையை நட்பு நாடாக கருதுவதை தவிர்த்தல்  போன்ற விடயங்களை  உள்ளடக்கப்பட்டிருந்தன. குறித்த  உணவுத்தவிர்ப்பு  போராட்டத்தில் ரஜினிகாந்த், கமல்ஹாசன், சரத்குமார்,  பிரபு கணேசன் உள்ளிட்ட  பல பிரபல நடிகர்களும் கலந்து கொண்டிருந்தனர். இதனிடையே,   இலங்கைக்கு எதிராக தமிழ்நாட்டில் ஏற்பட்ட எதிர்ப்புகளால்   ஐ.பி.எல்.போட்டிகளுக்கு இலங்கை போட்டியாளர்களுக்கு தடை விதிககப்பட்டமை   குறித்த ராஜதந்திர தலையீடு அவசியம் என்று தெரிவிக்கப்பட்டுள்ளது. கொழும்பில்   இன்று இடம்பெற்ற செய்தியாளர் சந்திப்பில் உரையாற்றிய தேசிய பிக்குகள்   முன்னணியின் தலைவர் ரஜவத்தை வப்ப தேரர் இந்த கருத்தை முன்வைத்துள்ளார். இதேவேளை, எதிர்கட்சித் தலைவர் ரணில் விக்கிரமசிங்க மூன்றுநாள் விஜயம் மேற்கொண்டு இந்தியாவிற்கு சென்றுள்ளார். இதன்போது   அவர், இலங்கை- இந்திய சமகால உறவுகள் தொடர்பில் இந்திய தலைவர்களுடன்   பேச்சுவார்த்தைகளில் ஈடுபட்டு வருவதாக ஐக்கிய தேசிய கட்சியின் பொது   செயலாளர் திஸ்ஸ அத்தநாயக்க தெரிவித்தார்."}