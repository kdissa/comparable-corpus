{"Header": "தஜூதீனின் கொலை விசாரணை நாடகமாக மாறிவிட்டது – விமல்", "Time": "Wednesday, 02 March 2016 - 13:20", "Url": "http://www.hirunews.lk/tamil/127596/%E0%AE%A4%E0%AE%9C%E0%AF%82%E0%AE%A4%E0%AF%80%E0%AE%A9%E0%AE%BF%E0%AE%A9%E0%AF%8D-%E0%AE%95%E0%AF%8A%E0%AE%B2%E0%AF%88-%E0%AE%B5%E0%AE%BF%E0%AE%9A%E0%AE%BE%E0%AE%B0%E0%AE%A3%E0%AF%88-%E0%AE%A8%E0%AE%BE%E0%AE%9F%E0%AE%95%E0%AE%AE%E0%AE%BE%E0%AE%95-%E0%AE%AE%E0%AE%BE%E0%AE%B1%E0%AE%BF%E0%AE%B5%E0%AE%BF%E0%AE%9F%E0%AF%8D%E0%AE%9F%E0%AE%A4%E0%AF%81-%E0%AE%B5%E0%AE%BF%E0%AE%AE%E0%AE%B2%E0%AF%8D", "Content": "தஜூதீனின் கொலை தொடர்பான விசாரணை நாடகமாக மாறிவிட்டது என தேசிய சுதந்திர முன்னணியின் தலைவர் மற்றும் நாடாளுமன்ற உறுப்பினர் விமல் வீரவன்ச தெரிவித்துள்ளார். இந்த சம்பவம் மற்றும் அரசாங்கத்தின் சில செயற்பாடுகளுக்கு எதிர்ப்பு தெரிவித்து எதிர் வரும் 17 ஆம் திகதி கொழும்பில் ஒன்றிணைந்த எதிர் கட்சியினரால் ஆர்ப்பாட்டமொன்று ஏற்பாடு செய்யப்பட்டுள்ளதாக இன்று கொழும்பில் இடம்பெற்ற ஊடக சந்திப்பில் வைத்து அவர் தெரிவித்துள்ளார். இதேவேளை இந்த சம்பவம் தொடர்பாக இடம்பெறும் விசாரணையை துரிதப்படுத்தி குற்றவாளிகளுக்கு தண்டனை வழங்கப்பட வேண்டும் என பிரஜைகள் அமைப்பு தெரிவித்துள்ளது. இன்று கொழும்பில் இடம்பெற்ற ஊடக சந்திப்பின் போது அந்த அமைப்பின் ஏற்பாட்டாளர் சமன் ரத்னபிரிய இதனை தெரிவித்துள்ளார்."}