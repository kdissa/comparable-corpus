{"Header": "சிரியாவுக்கு வழங்கப்படவிருந்த 20 கோடி அமெரிக்க டொலர் நிதி இடைநிறுத்தம்", "Time": "Monday, 02 April 2018 - 20:02", "Url": "http://www.hirunews.lk/tamil/187497/%E0%AE%9A%E0%AE%BF%E0%AE%B0%E0%AE%BF%E0%AE%AF%E0%AE%BE%E0%AE%B5%E0%AF%81%E0%AE%95%E0%AF%8D%E0%AE%95%E0%AF%81-%E0%AE%B5%E0%AE%B4%E0%AE%99%E0%AF%8D%E0%AE%95%E0%AE%AA%E0%AF%8D%E0%AE%AA%E0%AE%9F%E0%AE%B5%E0%AE%BF%E0%AE%B0%E0%AF%81%E0%AE%A8%E0%AF%8D%E0%AE%A4-20-%E0%AE%95%E0%AF%8B%E0%AE%9F%E0%AE%BF-%E0%AE%85%E0%AE%AE%E0%AF%86%E0%AE%B0%E0%AE%BF%E0%AE%95%E0%AF%8D%E0%AE%95-%E0%AE%9F%E0%AF%8A%E0%AE%B2%E0%AE%B0%E0%AF%8D-%E0%AE%A8%E0%AE%BF%E0%AE%A4%E0%AE%BF-%E0%AE%87%E0%AE%9F%E0%AF%88%E0%AE%A8%E0%AE%BF%E0%AE%B1%E0%AF%81%E0%AE%A4%E0%AF%8D%E0%AE%A4%E0%AE%AE%E0%AF%8D", "Content": "சிரியாவிற்கு வழங்கவிருந்த 20 கோடி அமெரிக்க டொலர் நிதியினை அமெரிக்க ஜனாதிபதி டொனால்ட் ட்ரம்ப் இடைநிறுத்தியுள்ளார். அமெரிக்காவினால் வழங்கப்படும் நிதி எந்த வகையில் சிரியாவில் செலவிடப்படுவதற்கான மேலதிக ஆவணங்களை வழங்குமாறு அமெரிக்க ராஜாங்க திணைக்கள அதிகாரிகள் கோரியுள்ளனர். யுத்தம் இடம்பெறும் சிரியாவில் இருந்து அமெரிக்கா முற்றாக வெளியேறப்போவதாக ஜனாதிபதி தெரிவித்து சில நாட்களுக்குள் அமெரிக்கா இந்த முடிவினை மேற்கொண்டுள்ளது. அமெரிக்காவினால் வழங்கப்படும் இந்த நிதி உதவி மூலம் சிரியாவில் மின் விநியோகத்தை மீள விநியோகிப்பது, குடிநீர் விநியோகம் மற்றும் வீதி புனரமைப்பு போன்ற நடவடிக்கைகளுக்காக பயன்படுத்த தீர்மானிக்கப்பட்டிருந்தது. அமெரிக்காவினால் மேற்கொள்ளப்படும் நிதி முடக்கம் தொடர்பான செய்தி முதன் முதலாக'வால் ஸ்ரீற் ஜேனலில்' வெளியாகியிருந்தமை குறிப்பிடத்தக்கது."}