{"Header": "முதலீடுகளை மேற்கொள்வதில் நிலவும் தடைகள் தொடர்பிலான முக்கிய கலந்துரையாடல்...", "Time": "Thursday, 02 February 2017 - 16:22", "Url": "http://www.hirunews.lk/tamil/153519/%E0%AE%AE%E0%AF%81%E0%AE%A4%E0%AE%B2%E0%AF%80%E0%AE%9F%E0%AF%81%E0%AE%95%E0%AE%B3%E0%AF%88-%E0%AE%AE%E0%AF%87%E0%AE%B1%E0%AF%8D%E0%AE%95%E0%AF%8A%E0%AE%B3%E0%AF%8D%E0%AE%B5%E0%AE%A4%E0%AE%BF%E0%AE%B2%E0%AF%8D-%E0%AE%A8%E0%AE%BF%E0%AE%B2%E0%AE%B5%E0%AF%81%E0%AE%AE%E0%AF%8D-%E0%AE%A4%E0%AE%9F%E0%AF%88%E0%AE%95%E0%AE%B3%E0%AF%8D-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AE%BF%E0%AE%B2%E0%AE%BE%E0%AE%A9-%E0%AE%AE%E0%AF%81%E0%AE%95%E0%AF%8D%E0%AE%95%E0%AE%BF%E0%AE%AF-%E0%AE%95%E0%AE%B2%E0%AE%A8%E0%AF%8D%E0%AE%A4%E0%AF%81%E0%AE%B0%E0%AF%88%E0%AE%AF%E0%AE%BE%E0%AE%9F%E0%AE%B2%E0%AF%8D", "Content": "ஐரோப்பிய ஒன்றிய நாடுகளின் முதலீட்டாளர் இலங்கையில் முதலீடுகளை மேற்கொள்வதில் நிலவும் தடைகள் தொடர்பிலான முக்கிய கலந்துரையாடல் ஒன்று நடைபெற்றுள்ளது. இலங்கையின் முதலீட்டு சபை மற்றும் சர்வதேச வர்த்தக தொடர்புகள் மற்றும் அபிவிருத்தி மூலோபாய அமைச்சு என்பனவால் இந்த கலந்துரையாடல் ஒழுங்கு செய்யப்பட்டிருந்தது. இதில் இலங்கை சார்பில் அமைச்சர் மலிக் சமரவிக்ரம உள்ளிட்டவர்கள் கலந்து கொண்டிருந்தனர். ஐரோப்பிய ஒன்றியத்தின் சார்பில் இலங்கைக்கான அதன் தூதுவர் டோங் லாய் மார்க் தலைமையில் குழு ஒன்று கலந்து கொண்டிருந்தது. இலங்கைக்கு ஐரோப்பிய ஒன்றியம் முக்கிய இறக்குமதி ஏற்றுமதி தளமாக காணப்படும் அதேநேரம், ஐரோப்பிய ஒன்றியமும் இலங்கையை முக்கியநாடாக பார்க்கிறது. இந்த நிலையில் ஒன்றியத்தின் அங்கத்துவ நாடுகளைச் சேர்ந்த முதலீட்டாளர்கள் தயக்கமின்றி இலங்கையில் முதலீடுகளை மேற்கொள்வதற்கு வசதி ஏற்படுத்துவது தொடர்பில் இந்த கலந்துரையாடலின் போது அவதானம் செலுத்தப்பட்டுள்ளது."}