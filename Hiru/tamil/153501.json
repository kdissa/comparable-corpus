{"Header": "அமெரிக்காவில் இலங்கையர் எவரும் தடுத்து வைக்கப்படவில்லை - வெளிவிவகார அமைச்சு...", "Time": "Thursday, 02 February 2017 - 13:38", "Url": "http://www.hirunews.lk/tamil/153501/%E0%AE%85%E0%AE%AE%E0%AF%86%E0%AE%B0%E0%AE%BF%E0%AE%95%E0%AF%8D%E0%AE%95%E0%AE%BE%E0%AE%B5%E0%AE%BF%E0%AE%B2%E0%AF%8D-%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88%E0%AE%AF%E0%AE%B0%E0%AF%8D-%E0%AE%8E%E0%AE%B5%E0%AE%B0%E0%AF%81%E0%AE%AE%E0%AF%8D-%E0%AE%A4%E0%AE%9F%E0%AF%81%E0%AE%A4%E0%AF%8D%E0%AE%A4%E0%AF%81-%E0%AE%B5%E0%AF%88%E0%AE%95%E0%AF%8D%E0%AE%95%E0%AE%AA%E0%AF%8D%E0%AE%AA%E0%AE%9F%E0%AE%B5%E0%AE%BF%E0%AE%B2%E0%AF%8D%E0%AE%B2%E0%AF%88-%E0%AE%B5%E0%AF%86%E0%AE%B3%E0%AE%BF%E0%AE%B5%E0%AE%BF%E0%AE%B5%E0%AE%95%E0%AE%BE%E0%AE%B0-%E0%AE%85%E0%AE%AE%E0%AF%88%E0%AE%9A%E0%AF%8D%E0%AE%9A%E0%AF%81", "Content": "அமெரிக்காவின் புதிய அகதிகள் சட்டம் காரணமாக நியுயோர்க் - ஜோன் எப்.கெனடி விமானநிலையத்தில் எந்தவொரு இலங்கையரும் தடுத்து வைக்கப்படவில்லை என வெளிவிவகார அமைச்சு தெரிவித்துள்ளது. அந்த அமைச்சின் ஊடக பேச்சாளர் இதனைத் தெரிவித்துள்ளார். குறித்த விமானநிலையத்தில் இலங்கையர் உட்பட 20 நாடுகளை சேர்ந்த 71 பேர் தடுத்து வைக்கப்பட்டுள்ளதாக வெளிநாட்டு செய்திகள் தெரிவித்திருந்தன. இது தொடர்பில் எமது செய்தி பிரிவு அந்த அமைச்சிடம் வினவிய போதே அவர் இதனைத் தெரிவித்துள்ளார். இந்த சம்பவம் அறிந்தவுடன் அமெரிக்காவில் உள்ள இலங்கை தூதரகத்தின் ஊடாக இதனை ஆராய்ததாகவும் அவர் குறிப்பட்டுள்ளார். எனினும் இது தொடர்பில் மேலும் அறிந்து கொள்ள வேண்டுமானால் 00 1 91 75 97 70 09 என்ற தொலைபேசி இலக்கத்திற்கு அழைத்து அறிந்து கொள்ளுமாறு தெரிவிக்கப்பட்டுள்ளது. இந்த இலக்கம் நியுயோர்க்கில் உள்ள இலங்கை தூதரகத்தின் தொலைபேசி இலக்கம் ஆகும். மேலும் அமெரிக்காவின் புதிய அகதிகள் சட்டத்தில் இலங்கை உள்ளடங்கவில்லை என குறிப்பிடப்பட்டுள்ளது."}