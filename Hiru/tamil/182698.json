{"Header": "இந்த அறிவித்தலில் எவ்வித உண்மையும் இல்லை", "Time": "Friday, 02 February 2018 - 13:40", "Url": "http://www.hirunews.lk/tamil/182698/%E0%AE%87%E0%AE%A8%E0%AF%8D%E0%AE%A4-%E0%AE%85%E0%AE%B1%E0%AE%BF%E0%AE%B5%E0%AE%BF%E0%AE%A4%E0%AF%8D%E0%AE%A4%E0%AE%B2%E0%AE%BF%E0%AE%B2%E0%AF%8D-%E0%AE%8E%E0%AE%B5%E0%AF%8D%E0%AE%B5%E0%AE%BF%E0%AE%A4-%E0%AE%89%E0%AE%A3%E0%AF%8D%E0%AE%AE%E0%AF%88%E0%AE%AF%E0%AF%81%E0%AE%AE%E0%AF%8D-%E0%AE%87%E0%AE%B2%E0%AF%8D%E0%AE%B2%E0%AF%88", "Content": "பிரித்தானிய அரச குடும்பத்தினரை வரவேற்கும்போது இலங்கையர்களால் பின்பற்றப்பட வேண்டிய ஒழுங்கு விதிகளை உள்ளடக்கி சமூக வலைத்தளங்கள் ஊடாக பிரசாரப்படுத்தப்படும் அறிவித்தலில் எவ்வித உண்மையும் இல்லை என தெரிவிக்கப்பட்டுள்ளது. கொழும்பிலுள்ள பிரித்தானிய உயர்ஸ்தானிகராலயம் இதனைத் தெரிவித்துள்ளது. இலங்கையின் 70வது சுதந்திர தினக் கொண்டாட்டத்தில் சிறப்பு அதிதியாக பங்கேற்க பிரித்தானிய அரச குடும்பத்தினர் சார்பில், மகாராணி இரண்டாம் எலிசெபத்தின் புதல்வாரன இளவரசர் எட்வர்ட் தமது பாரியாருடன் இலங்கைக்கு வந்துள்ளார். இந்த நிலையில், பிரித்தானிய அரச குடும்பத்தினருக்கு வரவேற்பளிக்கும் குழு என பெயரிடப்பட்டு வெளியிடப்பட்டுள்ள அந்த அறிவித்தல் போலியானது என்றும் அது உண்மையான அறிவித்தல் அல்ல என்றும் தெரிவிக்கப்பட்டுள்ளது. அவ்வாறான குழுவொன்று, பிரித்தானிய உயர்ஸ்தானிகராலயத்தினாலோ அல்லது இலங்கையின் வெளியுறவுத்துறை அமைச்சினாலோ அமைக்கப்படவில்லை என்றும் குறிப்பிடப்பட்டுள்ளது. சமூக வலைத்தளங்களில் பரப்பப்பட்ட அறிவித்தல் கீழே.."}