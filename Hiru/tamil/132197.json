{"Header": "அநுராதப்புரத்தில் மீட்கப்பட்ட சடலங்கள் தொடர்பாக பல தகவல்கள்...", "Time": "Monday, 02 May 2016 - 7:53", "Url": "http://www.hirunews.lk/tamil/132197/%E0%AE%85%E0%AE%A8%E0%AF%81%E0%AE%B0%E0%AE%BE%E0%AE%A4%E0%AE%AA%E0%AF%8D%E0%AE%AA%E0%AF%81%E0%AE%B0%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%AE%E0%AF%80%E0%AE%9F%E0%AF%8D%E0%AE%95%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F-%E0%AE%9A%E0%AE%9F%E0%AE%B2%E0%AE%99%E0%AF%8D%E0%AE%95%E0%AE%B3%E0%AF%8D-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AE%BE%E0%AE%95-%E0%AE%AA%E0%AE%B2-%E0%AE%A4%E0%AE%95%E0%AE%B5%E0%AE%B2%E0%AF%8D%E0%AE%95%E0%AE%B3%E0%AF%8D", "Content": "அநுராதப்புரம் - திறப்பனை துருவில பகுதியில், துப்பாக்கி சூட்டு காயங்களுடன் சிற்றூர்ந்து ஒன்றிலிருந்து மீட்கப்பட்ட மனித சடலங்கள் தொடர்பாக பல தகவல்கள் வெளியாகியுள்ளன. குறித்த சிற்றூர்ந்து மெதிரிகிரிய பிரதேசத்தை சேர்ந்த பெண் ஒருவருடையது என காவற்துறை தெரிவித்துள்ளது. மேலும் இந்த சிற்றூர்ந்து கேகாலை பிரதேசத்தில் வாடகைக்கு வழங்கப்படும் நிறுவனம் ஒன்றுக்கு வழங்கப்பட்டுள்ளது. பின்னர் இந்த நிறுவனத்தில் இருந்து குறித்த சிற்றூர்ந்து கண்டியில் பிரதேசத்தில் வாடகைக்கு வழங்கப்படும் மேலும் ஒரு நிறுவனத்திடம் கையளிக்கப்பட்டுள்ளதாக தெரிவிக்கப்பட்டுள்ளது. அதன்படி குறித்த நிறுவனத்திடமிருந்து உயிரிழந்த சரத் பண்டார அந்த சிற்றூர்ந்தை எடுத்து சென்றுள்ளதாக காவற்துறை தெரிவித்துள்ளது. மேலும் அந்த சிற்றூர்ந்து சம்பவம் இடம்பெற்ற தினமன்று பல தடைவகள் அநுரதாபுர நகரதில் பயணித்துள்ளமை சி.சி.டி.வியில் பதிவாகியுள்ளது. இந்த பதிவுகளை வைத்து விசாரணைகள் முன்னேடுக்கப்படுவதாக தெரிவிக்கப்பட்டுள்ளது. நேற்று முன் தினம் மாலை அநுராதப்புரம் - திறப்பனை துருவில பகுதியில் துப்பாக்கி சூட்டு காயங்களுடன் சிற்றூர்ந்து ஒன்றிலிருந்து மூன்று மனித சடலங்கள் மீட்கப்பட்டிருந்தன. உயிரிழந்தவர்களில் பண்டார என்பவர் நோச்சியாகம பிரதேசத்தை சேர்ந்ததுடன், அவருக்கு 45 வயது என தெரிவிக்கப்பட்டுள்ளது. இவர் பல மனித கொலைகளுடன் தொடர்புடையவர் என தெரியவந்துள்ளது. உயிரிழந்துள்ள மற்றைய நபர்கள், 24 வயதான சமன் குமார மற்றும் காலி பிரதேசத்தை சேர்ந்த 30 வயதான பிரதீப் குமார என காவற்துறை தெரிவித்துள்ளது."}