{"Header": "கல்கிஸ்ஸவில் விபசார விடுதி - நடத்துனர் தலைமறைவு - சுற்றிவளைப்பில் இருவர் காவல் துறையினர் வசம்", "Time": "Friday, 02 February 2018 - 12:09", "Url": "http://www.hirunews.lk/tamil/182678/%E0%AE%95%E0%AE%B2%E0%AF%8D%E0%AE%95%E0%AE%BF%E0%AE%B8%E0%AF%8D%E0%AE%B8%E0%AE%B5%E0%AE%BF%E0%AE%B2%E0%AF%8D-%E0%AE%B5%E0%AE%BF%E0%AE%AA%E0%AE%9A%E0%AE%BE%E0%AE%B0-%E0%AE%B5%E0%AE%BF%E0%AE%9F%E0%AF%81%E0%AE%A4%E0%AE%BF-%E0%AE%A8%E0%AE%9F%E0%AE%A4%E0%AF%8D%E0%AE%A4%E0%AF%81%E0%AE%A9%E0%AE%B0%E0%AF%8D-%E0%AE%A4%E0%AE%B2%E0%AF%88%E0%AE%AE%E0%AE%B1%E0%AF%88%E0%AE%B5%E0%AF%81-%E0%AE%9A%E0%AF%81%E0%AE%B1%E0%AF%8D%E0%AE%B1%E0%AE%BF%E0%AE%B5%E0%AE%B3%E0%AF%88%E0%AE%AA%E0%AF%8D%E0%AE%AA%E0%AE%BF%E0%AE%B2%E0%AF%8D-%E0%AE%87%E0%AE%B0%E0%AF%81%E0%AE%B5%E0%AE%B0%E0%AF%8D-%E0%AE%95%E0%AE%BE%E0%AE%B5%E0%AE%B2%E0%AF%8D-%E0%AE%A4%E0%AF%81%E0%AE%B1%E0%AF%88%E0%AE%AF%E0%AE%BF%E0%AE%A9%E0%AE%B0%E0%AF%8D-%E0%AE%B5%E0%AE%9A%E0%AE%AE%E0%AF%8D", "Content": "கல்கிஸ்ஸ சொலமன் பீரிஸ் மாவத்தையில் இரகசியமான முறையில் இயங்கிச்சென்ற விபசார விடுதி ஒன்று காவல் துறையினரால் முற்றுகையிடப்பட்டுள்ளது. குறித்த பகுதியில் விபசார விடுதி இயங்கி வருவதாக காவல் துறையினருக்கு கிடைக்கப்பெற்ற இரகசிய தகவலையடுத்து நீதிமன்ற உத்தரவினை பெற்று மேற்கொள்ளப்பட்ட சுற்றிவளைப்பு தேடுதல் நடவடிக்கையின் போதே குறித்த விடுதி முற்றுகையிடப்பட்டுள்ளது. இதன்போது விபசாரத்தில் ஈடுபடுபவர்கள் என சந்தேகித்து பெண்கள் இருவரும் கைது செய்யப்பட்டுள்ளதாக தெரிவிக்கப்பட்டுள்ளது. கைது செய்யப்பட்ட குறித்த பெண்கள் கல்கிஸ்ஸ மற்றும் இரத்தினபுரியை சேர்ந்தவர்கள் என தெரிவிக்கப்பட்டுள்ளது. சந்தேகநபர்களை நீதிமன்றில் முன்னிலைப்படுத்த காவல் துறையினர் நடவடிக்கை எடுத்து வருவதோடு விபசாரவிடுதியை நடத்தி வந்த நபரை கைது செய்யவும் நடவடிக்கைகள் மேற்கொள்ளப்பட்டுள்ளதாக காவல் துறையினர் தெரிவிக்கின்றனர்."}