{"Header": "பால்மாக்களின் விலை அதிகரிப்பு கோரிக்கை", "Time": "Monday, 02 December 2013 - 13:37", "Url": "http://www.hirunews.lk/tamil/72581/%E0%AE%AA%E0%AE%BE%E0%AE%B2%E0%AF%8D%E0%AE%AE%E0%AE%BE%E0%AE%95%E0%AF%8D%E0%AE%95%E0%AE%B3%E0%AE%BF%E0%AE%A9%E0%AF%8D-%E0%AE%B5%E0%AE%BF%E0%AE%B2%E0%AF%88-%E0%AE%85%E0%AE%A4%E0%AE%BF%E0%AE%95%E0%AE%B0%E0%AE%BF%E0%AE%AA%E0%AF%8D%E0%AE%AA%E0%AF%81-%E0%AE%95%E0%AF%8B%E0%AE%B0%E0%AE%BF%E0%AE%95%E0%AF%8D%E0%AE%95%E0%AF%88", "Content": "பால்மாக்களின் விலையை அதிகரிக்க கோரி பல நிறுவனங்கள் விடுத்துள்ள கோரிக்கை தொடர்பில் இதுவரையில் இறுதி தீரமானம் மேற்கொள்ளப்பட வில்லை என்று நுகர்வோர் சேவை அதிகார சபை குறிப்பிட்டுள்ளது. இலங்கையின் ஐந்து பால்மா இறக்குமதி நிறுவனங்கள், விலைகளை அதிகரிக்குமாறு கோரிக்கை முன்வைத்துள்ளன. இதன்படி, ஒரு கிலோகிராம் பால்மாவின் விலை ஆயிரம் ரூபாவாகவும், 400 கிராம் பால்மாவின் விலை 400 ரூபாவாகவும் அதிகரிக்க கோரிக்கை விடுக்கப்பட்டுள்ளது. அண்மையில் குறித்த ஒரு பால்மா நிறுவனம் நுகர்வோர் சேவை அதிகார சபையின் அனுமதி இன்றி விலையை அதிகரித்தது. இந்த நிலையில், அவர்களுக்கு எதிராக வழக்கு தொடுக்கப்பட்டுள்ள நிலையில், வழக்கின் விசாரணை இன்று இடம்பெறுகின்றமை குறிப்பிடத்தக்கது."}