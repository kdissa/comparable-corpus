{"Header": "காட்டு யானை தாக்குதல்", "Time": "Monday, 02 November 2015 - 20:14", "Url": "http://www.hirunews.lk/tamil/119523/%E0%AE%95%E0%AE%BE%E0%AE%9F%E0%AF%8D%E0%AE%9F%E0%AF%81-%E0%AE%AF%E0%AE%BE%E0%AE%A9%E0%AF%88-%E0%AE%A4%E0%AE%BE%E0%AE%95%E0%AF%8D%E0%AE%95%E0%AF%81%E0%AE%A4%E0%AE%B2%E0%AF%8D", "Content": "திருகோணமலை, சேருவில, லிங்கபுரத்தில் காட்டுயானை தாக்குதல் காரணமாக ஒருவர் பலியானதாக அறிவிக்கப்பட்டுள்ளது. நேற்று இரவு இடம்பெற்ற இந்த அனர்த்தத்தின் காரணமாக மரணமானவர் அதே பிரதேசத்தை சேர்ந்த இரு பிள்ளைகளின் தந்தை என தெரிவிக்கப்பட்டுள்ளது. இது தவிர, அந்த பிரதேசத்தில் உள்ள வீடு ஒன்றும் யானை தாக்குதலில் முற்றாக சேதமடைந்துள்ளதாகவும் குறிப்பிடப்பட்டுள்ளது. அதேவேளை, பலாங்கொட எகொடவத்தை என்ற பிரதேசத்தில் இன்று காலை யானை தாக்குதலுக்கு உள்ளான 70 வயதான முதியவர் ஒருவர் பலியானதாக எமது செய்தியாளர் தெரிவித்துள்ளார். இந்த தாக்குதலுக்கு உள்ளான அவரது மகன் காயமடைந்த நிலையில் பலாங்கொட மருத்துவமனையில் அனுமதிக்கப்பட்டுள்ளார்."}