{"Header": "நாட்டை விட்டு வெளியேறியவர்களுக்கு சலுகைகள் வழங்கப்படவுள்ளன...", "Time": "Thursday, 02 June 2016 - 8:29", "Url": "http://www.hirunews.lk/tamil/134563/%E0%AE%A8%E0%AE%BE%E0%AE%9F%E0%AF%8D%E0%AE%9F%E0%AF%88-%E0%AE%B5%E0%AE%BF%E0%AE%9F%E0%AF%8D%E0%AE%9F%E0%AF%81-%E0%AE%B5%E0%AF%86%E0%AE%B3%E0%AE%BF%E0%AE%AF%E0%AF%87%E0%AE%B1%E0%AE%BF%E0%AE%AF%E0%AE%B5%E0%AE%B0%E0%AF%8D%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%9A%E0%AE%B2%E0%AF%81%E0%AE%95%E0%AF%88%E0%AE%95%E0%AE%B3%E0%AF%8D-%E0%AE%B5%E0%AE%B4%E0%AE%99%E0%AF%8D%E0%AE%95%E0%AE%AA%E0%AF%8D%E0%AE%AA%E0%AE%9F%E0%AE%B5%E0%AF%81%E0%AE%B3%E0%AF%8D%E0%AE%B3%E0%AE%A9", "Content": "முரண்பாடுகள் மற்றும் அரசியல் காரணங்களினால் நாட்டைவிட்டு வெளியேற வேண்டியேற்பட்டவர்களுக்கு சலுகைகளை ஏற்படுத்திக் கொடுக்க வெளிவிவகார அமைச்சினால் நடவடிக்கை எடுக்கப்பட்டுள்ளது. இதன்படி கடந்த காலங்களில் நாட்டைவிட்டு வெளியேறி வேறு நாடுகளில் வசிப்பவர்களுக்கு இலங்கையின் கடவுச்சீட்டை பெற்றுக் கொள்வதற்கான தடைகள் தளர்த்தப்பட்டுள்ளதாக தெரிவிக்கப்பட்டுள்ளது. 2011ம் ஆண்டு வெளிநாடுகளில் அரசியல் அடைக்கலம் பெற்றுக் கொண்டவர்களுக்கு கடவுச்சீட்டு விநியோகம் செய்வதில்லை என்று கடந்த அரசாங்கம் தீர்மானித்திருந்தது. இதனால் வெளிநாடுகளில் தங்கியிருந்த இலங்கை அகதிகள், நாட்டுக்குள் பிரவேசிப்பதில் சிரமங்களை எதிர்நோக்கியிருந்தமை குறிப்பிடத்தக்கது."}