{"Header": "ஐ.தே.கட்சி மே தின கூட்டத்தில் கலந்து கொண்ட ஒருவரும் பலி – படங்கள்...", "Time": "Tuesday, 02 May 2017 - 16:02", "Url": "http://www.hirunews.lk/tamil/160442/%E0%AE%90-%E0%AE%A4%E0%AF%87-%E0%AE%95%E0%AE%9F%E0%AF%8D%E0%AE%9A%E0%AE%BF-%E0%AE%AE%E0%AF%87-%E0%AE%A4%E0%AE%BF%E0%AE%A9-%E0%AE%95%E0%AF%82%E0%AE%9F%E0%AF%8D%E0%AE%9F%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%95%E0%AE%B2%E0%AE%A8%E0%AF%8D%E0%AE%A4%E0%AF%81-%E0%AE%95%E0%AF%8A%E0%AE%A3%E0%AF%8D%E0%AE%9F-%E0%AE%92%E0%AE%B0%E0%AF%81%E0%AE%B5%E0%AE%B0%E0%AF%81%E0%AE%AE%E0%AF%8D-%E0%AE%AA%E0%AE%B2%E0%AE%BF-%E0%AE%AA%E0%AE%9F%E0%AE%99%E0%AF%8D%E0%AE%95%E0%AE%B3%E0%AF%8D", "Content": "சீகிரிய - பிதுரங்கல பிரதேசத்தில் பேருந்தில் சிக்கி நபரொருவர் உயிரிழந்துள்ளார். இன்று அதிகாலை 2.15 அளவில் இந்த விபத்து இடம்பெற்றுள்ளதாக காவற்துறை தெரிவித்துள்ளது. கொழும்பு கெம்பல் மைதானத்தில் இடம்பெற்ற மே தின கூட்டத்தில் கலந்து கொண்ட சிலரை மீண்டும் ஏற்றிச் சென்ற பேருந்தில் இந்த நபர் மிதி பலகையில் பயணித்து கொண்டிருந்த போது அதிலிருந்து கீழே விழுந்து பேருந்தின் சில்லில் சிக்கியுள்ளார். பின்னர் படுகாயமடைந்த அவர் தம்புள்ளை மருத்துவமனையில் அனுமதிக்கப்பட்ட பின்னர் உயிரிழந்துள்ளார். இவ்வாறு உயிரிழந்துள்ளவர் சீகிரிய - நவகம்மான பிரதேசத்தை சேர்ந்த 44 வயதான நபரொருவர் என தெரியவந்துள்ளது. விபத்து தொடர்பில் பேருந்தின் சாரதி கைது செய்யப்பட்டுள்ளார். இதேவேளை நேற்று காலிமுகத்திடலில் இடம்பெற்ற மே தின கூட்டத்தில் கலந்து கொண்ட இருவர் உயிரிழந்துள்ளனர். அதிக வெப்பம் மற்றும் களைப்பு காரணமாக 5 பேர் தேசிய மருத்துவமனையில் அனுமதிக்கப்பட்டுள்ள நிலையில் அவர்களில் இருவர் மருத்துவமனையில் அனுமதிக்கப்பட்ட போது உயிரிழந்தே இருந்ததாக தேசிய மருத்துவமனை தெரிவித்துள்ளது."}