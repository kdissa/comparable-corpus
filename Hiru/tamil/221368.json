{"Header": "அலி ரொஷான் உள்ளிட்ட 8 பேருக்கு பிணை", "Time": "Friday, 02 August 2019 - 13:12", "Url": "http://www.hirunews.lk/tamil/221368/%E0%AE%85%E0%AE%B2%E0%AE%BF-%E0%AE%B0%E0%AF%8A%E0%AE%B7%E0%AE%BE%E0%AE%A9%E0%AF%8D-%E0%AE%89%E0%AE%B3%E0%AF%8D%E0%AE%B3%E0%AE%BF%E0%AE%9F%E0%AF%8D%E0%AE%9F-8-%E0%AE%AA%E0%AF%87%E0%AE%B0%E0%AF%81%E0%AE%95%E0%AF%8D%E0%AE%95%E0%AF%81-%E0%AE%AA%E0%AE%BF%E0%AE%A3%E0%AF%88", "Content": "உரிமம் இல்லாமல் 5 யானைகள் வைத்திருந்த குற்றச்சாட்டில் கைது செய்யப்பட்ட நிராஜ் ரொஷான் என்ற அலி ரொஷான் உள்ளிட்ட 8 பேரை பிணையில் விடுதலை செய்ய கொழும்பு நிரந்தர நீதாய மேல் நீதிமன்றம் உத்தரவிட்டுள்ளது. 25 ஆயிரம் ரூபாய் ரொக்கப் பிணையிலும்  50 இலட்சம் ரூபாய் பெறுமதியான இரண்டு சரீரப் பிணையிலும் இவர்கள் விடுதலை செய்யப்பட்டனர். சட்டமா அதிபரினால் தாக்கல் செய்யப்பட்ட குறித்த வழக்கு இன்று மூன்று நீதிபதிகள் கொண்ட குழுவின் முன்னிலையில் விசாரணைக்கு  எடுத்துக்கொள்ளப்பட்டமை குறிப்பிடத்தக்கது. கடந்த 25 ஆம் திகதி விசாரணைக்கு உட்படுத்தப்பட்டபோது, விசாரணைகள் முடியும் வரை சந்தேக நபர்கள் விளக்கமறியலில் வைக்கப்பட்டிருந்தனர். சந்தேக நபர்களை விடுவிக்க சட்டமா அதிபர் ஒப்புக்கொள்ளாததே இதற்கு பிரதான காரணமாகும். எவ்வாறாயினும், சந்தேக நபர்களை விடுதலை செய்யக் கோரி, அவர்களது வழக்கறிஞர்கள் தொடர்ந்து பலமுறை மனுதாக்கல் செய்ததையடுத்து அலி ரொஷான் மற்றும் ஏனைய 8 பேரை விடுதலை செய்ய கொழும்பு நிரந்தர நீதாய மேல் நீதிமன்றம் இன்று உத்தரவிட்டது. குறித்த வழக்கு மீண்டும் 30 ஆம் திகதி விசாரணைக்கு வரவுள்ளமை குறிப்பிடத்தக்கது."}