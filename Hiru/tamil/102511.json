{"Header": "தமிழகத்தில் உள்ள இலங்கை அகதிகளுக்கு அனுமதிக்கப்பட்டதை விட அதிக நிவாராணம்?", "Time": "Monday, 02 February 2015 - 10:46", "Url": "http://www.hirunews.lk/tamil/102511/%E0%AE%A4%E0%AE%AE%E0%AE%BF%E0%AE%B4%E0%AE%95%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%89%E0%AE%B3%E0%AF%8D%E0%AE%B3-%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88-%E0%AE%85%E0%AE%95%E0%AE%A4%E0%AE%BF%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%A8%E0%AE%BF%E0%AE%AF%E0%AE%AE%E0%AE%BF%E0%AE%95%E0%AF%8D%E0%AE%95%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F%E0%AE%A4%E0%AF%88-%E0%AE%B5%E0%AE%BF%E0%AE%9F-%E0%AE%85%E0%AE%A4%E0%AE%BF%E0%AE%95-%E0%AE%A8%E0%AE%BF%E0%AE%B5%E0%AE%BE%E0%AE%B0%E0%AE%BE%E0%AE%A3%E0%AE%AE%E0%AF%8D", "Content": "தமிழ் நாட்டு அரசாங்கமானது அங்குள்ள இலங்கை அகதிகளுக்கு மத்திய அரசினால் அனுமதிக்கப்பட்டதை விட அதிக நிவாரண தொகையை வழங்கி வருவதாக இந்திய ஊடகங்கள் சில செய்தி வெளியிட்டுள்ளன. இது தொடர்பில் அரசின் சிரேஷ்ட உறுப்பினர்களை உள்ளடக்கிய குழுவொன்று , ஊழியர் , பொதுமக்கள் குறைகள், சட்டம் மற்றும் நீதித்துறை தொடர்பான நாடாளுமன்ற நிலையியற் குழுவிடம் அறிவித்துள்ளதாக அவ்வூடகங்கள் சுட்டிக்காட்டியுள்ளன. மேலும் அகதி முகாம்களை பராமரிக்கும் ஊழியர்களின் எண்ணிக்கையை குறைப்பது தொடர்பில் மத்திய அரசின் முடிவு தொடர்பிலும் மேற்படி குழுவுக்கு , அதிகாரிகளால் தெளிவுபடுத்தப்பட்டுள்ள து. சுதர்சன நாச்சியப்பன் தலைமையிலான மேற்படி நாடாளுமன்றக் குழுவில் கே.டி.எஸ்.துள்சி, வரபிரசாத் ராவ் உள்ளிட்ட 7 உறுப்பினர்கள் அங்கம் வகிக்கின்றனர். இவர்கள் தமிழகத்தில் உள்ள இலங்கை அகதிகள், அவரது வாழ்வாதாரம், அவர்கள் தமது சொந்த நாட்டுக்கு திரும்ப ஆர்வமாக உள்ளனரா உள்ளிட்டவை தொடர்பில் ஆராய்ந்துள்ளமை குறிப்பிடத்தக்கது."}