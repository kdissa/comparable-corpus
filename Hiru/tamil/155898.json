{"Header": "வடகொரிய அதிபரின் சகோதரர் கொலை : சந்தேகநபரை நாடுகடத்த மலேசியா முடிவு...", "Time": "Thursday, 02 March 2017 - 20:35", "Url": "http://www.hirunews.lk/tamil/155898/%E0%AE%B5%E0%AE%9F%E0%AE%95%E0%AF%8A%E0%AE%B0%E0%AE%BF%E0%AE%AF-%E0%AE%85%E0%AE%A4%E0%AE%BF%E0%AE%AA%E0%AE%B0%E0%AE%BF%E0%AE%A9%E0%AF%8D-%E0%AE%9A%E0%AE%95%E0%AF%8B%E0%AE%A4%E0%AE%B0%E0%AE%B0%E0%AF%8D-%E0%AE%95%E0%AF%8A%E0%AE%B2%E0%AF%88-%E0%AE%9A%E0%AE%A8%E0%AF%8D%E0%AE%A4%E0%AF%87%E0%AE%95%E0%AE%A8%E0%AE%AA%E0%AE%B0%E0%AF%88-%E0%AE%A8%E0%AE%BE%E0%AE%9F%E0%AF%81%E0%AE%95%E0%AE%9F%E0%AE%A4%E0%AF%8D%E0%AE%A4-%E0%AE%AE%E0%AE%B2%E0%AF%87%E0%AE%9A%E0%AE%BF%E0%AE%AF%E0%AE%BE-%E0%AE%AE%E0%AF%81%E0%AE%9F%E0%AE%BF%E0%AE%B5%E0%AF%81", "Content": "வடகொரிய தலைவரின் சகோதரரான கிம் ஜோங் - நாமின் மரணம் குறித்து கைது செய்யப்பட்ட வடகொரியாவைச் சேர்ந்த சந்தேகத்துக்குரியவர் விடுவிக்கப்பட்டு நாடு கடத்தப்படுவார் என மலேசிய அதிகாரிகள் தெரிவித்துள்ளனர். சம்பவம் தொடர்பில் கைதுசெய்யப்பட்ட ரி ஜோங் சோல் என்பவருக்கு எதிராக குற்றஞ்சாட்ட போதுமான ஆதாரங்கள் இல்லாத காரணத்தால் அவர் விடுவிக்கப்படுகிறார் எனத் தெரிவிக்கப்பட்டுள்ளது. கடந்த மாதம் வட கொரிய தலைவரின் சகோதரர் ஒருவர்  உயிரிழந்தார். இது தொடர்பாக இரு பெண்கள் மீது கொலைக் குற்றச்சாட்டு பதிவு செய்யப்பட்டுள்ளது. மேலும் குறித்த மரணத்துடன் தொடர்புடையதாக கூறப்படும் தூதரக அதிகாரி ஒருவர் உட்பட வடகொரியாவைச் சேர்ந்த சிலரை சந்தேகத்தின் பேரில் தேடி வருவதாகவும் தெரிவிக்கப்பட்டுள்ளது."}