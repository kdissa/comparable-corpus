{"Header": "ஈரானில் அரசியல் ரீதியான குழப்பத்தை ஏற்படுத்துவதற்காக எதிரிகள் முயற்சி", "Time": "Tuesday, 02 January 2018 - 19:05", "Url": "http://www.hirunews.lk/tamil/179974/%E0%AE%88%E0%AE%B0%E0%AE%BE%E0%AE%A9%E0%AE%BF%E0%AE%B2%E0%AF%8D-%E0%AE%85%E0%AE%B0%E0%AE%9A%E0%AE%BF%E0%AE%AF%E0%AE%B2%E0%AF%8D-%E0%AE%B0%E0%AF%80%E0%AE%A4%E0%AE%BF%E0%AE%AF%E0%AE%BE%E0%AE%A9-%E0%AE%95%E0%AF%81%E0%AE%B4%E0%AE%AA%E0%AF%8D%E0%AE%AA%E0%AE%A4%E0%AF%8D%E0%AE%A4%E0%AF%88-%E0%AE%8F%E0%AE%B1%E0%AF%8D%E0%AE%AA%E0%AE%9F%E0%AF%81%E0%AE%A4%E0%AF%8D%E0%AE%A4%E0%AF%81%E0%AE%B5%E0%AE%A4%E0%AE%B1%E0%AF%8D%E0%AE%95%E0%AE%BE%E0%AE%95-%E0%AE%8E%E0%AE%A4%E0%AE%BF%E0%AE%B0%E0%AE%BF%E0%AE%95%E0%AE%B3%E0%AF%8D-%E0%AE%AE%E0%AF%81%E0%AE%AF%E0%AE%B1%E0%AF%8D%E0%AE%9A%E0%AE%BF", "Content": "ஈரானில் அரசியல் ரீதியான குழப்பத்தை ஏற்படுத்துவதற்காக எதிரிகள் முயற்சித்து வருவதாக, அந்த நாட்டின் உயரியத் தலைவர் அயோதுல்லா அலி கமேனி தெரிவித்துள்ளார். கடந்த வாரம் மத்திய ஈரானில் இடம்பெற்ற பாரிய ஆர்ப்பாட்டத்தின் போது, பாதுகாப்பு தரப்பினருக்கும், ஆர்ப்பாட்டக் காரர்களுக்கும் இடையில் மோதல் ஏற்பட்டது. இதில் 22 பேர் பலியாகினர். இந்த சம்பவத்துக்குப் பின்னர் முதன்முறையாக பொதுவுரையை வழங்கிய அயோதுல்லா, இந்த கருத்தை வெளியிட்டுள்ளார். 2009ம் ஆண்டு ஜனாதிபதி தேர்தலின் பின்னர் ஈரானில் நடத்தப்படும் மிகப்பெரிய ஆர்ப்பாட்டமாக இது அமைகிறது. இந்த ஆர்ப்பாட்டத்தை அடுத்து தெஹ்ரான் மாகாணத்தில் கடந்த சில நாட்களில் 450க்கும் அதிகமானவர்கள் கைதாகியுள்ளனர். நாட்டை குழப்பும் நோக்கில் இந்த போராட்டம் நடத்தப்படுவதாக அந்த நாட்டின் அரசாங்கம் தெரிவித்து வருகிறது. எவ்வாறாயினும் இந்த போராட்டத்துக்கு அமெரிக்கா ஆதரவை வெளிப்படுத்தியுள்ளமை குறிப்பிடத்தக்கது."}