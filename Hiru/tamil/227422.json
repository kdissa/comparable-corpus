{"Header": "நாட்டின் அபிவிருத்திக்காக நிதியை பெறும் 3 முறைமைகள் தம்மிடம் உள்ளன", "Time": "Saturday, 02 November 2019 - 7:43", "Url": "http://www.hirunews.lk/tamil/227422/%E0%AE%A8%E0%AE%BE%E0%AE%9F%E0%AF%8D%E0%AE%9F%E0%AE%BF%E0%AE%A9%E0%AF%8D-%E0%AE%85%E0%AE%AA%E0%AE%BF%E0%AE%B5%E0%AE%BF%E0%AE%B0%E0%AF%81%E0%AE%A4%E0%AF%8D%E0%AE%A4%E0%AE%BF%E0%AE%95%E0%AF%8D%E0%AE%95%E0%AE%BE%E0%AE%95-%E0%AE%A8%E0%AE%BF%E0%AE%A4%E0%AE%BF%E0%AE%AF%E0%AF%88-%E0%AE%AA%E0%AF%86%E0%AE%B1%E0%AF%81%E0%AE%AE%E0%AF%8D-3-%E0%AE%AE%E0%AF%81%E0%AE%B1%E0%AF%88%E0%AE%AE%E0%AF%88%E0%AE%95%E0%AE%B3%E0%AF%8D-%E0%AE%A4%E0%AE%AE%E0%AF%8D%E0%AE%AE%E0%AE%BF%E0%AE%9F%E0%AE%AE%E0%AF%8D-%E0%AE%89%E0%AE%B3%E0%AF%8D%E0%AE%B3%E0%AE%A9", "Content": "நாட்டைக் கட்டியெழுப்புவதற்கு அவசியமான நிதியை பெற்றுக்கொள்வதற்கான 3 வழிமுறைகள் தம்மிடம் உள்ளதாக தேசிய மக்கள் சக்தியின் ஜனாதிபதி வேட்பாளர் அநுரகுமார திஸாநாயக்க தெரிவித்துள்ளார். சிலாபத்தில் இடம்பெற்ற தேர்தல் பிரசாரக் கூட்டத்தில் கலந்துகொண்டு உரையாற்றியபோது அவர் இதனைத் தெரிவித்துள்ளார். சட்டத்தின் ஆட்சி, ஊழல் - மோசடியற்ற ஆட்சி மற்றும் மோதல் - யுத்தமற்ற மக்களின் பாதுகாப்பு கட்யெழுப்பப்பட்ட நாடு அவசியமாகும். இந்த மூன்றின் அடிப்படையில் இலங்கையை கட்டியெழுப்பும் உறுதிப்பாட்டை தாம் வழங்குவதாக அநுரகுமார திஸாநயாக்க தெரிவித்துள்ளார். இவற்றை செயற்படுத்துவதற்கு, ஊழல் - மோசடியை நிறுத்த வேண்டும். பொருளாதார மேம்பாட்டின்மூலம் அரசாங்கத்திற்கு வருமானம் கிடைக்கும். அத்தியாவசியமாக விடயங்கள் தொடர்பில் கடனைப் பெற்றுக்கொள்ள முடியும். எனவே, நாட்டைக் கட்டியெழுப்புவதற்கு நிதியை எவ்வாறு பெற்றுக்கொள்வது என்ற விடயத்தில் எவரும் சந்தேகம்கொள்ள அவசியமில்லை என அநுரகுமார திஸாநாயக்க குறிப்பிட்டுள்ளார்."}