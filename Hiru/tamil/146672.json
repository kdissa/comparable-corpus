{"Header": "அநுராதபுரத்தில் இடம்பெற்ற வாகன விபத்தில் பெண்ணொருவர் பலி...", "Time": "Wednesday, 02 November 2016 - 17:36", "Url": "http://www.hirunews.lk/tamil/146672/%E0%AE%85%E0%AE%A8%E0%AF%81%E0%AE%B0%E0%AE%BE%E0%AE%A4%E0%AE%AA%E0%AF%81%E0%AE%B0%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%87%E0%AE%9F%E0%AE%AE%E0%AF%8D%E0%AE%AA%E0%AF%86%E0%AE%B1%E0%AF%8D%E0%AE%B1-%E0%AE%B5%E0%AE%BE%E0%AE%95%E0%AE%A9-%E0%AE%B5%E0%AE%BF%E0%AE%AA%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%AA%E0%AF%86%E0%AE%A3%E0%AF%8D%E0%AE%A3%E0%AF%8A%E0%AE%B0%E0%AF%81%E0%AE%B5%E0%AE%B0%E0%AF%8D-%E0%AE%AA%E0%AE%B2%E0%AE%BF", "Content": "பெண் ஒருவர் செலுத்திய மோட்டார் வாகனமொன்று மோதுண்டு மேலும் ஒரு பெண் உயிரிழந்துள்ள சம்பவம் அநுராதபுரத்தில் இடம்பெற்றுள்ளது. அநுராதபுரம் - தஹிய்யாகம சந்தியில் இடம்பெற்ற இந்த விபத்தில் உயிரிழந்துள்ளவர் ஆயுர்வேத திணைக்களத்தில் பணிபுரிந்து வந்த 49 வயதான பெண் என தெரிவிக்கப்பட்டுள்ளது. குறித்த பெண் விற்பனை நிலையமொன்றிற்கு சென்று பாதையின் எதிர்புரத்தில் நிறுத்தி வைக்கப்பட்டிருந்த மோட்டார் வாகனத்தில் ஏற முற்பட்ட போது, அதிக வேகத்தில் வந்த மற்றைய பெண் செலுத்திய மோட்டார் வாகனம் இவர் மீது மோதி இந்த விபத்து இடம்பெற்றுள்ளது. சம்பவம் தொடர்பில் மோட்டார் வாகனத்தை செலுத்திய பெண் கைது செய்யப்பட்டுள்ளதாக காவற்துறை தெரிவித்துள்ளது."}