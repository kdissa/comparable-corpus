{"Header": " இடியுடன் கூடிய மழை பொழிய கூடும் ", "Time": "Tuesday, 02 October 2018 - 7:52", "Url": "http://www.hirunews.lk/tamil/201189/%E0%AE%87%E0%AE%9F%E0%AE%BF%E0%AE%AF%E0%AF%81%E0%AE%9F%E0%AE%A9%E0%AF%8D-%E0%AE%95%E0%AF%82%E0%AE%9F%E0%AE%BF%E0%AE%AF-%E0%AE%AE%E0%AE%B4%E0%AF%88-%E0%AE%AA%E0%AF%8A%E0%AE%B4%E0%AE%BF%E0%AE%AF-%E0%AE%95%E0%AF%82%E0%AE%9F%E0%AF%81%E0%AE%AE%E0%AF%8D", "Content": "நாட்டின் பல பிரதேசங்களுக்கு இடியுடன் கூடிய மழை பொழிய கூடும் என்பதுடன் கடும் காற்றும் வீச கூடும் என வளிமண்டல திணைக்களம் எதிர்வு கூறியுள்ளது. இதனிடையே  மாத்தறை தொடக்கம் ஹம்பாந்தொடை, பொத்துவில் வரை மற்றும் புத்தளம் தொடக்கம் நீர்கொழும்பு வரை கடற் பிரதேசங்களில் காற்றின் வேகம் மணித்தியாலத்திற்கு 70 - 80 கிலோ மீட்டர் வேகத்தில் வீச கூடும் என தெரிவிக்கப்பட்டுள்ளது. இந்நிலையில், கடல் சற்று கொந்தளிப்பாக காணப்பட கூடும் என்பதன் காரணமாக மீனவர்கள் கடல் பயணிகள் சற்று அவதானமாக செயற்படுமாறு கோரப்பட்டுள்ளது. இதேவேளை புத்தளம், ஆணையிரவு மற்றும் மதவக்குளம பிரதேசத்தில் நேற்று இரவு வீசிய கடும் காற்றின் காரணமாக 100 வீடுகள் வரை சேதமாகியுள்ளன. கடும் மழையுடன் கூடிய கடும் காற்று வீசியதாக எமது செய்தியாளர் தெரிவித்தார். இந்நிலையில் இன்று மாலை பல பிரதேசங்களில் மழை பொழிய கூடும் என வளிமண்டல திணைக்களம் எதிர்வு கூறியுள்ளது."}