{"Header": "பொதுமக்களின் உதவியை கோரும் சுகாதார அமைச்சு ", "Time": "Tuesday, 02 July 2013 - 8:22", "Url": "http://www.hirunews.lk/tamil/62179/%E0%AE%AA%E0%AF%8A%E0%AE%A4%E0%AF%81%E0%AE%AE%E0%AE%95%E0%AF%8D%E0%AE%95%E0%AE%B3%E0%AE%BF%E0%AE%A9%E0%AF%8D-%E0%AE%89%E0%AE%A4%E0%AE%B5%E0%AE%BF%E0%AE%AF%E0%AF%88-%E0%AE%95%E0%AF%8B%E0%AE%B0%E0%AF%81%E0%AE%AE%E0%AF%8D-%E0%AE%9A%E0%AF%81%E0%AE%95%E0%AE%BE%E0%AE%A4%E0%AE%BE%E0%AE%B0-%E0%AE%85%E0%AE%AE%E0%AF%88%E0%AE%9A%E0%AF%8D%E0%AE%9A%E0%AF%81", "Content": "டெங்கு ஒழிப்பு செயற்பாட்டிற்கு ஒத்துழைப்பு வழங்காதவர்கள், அவர்களது தராதங்கள் பாராது தண்டிக்கப்படுவார்கள் என்று சுகாதார அமைச்சர் தெரிவித்துள்ளார். தேசிய டெங்கு ஒழிப்பு வாரத்தினை நேற்று ஆரம்பித்து வைத்த உரையாற்றும் போதே அவர் இவ்வாறு குறிப்பிட்டார். நேற்று ஆரம்பமான தேசிய டெங்கு ஒழிப்பு வாரம் எதிர்வரும் 7ஆம் திகதிவரையில் அனுஷ்டிக்கப்படவுள்ளது. அந்தவரையில் நேற்றைய தினமும் டெங்கு பெருக்கத்திற்கு ஏதுவான இடங்கள் பல சுத்தம் செய்யப்பட்டன. இந்தநிலையில், டெங்கு தொற்று பெருக்கமடைவதற்கு இடம்தராது பார்த்துக்கொள்ளுமாறு பிரதி சுகாதார அமைச்சர் லலித் திஸாநாயக பொதுமக்களிடம் கோரிக்கை விடுத்துள்ளார்."}