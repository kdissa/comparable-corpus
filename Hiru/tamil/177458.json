{"Header": "கைது செய்யப்பட்ட நபர் ஒருவர் திடீர் என உயிரிழப்பு", "Time": "Saturday, 02 December 2017 - 19:23", "Url": "http://www.hirunews.lk/tamil/177458/%E0%AE%95%E0%AF%88%E0%AE%A4%E0%AF%81-%E0%AE%9A%E0%AF%86%E0%AE%AF%E0%AF%8D%E0%AE%AF%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F-%E0%AE%A8%E0%AE%AA%E0%AE%B0%E0%AF%8D-%E0%AE%92%E0%AE%B0%E0%AF%81%E0%AE%B5%E0%AE%B0%E0%AF%8D-%E0%AE%A4%E0%AE%BF%E0%AE%9F%E0%AF%80%E0%AE%B0%E0%AF%8D-%E0%AE%8E%E0%AE%A9-%E0%AE%89%E0%AE%AF%E0%AE%BF%E0%AE%B0%E0%AE%BF%E0%AE%B4%E0%AE%AA%E0%AF%8D%E0%AE%AA%E0%AF%81", "Content": "மினுவங்கொடை காவற்துறை மூலம் கைது செய்யப்பட்ட சந்தேக நபர் ஒருவர் திடீர் என உயிரிழந்த சம்பவம் தொடர்பில் விசாரணைகள் ஆரம்பிக்கப்பட்டுள்ளன. உதவி காவற்துறை அதிகாரியின் கீழ் விசாரணைகள் ஆரம்பிக்கப்பட்டுள்ளதாக காவற்துறை ஊடக பிரிவு தெரிவித்துள்ளது. மினுவங்கொடை காவற்துறை மூலம் மினுவங்கொடை - வேகொவேவ பிரதேசத்தில் ஹெரோயின் போதை பொருள் பயன்படுத்தும் நபர்களை கைது செய்வதற்கான சுற்றிவளைப்பு ஒன்று நேற்றைய தினம் முன்னெடுக்கப்பட்டது. இதன்போது 8 பேர் கைது செய்யப்பட்டதுடன், அவர்களில் ஒருவர் சுகயீனமுற்ற நிலையில் மினுவங்கொடை மருத்துவமனையில் அனுமதிக்கப்பட்டுள்ள நிலையில் உயிரிழந்துள்ளார்."}