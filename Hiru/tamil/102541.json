{"Header": "பெற்றோரை சுட்ட 3 வயது சிறுவன்: அமெரிக்காவில் பரபரப்பு", "Time": "Monday, 02 February 2015 - 17:20", "Url": "http://www.hirunews.lk/tamil/102541/%E0%AE%AA%E0%AF%86%E0%AE%B1%E0%AF%8D%E0%AE%B1%E0%AF%8B%E0%AE%B0%E0%AF%88-%E0%AE%9A%E0%AF%81%E0%AE%9F%E0%AF%8D%E0%AE%9F-3-%E0%AE%B5%E0%AE%AF%E0%AE%A4%E0%AF%81-%E0%AE%9A%E0%AE%BF%E0%AE%B1%E0%AF%81%E0%AE%B5%E0%AE%A9%E0%AF%8D-%E0%AE%85%E0%AE%AE%E0%AF%86%E0%AE%B0%E0%AE%BF%E0%AE%95%E0%AF%8D%E0%AE%95%E0%AE%BE%E0%AE%B5%E0%AE%BF%E0%AE%B2%E0%AF%8D-%E0%AE%AA%E0%AE%B0%E0%AE%AA%E0%AE%B0%E0%AE%AA%E0%AF%8D%E0%AE%AA%E0%AF%81", "Content": "அமெரிக்காவின் நியூ மெக்சிகோவில் 3 வயது சிறுவனொருவன் தனது தாய் மற்றும் தந்தையை துப்பாக்கியால் சுட்ட சம்பவம் பெரும் பரபரப்பை ஏற்படுத்தியுள்ளது. கடந்த சனிக்கிழமை இடம்பெற்றுள்ள இச்சம்பவத்தின் போது தந்தையின் பிருஷ்டப் பகுதியை  துளைத்துக்கொண்டு சென்ற துப்பாக்கி ரவை தாயின் உடலிலும் பாய்ந்துள்ளது. வெளிநாட்டு ஊடகங்களின் தகவலின் படி தாயின் பையில் இருந்து ஐபொட்டை எடுக்கும் பொருட்டு அதனுள் கையை விட்டுள்ள சிறுவன்  அதற்குப் பதிலாக துப்பாக்கியை வெளியே எடுத்துள்ளான். பின்னர் தவறுதலாக துப்பாக்கி வெடித்துள்ளது. சூட்டுக்கு இலக்கான சிறுவனின் தாய் கர்ப்பவதியென தெரிவிக்கப்படுகின்றது. ஹோட்டலொன்றில் வைத்தே இச்சம்பவம் இடம்பெற்றுள்ளதுடன் தற்போது சிறுவனின் பெற்றோர் வைத்தியசாலையில் சிகிச்சை பெற்றுவருவதுடன் அவர்களின் உடல் நிலை தேறிவருவதாகவும் தெரிவிக்கப்படுகின்றது. மேலும் சிறுவன் பொலிஸாரின் பராமரிப்பில் உள்ளதாகவும் சர்வதேச ஊடகங்கள் தெரிவிக்கின்றன."}