{"Header": "மாகாண சபைகள் கலைக்கப்படலாம்", "Time": "Monday, 02 December 2013 - 20:05", "Url": "http://www.hirunews.lk/tamil/72604/%E0%AE%AE%E0%AE%BE%E0%AE%95%E0%AE%BE%E0%AE%A3-%E0%AE%9A%E0%AE%AA%E0%AF%88%E0%AE%95%E0%AE%B3%E0%AF%8D-%E0%AE%95%E0%AE%B2%E0%AF%88%E0%AE%95%E0%AF%8D%E0%AE%95%E0%AE%AA%E0%AF%8D%E0%AE%AA%E0%AE%9F%E0%AE%B2%E0%AE%BE%E0%AE%AE%E0%AF%8D", "Content": "மேல் மற்றும் தென் மாகாண சபைகள் இந்த மாதம் கலைக்கப்படவுள்ளதாக அரசாங்க தகவல்கள் தெரிவிக்கின்றன. இதற்கு அமைய இந்த மாகாண சபைகள் இரண்டும் இந்த மாதம் 18ஆம் திகதிக்கும் 26ஆம் திகதிகளுக்கு இடையே கலைக்கபடவுள்ளன. தேர்தல் சட்டத்திற்கு அமைய மாகாண சபை கலைக்கப்பட்டு 14 தினங்களுக்குள் தேர்தல்கள் ஆணையாளரினால் வேட்பு மனு கோரல் அரசாங்க வர்த்தமானியில் அறிவிக்கப்படும். இதன்படி ஜனவரி மாதம் முதல் வாரம் அளவில், குறித்த வர்தமானி பிரசுரம் வெளியாகலாம் என எதிர்பார்க்கப்படுகின்றது. இதன் பின்னர், 5 முதல் 7 வாரங்களில் தேர்தல் வாக்களிப்புக்கள் இடம்பெற வேண்டும். இதற்கமைய பெரும்பாலும், மேல் மாகாணம் மற்றும் தென் மாகாண சபை தேர்தல்களுக்கான வாக்களிப்புக்கள் எதிர் வரும் மார்ச் மாதம் முதலாம் திகதி அல்லது 8ஆம் திகதிகளில் இடம்பெறலாம் என அரசாங்க தகவல்கள் தெரிவிக்கின்றன. மேல் மட்டும் தென் மாகாண சபைகளுக்கான தேர்தல் வாக்களிப்புக்கள் 2003ஆம் ஆண்டு வாக்காளர் பெயர்பட்டியலுக்கு அமையவே இடம்பெறும். இதனிடையே ஊவா மாகாண சபையையும், மேல் மற்றும் தென் மாகாண சபைகளுடன் கலைப்பதற்கு அரசாங்கம் கவன் செலுத்துவதாக தகவல்கள் தெரிவிக்கின்றன."}