{"Header": "குடியரசு கட்சி கப்பம் கோருவதாக ஒபாமா குற்றச்சாட்டு ", "Time": "Wednesday, 02 October 2013 - 8:28", "Url": "http://www.hirunews.lk/tamil/68438/%E0%AE%95%E0%AF%81%E0%AE%9F%E0%AE%BF%E0%AE%AF%E0%AE%B0%E0%AE%9A%E0%AF%81-%E0%AE%95%E0%AE%9F%E0%AF%8D%E0%AE%9A%E0%AE%BF-%E0%AE%95%E0%AE%AA%E0%AF%8D%E0%AE%AA%E0%AE%AE%E0%AF%8D-%E0%AE%95%E0%AF%8B%E0%AE%B0%E0%AF%81%E0%AE%B5%E0%AE%A4%E0%AE%BE%E0%AE%95-%E0%AE%92%E0%AE%AA%E0%AE%BE%E0%AE%AE%E0%AE%BE-%E0%AE%95%E0%AF%81%E0%AE%B1%E0%AF%8D%E0%AE%B1%E0%AE%9A%E0%AF%8D%E0%AE%9A%E0%AE%BE%E0%AE%9F%E0%AF%8D%E0%AE%9F%E0%AF%81", "Content": "அமரிக்க அரசாங்க நிர்வாகத்தை மீள இயக்குவதற்காக தாம், சுகாதார சட்டமூலத்துக்கான கையொப்பத்தை செயலிழக்கச்செய்யும் குடியரசுக்கட்சியினரின் செயற்பாட்டை அனுமதிக்கப்போவதில்லை என்று அமரிக்க ஜனாதிபதி பெரெக் ஒபாமா அறிவித்துள்ளார். அமரிக்காவின் புதிய வரவுசெலவுத்திட்டத்தை காங்கிரஸின் இரண்டு சபைகளும் ஏற்றுக்கொள்ளாமையால்,அமரிக்க அரசாங்கம் மூடும் நிலைக்கு உள்ளாகியுள்ளது. இதற்காக ஜனாதிபதி ஒபாமா முன்வைத்த சுகாதார சட்டமூலம் விலக்கிக்கொள்ளப்படவேண்டும் என்று குடியரசுக்கட்சியினர் கோரிக்கை விடுத்துள்ளனர். எனினும் இதனை ஒபாமா, குடியரசுக்கட்சியினர் தம்மிடம் கப்பம் கோருவதாக விமர்சித்துள்ளார். அமரிக்க மக்களுக்காக அறிமுகப்படுத்தப்பட்டுள்ள புதிய காப்புறுதி முறைக்கு குடியரசுக்கட்சியினர் ஆதரவளிக்க மறுப்பதாகவும் ஒபாமா குற்றம் சுமத்தியுள்ளார். அமரிக்காவின் புதிய வருடத்துக்கான வரவுசெலவுத்திட்டத்துக்கு அங்கீகாரம் கிடைக்காமையால், சுமார் 7 லட்சம் பணியாளர்கள், கொடுப்பனவு அற்ற விடுமுறைக்கு உள்ளாகியுள்ளனர். தேசிய பூங்காக்கள், நூதனசாலை, மற்றும் பல கட்டிடங்கள் மூடப்பட்டுள்ளன. இந்தநிலையில் காங்கிரஸ் தமது வரவுசெலவுத்திட்டத்துக்கு ஆதரவளித்து, வரவுசெலவுத்திட்டத்தை நிறைவேற்றவேண்டும் என்று ஒபாமா கோரியுள்ளார். கொடுப்பனவுகளை செலுத்தி, அமரிக்காவின் பொருளாதார மூடலை முடிவுக்கு கொண்டு வருமாறும் அவர் கேட்டுள்ளார்."}