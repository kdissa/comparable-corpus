{"Header": "இராணுவத்தினருக்கு பதிலாக காவல்துறையினர்", "Time": "Monday, 02 May 2016 - 19:52", "Url": "http://www.hirunews.lk/tamil/132253/%E0%AE%87%E0%AE%B0%E0%AE%BE%E0%AE%A3%E0%AF%81%E0%AE%B5%E0%AE%A4%E0%AF%8D%E0%AE%A4%E0%AE%BF%E0%AE%A9%E0%AE%B0%E0%AF%81%E0%AE%95%E0%AF%8D%E0%AE%95%E0%AF%81-%E0%AE%AA%E0%AE%A4%E0%AE%BF%E0%AE%B2%E0%AE%BE%E0%AE%95-%E0%AE%95%E0%AE%BE%E0%AE%B5%E0%AE%B2%E0%AF%8D%E0%AE%A4%E0%AF%81%E0%AE%B1%E0%AF%88%E0%AE%AF%E0%AE%BF%E0%AE%A9%E0%AE%B0%E0%AF%8D", "Content": "இராணுவத்தினருக்குப் பதிலாக முன்னாள் ஜனாதிபதி மகிந்த ராஜபக்சவின்  பாதுகாப்பு பொருட்டு விசேட காவல்துறை படைப்பிரிவினர் நியமிக்கப்பட்டுள்ளர். இந்த தகவலை இராணுவ ஊடகப் பேச்சாளர் ஜயநாத் ஜயவீர தெரிவித்துள்ளார். மகிந்த ராஜபக்சவின் பாதுகாப்பு கடமையில் ஈடுபட்டிருந்த 50 இராணுவத்தினர் இன்று முதல் விலக்கிக் கொள்ளப்பட்டுள்ளதாக அவரின் ஊடகப்பிரிவு குறிப்பிட்டுள்ளது. முன்னாள் ஜனாதிபதி மகிந்த ராஜபக்சவின் பாதுகாப்பிற்காக இதுவரை காலமும் 102 இராணுவத்தினர் பணியில் அமர்த்தப்பட்டிருந்தனர். இவர்களில் 50 பேர் நீக்கப்பட்டு அதற்குப் பதிலாக விசேட பிரமுகர்களுக்கான பயிற்றப்பட்ட காவல்துறையினர் இணைக்கப்பட்டுள்ளதாகவும் இராணுவ ஊடகப் பேச்சாளர் தெரிவித்துள்ளார். எனினும், பயங்கரவாதத்தை ஒழித்தமைக்காக உயிர் அச்சுறுத்தலை எதிர்நோக்கியுள்ள மகிந்த ராஜபக்சவின் பாதுகாப்பில் ஈடுபட்டிருந்த இராணுவத்தினர் நீக்கப்பட்டு அதற்குப் பதிலாக சாதாரண காவல்துறையினர் பணியில் ஈடுபட்டுள்ளதாக மகிந்த ராஜபக்சவின் ஊடகப்பிரிவு குற்றம் சுமத்தியுள்ளது."}