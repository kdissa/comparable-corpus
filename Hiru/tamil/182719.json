{"Header": "ஆயிரத்து 200 முறைப்பாடுகள் ", "Time": "Friday, 02 February 2018 - 16:31", "Url": "http://www.hirunews.lk/tamil/182719/%E0%AE%86%E0%AE%AF%E0%AE%BF%E0%AE%B0%E0%AE%A4%E0%AF%8D%E0%AE%A4%E0%AF%81-200-%E0%AE%AE%E0%AF%81%E0%AE%B1%E0%AF%88%E0%AE%AA%E0%AF%8D%E0%AE%AA%E0%AE%BE%E0%AE%9F%E0%AF%81%E0%AE%95%E0%AE%B3%E0%AF%8D", "Content": "தேர்தல் சட்டங்களை மீறியமை மற்றும் வன்முறைகளுடன் தொடர்புடைய ஆயிரத்து 200 முறைப்பாடுகள் இதுவரையில் கிடைக்கப்பெற்றுள்ளதாக தேர்தல் செயலகம் தெரிவித்துள்ளது. அவற்றுள் ஆயிரத்து 126 முறைப்பாடுகள் தேர்தல் சட்டமீறல்கள் தொடர்பானதாகவும், 74 முறைப்பாடுகள் தேர்தல் வன்முறை தொடர்பானதாகவும் காணப்படுகின்றன. அத்துடன், 282 முறைப்பாடுகள் சட்டவிரோதமான சுவரொட்டிகள் மற்றும் கட்டவுட்கள் குறித்தாகும் எனவும் தேர்தல்கள் செயலகம் குறிப்பிட்டுள்ளது. அதிக முறைப்பாடுகளாக 248 முறைப்பாடுகள் கொழும்பு மாவட்டத்தில் இருந்து கிடைக்கப்பெற்றுள்ளது. அதேவேளை, குறைந்தளவான முறைப்பாடுகள் வட மாகாணத்தில் இருந்து கிடைக்கப்பெற்றுள்ளதாகவும் தேர்தல்கள் செயலகம் குறிப்பிட்டுள்ளது. தேர்தல் முறைப்பாடுகளுக்கு அமைய கடந்த மாதம் 9ஆம் திகதியில் இருந்து இதுவரையிலான காலப்பகுதியில் 91 பேர் கைது செய்யப்பட்டுள்ளனர். அவர்கள் 17 பேர் வேட்பாளர்கள் என காவல்துறை தலைமையகம் குறிப்பிட்டுள்ளது."}