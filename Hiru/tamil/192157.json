{"Header": "சீனா ஏவுகணைகளை நிலைநிறுத்துவதாக குற்றச்சாட்டு..", "Time": "Saturday, 02 June 2018 - 15:50", "Url": "http://www.hirunews.lk/tamil/192157/%E0%AE%9A%E0%AF%80%E0%AE%A9%E0%AE%BE-%E0%AE%8F%E0%AE%B5%E0%AF%81%E0%AE%95%E0%AE%A3%E0%AF%88%E0%AE%95%E0%AE%B3%E0%AF%88-%E0%AE%A8%E0%AE%BF%E0%AE%B2%E0%AF%88%E0%AE%A8%E0%AE%BF%E0%AE%B1%E0%AF%81%E0%AE%A4%E0%AF%8D%E0%AE%A4%E0%AF%81%E0%AE%B5%E0%AE%A4%E0%AE%BE%E0%AE%95-%E0%AE%95%E0%AF%81%E0%AE%B1%E0%AF%8D%E0%AE%B1%E0%AE%9A%E0%AF%8D%E0%AE%9A%E0%AE%BE%E0%AE%9F%E0%AF%8D%E0%AE%9F%E0%AF%81", "Content": "அண்டை நாடுகளை அச்சுறுத்தும் நோக்கில் சர்ச்சைக்குரிய தென் சீன கடற் பிராந்தியத்தில் சீனா ஏவுகணைகளை நிலைநிறுத்துவதாக அமெரிக்க பாதுகாப்புச் செயலாளர் ஜேம்ஸ் மெட்டீஸ்  குற்றம் சுமத்தியுள்ளார். சிங்கப்பூரில் வைத்து இதனைத் தெரிவித்துள்ள அவர், பீஜிங்கின் நடவடிக்கைகள் அதன் பரந்த இலக்குகளை கேள்விக்குள்ளாக்குவதாகவும் குறிப்பிட்டுள்ளார். இதேநேரம், தென் கொரியாவில் அமெரிக்கப் படையினர் நிலைகொண்டுள்ளமை பிரச்சினை குறித்து அமெரிக்க மற்றும் வட கொரிய தலைவர்களுக்கு இடையில் இடம்பெறவுள்ள சந்திப்பில் பேசப்படாது என்றும் அவர் தெரிவித்துள்ளார். கொரிய தீபகற்பத்தில் ஆணுஆயுதங்களை முழுமையாக கலைவதே அமெரிக்காவின் தேவை என்றும் அமெரிக்க பாதுகாப்பு செயலாளர் கூறியுள்ளார். இதேநேரம், சிங்கப்பூருக்கு பயணம் மேற்கொண்டுள்ள இந்தியப் பிரதமர் நரேந்திர மோடி, அமெரிக்கா பாதுகாப்பு செயலாளரை சந்தித்துள்ளார். இதன்போது இந்திய மற்றும் அமெரிக்க பாதுகாப்பு குறித்து பேச்சுவார்த்தை நடத்தப்பட்டதாக இந்திய ஊடகங்கள் தெரிவித்துள்ளன."}