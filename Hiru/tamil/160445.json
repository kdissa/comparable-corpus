{"Header": "நீரில் மூழ்கி காணாமல் போன இளைஞரின் சடலம் மீட்பு – படங்கள்", "Time": "Tuesday, 02 May 2017 - 17:00", "Url": "http://www.hirunews.lk/tamil/160445/%E0%AE%A8%E0%AF%80%E0%AE%B0%E0%AE%BF%E0%AE%B2%E0%AF%8D-%E0%AE%AE%E0%AF%82%E0%AE%B4%E0%AF%8D%E0%AE%95%E0%AE%BF-%E0%AE%95%E0%AE%BE%E0%AE%A3%E0%AE%BE%E0%AE%AE%E0%AE%B2%E0%AF%8D-%E0%AE%AA%E0%AF%8B%E0%AE%A9-%E0%AE%87%E0%AE%B3%E0%AF%88%E0%AE%9E%E0%AE%B0%E0%AE%BF%E0%AE%A9%E0%AF%8D-%E0%AE%9A%E0%AE%9F%E0%AE%B2%E0%AE%AE%E0%AF%8D-%E0%AE%AE%E0%AF%80%E0%AE%9F%E0%AF%8D%E0%AE%AA%E0%AF%81-%E0%AE%AA%E0%AE%9F%E0%AE%99%E0%AF%8D%E0%AE%95%E0%AE%B3%E0%AF%8D", "Content": "திம்புல - கொத்மலை ஆற்றில் நீராடச் சென்று நீரில் மூழ்கி காணாமல் போன நபரின் சடலம் மீட்கப்பட்டுள்ளது. திம்புல காவற்துறை மற்றும் நுவரெலிய காவற்துறையினதும் உயிர் பாதுகாப்பு பிரிவின் உதவியுடன் இன்று காலை குறித்த சடலம் மீட்கப்பட்டுள்ளதாக எமது செய்தியாளர் குறிப்பிட்டுள்ளார். இவ்வாறு உயிரிழந்துள்ளவர் திம்புல பிரதேசத்தை சேர்ந்த 20 வயதான இளைஞர் என தெரியவந்துள்ளது. அவர் நேற்று காலை மேலும் சிலருடன் நீராடச் சென்ற போதே இந்த அனர்த்தத்திற்கு முகம் கொடுத்துள்ளார். அவர்கள் நீராடிய பகுதியில் இருந்த குழியொன்றில் இருந்து இந்த சடலம் மீட்கப்பட்டுள்ளதாக எமது செய்தியாளர் தெரிவித்துள்ளார்."}