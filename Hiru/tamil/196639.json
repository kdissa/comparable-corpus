{"Header": "சிறுத்தைகள் கொலை – சந்தேக நபர் கைது", "Time": "Thursday, 02 August 2018 - 15:50", "Url": "http://www.hirunews.lk/tamil/196639/%E0%AE%9A%E0%AE%BF%E0%AE%B1%E0%AF%81%E0%AE%A4%E0%AF%8D%E0%AE%A4%E0%AF%88%E0%AE%95%E0%AE%B3%E0%AF%8D-%E0%AE%95%E0%AF%8A%E0%AE%B2%E0%AF%88-%E0%AE%9A%E0%AE%A8%E0%AF%8D%E0%AE%A4%E0%AF%87%E0%AE%95-%E0%AE%A8%E0%AE%AA%E0%AE%B0%E0%AF%8D-%E0%AE%95%E0%AF%88%E0%AE%A4%E0%AF%81", "Content": "பிபில - நில்கல வனப்பகுதியில் இலங்கைக்குரிய மூன்று சிறுத்தைகளுக்கு விஷம் கொடுத்து கொலை செய்த சம்பவம் தொடர்பில் சந்தேக நபரொருவர் கைது செய்யப்பட்டுள்ளார். இங்கினியாகல பிரதேசத்தை சேர்ந்த நபரொருவரே வனவிலங்கு அதிகாரிகளால் இன்று கைது செய்யப்பட்டுள்ளார். சந்தேக நபர் பிபில நீதவான் நீதிமன்றத்தில் முன்னிலைப்படுத்தப்பட்ட பின்னர் ஒரு லட்சம் ரூபாய் பெறுமதியான சரீர பிணையில் விடுவிக்கப்பட்டுள்ளார். இதனுடன் எதிர்வரும் 23 ஆம் திகதி குறித்த வழக்கு மீண்டும் விசாரணைக்கு எடுத்துக்கொள்ளப்படவுள்ள நிலையில், அன்றைய தினம் இது சம்பந்தமான விரிவான விசாரணைகளை மேற்கொண்டு அறிக்கையொன்றை சமர்ப்பிக்குமாறு நீதவான் உத்தரவிட்டுள்ளார்."}