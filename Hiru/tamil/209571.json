{"Header": "சடலங்களை  கொண்டுவருவதில் தாமதம் ஏற்படும்", "Time": "Saturday, 02 February 2019 - 13:58", "Url": "http://www.hirunews.lk/tamil/209571/%E0%AE%9A%E0%AE%9F%E0%AE%B2%E0%AE%99%E0%AF%8D%E0%AE%95%E0%AE%B3%E0%AF%88-%E0%AE%95%E0%AF%8A%E0%AE%A3%E0%AF%8D%E0%AE%9F%E0%AF%81%E0%AE%B5%E0%AE%B0%E0%AF%81%E0%AE%B5%E0%AE%A4%E0%AE%BF%E0%AE%B2%E0%AF%8D-%E0%AE%A4%E0%AE%BE%E0%AE%AE%E0%AE%A4%E0%AE%AE%E0%AF%8D-%E0%AE%8F%E0%AE%B1%E0%AF%8D%E0%AE%AA%E0%AE%9F%E0%AF%81%E0%AE%AE%E0%AF%8D", "Content": "ஆபிரிக்காவின் மாலி இராச்சியத்தில் அமைதி காக்கும் பணியில் ஈடுபட்டிருந்தபோது குண்டுத் தாக்குதலுக்கு இலக்காகி பலியான இரண்டு இராணுவத்தினரின் சடலங்களை இலங்கைக்கு கொண்டுவருவதில் தாமதம் ஏற்படும் என இராணுவம் தெரிவித்துள்ளது. குறித்த சடலங்களை இன்றைய தினம் நாட்டுக்கு கொண்டுவர திட்டமிட்டிருந்தபோதும், அதில் தாமதம் ஏற்பட்டுள்ளதாக இராணுவம் தெரிவித்துள்ளது. மாலியில் அமைதிகாக்கும் பணியில் ஈடுபட்டிருந்தபோது கடந்த மாதம் 25 ஆம் திகதி மேற்கொள்ளப்பட்ட குண்டுத் தாக்குதலில் இரண்டு இலங்கை இராணுவத்தினர் பலியாகினர். குறித்த தாக்குதலில் மேஜர் ஜெயவிக்ரம, சார்ஜன்ட் விஜேகுமார ஆகியோர் உயிரிழந்ததுடன், மேலும் ஆறு படையினர் காயமடைந்தனர். இந்தத் தாக்குதலுக்கு ஐக்கிய நாடுகள் சபை கண்டனம் வெளியிட்டிருந்தமை குறிப்பிடத்தக்கது."}