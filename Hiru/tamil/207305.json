{"Header": "புதிய வருடத்தின் முதலாவது அமைச்சரவை கூட்டம் ஆரம்பம்", "Time": "Wednesday, 02 January 2019 - 11:54", "Url": "http://www.hirunews.lk/tamil/207305/%E0%AE%AA%E0%AF%81%E0%AE%A4%E0%AE%BF%E0%AE%AF-%E0%AE%B5%E0%AE%B0%E0%AF%81%E0%AE%9F%E0%AE%A4%E0%AF%8D%E0%AE%A4%E0%AE%BF%E0%AE%A9%E0%AF%8D-%E0%AE%AE%E0%AF%81%E0%AE%A4%E0%AE%B2%E0%AE%BE%E0%AE%B5%E0%AE%A4%E0%AF%81-%E0%AE%85%E0%AE%AE%E0%AF%88%E0%AE%9A%E0%AF%8D%E0%AE%9A%E0%AE%B0%E0%AE%B5%E0%AF%88-%E0%AE%95%E0%AF%82%E0%AE%9F%E0%AF%8D%E0%AE%9F%E0%AE%AE%E0%AF%8D-%E0%AE%86%E0%AE%B0%E0%AE%AE%E0%AF%8D%E0%AE%AA%E0%AE%AE%E0%AF%8D", "Content": "புதிய வருடத்தின் முதலாவது அமைச்சரவை கூட்டம் ஜனாதிபதி செயலகத்தில் ஜனாதிபதி மைத்தரிபால சிறிசேன தலைமையில் தற்சமயம் ஆரம்பமாகியுள்ளது. இந்த வருடத்திற்கான பாதீட்டை தயாரிப்பதற்கான அமைச்சரவையின் அனுமதியை நீதியமைச்சர் இதன்போது பெற்றுக்கொள்ளவுள்ளார். கடந்த வருடம் ஒக்டோபர் மாதம் ஏற்பட்ட அரசியல் மாற்றத்தை அடுத்து, கடந்த டிசம்பர் மீண்டும் ஐக்கிய தேசிய முன்னணி அரசாங்கம் பதவியேற்றுக் கொண்டது. இதன்படி 29 பேர் கொண்ட அமைச்சரவை நியமிக்கப்பட்டு, அமைச்சுக்களுக்கான பொறுப்புகள் மற்றும் நிறுவனங்கள் குறித்த வர்த்தமானி வெளியாக்கப்பட்டுள்ளது. இதன்பின்னர் இடம்பெறும் முதலாவது அமைச்சரவைக் கூட்டம் இதுவாகும்."}