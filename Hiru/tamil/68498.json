{"Header": "ரோமர் காலத்தில் வாழ்ந்த மனிதர்களின் எச்சங்கள்", "Time": "Wednesday, 02 October 2013 - 20:09", "Url": "http://www.hirunews.lk/tamil/68498/%E0%AE%B0%E0%AF%8B%E0%AE%AE%E0%AE%B0%E0%AF%8D-%E0%AE%95%E0%AE%BE%E0%AE%B2%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%B5%E0%AE%BE%E0%AE%B4%E0%AF%8D%E0%AE%A8%E0%AF%8D%E0%AE%A4-%E0%AE%AE%E0%AE%A9%E0%AE%BF%E0%AE%A4%E0%AE%B0%E0%AF%8D%E0%AE%95%E0%AE%B3%E0%AE%BF%E0%AE%A9%E0%AF%8D-%E0%AE%8E%E0%AE%9A%E0%AF%8D%E0%AE%9A%E0%AE%99%E0%AF%8D%E0%AE%95%E0%AE%B3%E0%AF%8D", "Content": "லண்டன் குரொய்ரெயில் வேலைத்திட்டத்தில் பணியாற்றுகின்ற புவிசரிதவியலாளர்கள் ரோமர் காலத்தில் வாழந்த மனிதர்களின் எச்சங்களை மீட்டுள்ளனர். இவ்வாறு 20 எச்சங்கள் மீட்கப்பட்டுள்ளதாக தெரிவிக்கப்படுகிறது. இந்த வேலைத்திட்டம் ஆரம்பிக்கப்பட்டதில் இருந்து இதுவரையில் 10 ஆயிரம் ரோமர் கால பொருட்கள் மீட்கப்பட்டுள்ளன. எனினும் மனித எச்சங்கள் மீட்கப்படுவது இதுவே முதல் முறை என்று கூறப்படுகிறது. புதிய மனித எச்சங்களை கொண்டு ரோமர் காலத்தின் வாழ்க்கை முறை குறித்த புதிய தகவல்களை பெற கூடியதாக இருக்கும் என்று தெரிவிக்கப்படுகிறது. அமெரிக்க ஜனாதிபதி பராக் ஒபாமா, பிலிப்பின்ஸ் மற்றும் மலேசியா ஆகிய நாடுகளுக்கு மேற்கொள்ள திட்டமிட்டிருந்த பயணங்களை ரத்து செய்துள்ளார். அமெரிக்க அரசாங்கத்தின் செயற்பாடுகள் நேற்றைய தினம் முடங்கியதைத் தொடர்ந்து இந்த பயணங்கள் ரத்து செய்யப்பட்டுள்ளதாக அமெரிக்க தகவல்கள் தெரிவிக்கின்றன. சர்வதேச குற்றவியல் தீர்ப்பாயம் கென்யாவின் சந்தேக நபர் ஒருவருக்கு எதிராக முதன்முறையாக பிடிவிராந்;தை பிறப்பித்துள்ளது. கென்யாவின் பிரதி ஜனாதிபதி வில்லியம் ரூடோவின் வழக்கில் போலியான சாட்சிகளை ஏற்பாடு செய்த ஒருவருக்கு எதிராக இந்த பிடிவிராந்து பிறப்பிக்கப்பட்டுள்ளதாக தெரிவிக்கப்படுகிறது. கென்ய பிரதி ஜனாதிபதி மீது மனிதாபிமானத்துக்கு எதிரான குற்றச்சாட்டுகள் முன்வைக்கப்பட்டு விசாரணை நடத்தப்படுகின்றமை குறிப்பிடத்தக்கது."}