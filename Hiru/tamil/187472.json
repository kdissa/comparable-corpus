{"Header": "வறட்சியை எதிர்நோக்கியுள்ள 9 மாவட்டங்கள்", "Time": "Monday, 02 April 2018 - 13:44", "Url": "http://www.hirunews.lk/tamil/187472/%E0%AE%B5%E0%AE%B1%E0%AE%9F%E0%AF%8D%E0%AE%9A%E0%AE%BF%E0%AE%AF%E0%AF%88-%E0%AE%8E%E0%AE%A4%E0%AE%BF%E0%AE%B0%E0%AF%8D%E0%AE%A8%E0%AF%8B%E0%AE%95%E0%AF%8D%E0%AE%95%E0%AE%BF%E0%AE%AF%E0%AF%81%E0%AE%B3%E0%AF%8D%E0%AE%B3-9-%E0%AE%AE%E0%AE%BE%E0%AE%B5%E0%AE%9F%E0%AF%8D%E0%AE%9F%E0%AE%99%E0%AF%8D%E0%AE%95%E0%AE%B3%E0%AF%8D", "Content": "நாட்டின் பெரும்பாலான பகுதிகளில் இன்று பிற்பகல் வேளையில் இடியுடன் கூடிய மழை பெய்வதற்கான சாத்தியம் காணப்படுவதாக காலநிலை அவதான நிலையம் எதிர்வு கூறியுள்ளது. இதனுடன் மேல், தென் மற்றும் கரையொர பிரதேசங்களில் இன்று காலை வேளை மழை பெய்யக்கூடும் என அந்த நிலையம் மேலும் குறிப்பிட்டுள்ளது. நாட்டின் பல பிரதேசங்களில் மழை பெய்தாலும் 9 மாவட்டங்களில் வறட்சி நிலவுகிறது. புத்தளம், குருநாகல், நுவரெலிய, அநுராதபுரம், பொலன்னறுவை, மன்னார், முல்லைத்தீவு, வவுனியா மற்றும் இரத்தினபுரி ஆகிய மாவட்டங்களே இவ்வாறு வறட்சியால் பாதிக்கப்பட்டுள்ளதாக அனர்த்த முகாமைத்துவ மத்திய நிலையம் குறிப்பிட்டுள்ளது. அந்த மாவட்டங்களில் ஒரு லட்சத்து 34 ஆயிரத்து 165 குடும்பங்களை சேர்ந்த 4 லட்சத்து 36 ஆயிரத்து 658 பேர் பாதிக்கப்பட்டுள்ள நிலையில், இதில் புத்தளம் மாவட்டத்தை சேர்ந்தவர்களே அதிகளவில் பாதிக்கப்பட்டுள்ளனர். அங்கு இரண்டு லட்சத்து 16 ஆயிரத்து 670 பேர் பாதிக்கப்பட்டுள்ளதாக அனர்த்த முகாமைத்துவ மத்திய நிலையம் மேலும் குறிப்பிட்டுள்ளது."}