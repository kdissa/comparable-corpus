{"Header": "பேச்சுவார்த்தைகளை நடத்துவதில் எந்தவித பயனும் இல்லை....", "Time": "Sunday, 02 June 2019 - 13:38", "Url": "http://www.hirunews.lk/tamil/217572/%E0%AE%AA%E0%AF%87%E0%AE%9A%E0%AF%8D%E0%AE%9A%E0%AF%81%E0%AE%B5%E0%AE%BE%E0%AE%B0%E0%AF%8D%E0%AE%A4%E0%AF%8D%E0%AE%A4%E0%AF%88%E0%AE%95%E0%AE%B3%E0%AF%88-%E0%AE%A8%E0%AE%9F%E0%AE%A4%E0%AF%8D%E0%AE%A4%E0%AF%81%E0%AE%B5%E0%AE%A4%E0%AE%BF%E0%AE%B2%E0%AF%8D-%E0%AE%8E%E0%AE%A8%E0%AF%8D%E0%AE%A4%E0%AE%B5%E0%AE%BF%E0%AE%A4-%E0%AE%AA%E0%AE%AF%E0%AE%A9%E0%AF%81%E0%AE%AE%E0%AF%8D-%E0%AE%87%E0%AE%B2%E0%AF%8D%E0%AE%B2%E0%AF%88", "Content": "ஐரோப்பிய ஒன்றியத்திடம் இருந்து எதிர்பார்க்கும் வசதி வாய்ப்புக்கள் கிடைக்க தவறும் பட்சத்தில், அதில் இருந்து பிரித்தானியா வெளியேற வேண்டும் என அமெரிக்கா தெரிவித்துள்ளது. மாறாக ஐரோப்பிய ஒன்றியத்துடன் சலுகைகள் குறித்து பேச்சுவார்த்தைகளை நடத்துவதில் எந்தவிதமான பயனும் இல்லை என அமெரிக்க ஜனாதிபதி டொனாலட் ட்ரம்ப் தெரிவித்துள்ளார். உத்தியோகபூர்வ விஜயம் ஒன்றை மேற்கொண்டு இன்று பிருத்தானியா செல்லும் அவர், 'சண்டே ரைம்ஸ்' ற்கு அளித்த செவ்வியில் இதனை தெரிவித்துள்ளார். பிரெக்சிற் பேச்சுவார்த்தையின் போது பிருத்தானியா ஐரோப்பிய ஒன்றியத்தில் இருந்து வெளியேறும் பட்சத்தில் 39 பில்லியன் ஸ்ரேலின் பவுண்சை செலுத்த வேண்டும் என்ற நிபந்தனையை பிருத்தானியா ஏற்றுக்கொள்ளக் கூடாது எனவும் அவர் வலியுறுத்தியுள்ளார். ஐரோப்பிய ஒன்றியத்தில் இருந்து பிருத்தானியா வெளியேறுவதன் காரணமாக பாரிய வர்த்தக பின்னடைவு ஏற்படும் என பிருத்தானியா அஞ்ச வேண்டிய அவசியம் இல்லை என அவர் தெரிவித்தார். மாற்று நடவடிக்கையாக அமெரிக்காவுடன் திறந்த வர்த்தக நடவடிக்கைகளை பிருத்தானியா மேற்கொள்ள முடியும் எனவும் டொனால்ட் ட்ரம்ப் அந்த செவ்வியில் சுட்டிக்காட்டியுள்ளார். இன்று பிருத்தானியா செல்லும் அவர் பிருத்தானிய மகாராணியுடன் பிரத்தியேக பகல் போசனத்தில் கலந்து கொள்ளவுள்ளதுடன் இளவரசர் சாள்ஸ் உடன் தேநீர் விருந்திலும் கலந்து கொள்ளவுள்ளார். இது தவிர, பக்கிங்ஹாம் மாளிகையில் ராஜதந்திரிகர்களுடனான விருந்து உபசாரத்திலும் ட்ரம்ப் பங்கு கொள்கிறார் என்பது குறிப்பிடத்தக்கது."}