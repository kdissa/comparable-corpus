{"Header": "இரண்டு பேருக்கு மரணதண்டனை", "Time": "Wednesday, 02 December 2015 - 16:41", "Url": "http://www.hirunews.lk/tamil/121239/%E0%AE%87%E0%AE%B0%E0%AE%A3%E0%AF%8D%E0%AE%9F%E0%AF%81-%E0%AE%AA%E0%AF%87%E0%AE%B0%E0%AF%81%E0%AE%95%E0%AF%8D%E0%AE%95%E0%AF%81-%E0%AE%AE%E0%AE%B0%E0%AE%A3%E0%AE%A4%E0%AE%A3%E0%AF%8D%E0%AE%9F%E0%AE%A9%E0%AF%88", "Content": "கொலைக்குற்றம் ஒன்று தொடர்பில் நுவரெலியா மேல் நீதிமன்றம் இன்று இருவருக்கு மரணதண்டனை விதித்து தீர்ப்பளித்துள்ளது. லிந்துலை காவற்துறை பிரிவிற்குட்பட்ட எல்ஜின் மேல்பிரிவைச் சேர்ந்த 31 வயதான கருப்பையா முருகையா என்பவர் கொலை செய்யப்பட்ட சம்பவம் தொடர்பில் 3 பேர் மீது குற்றம் சுமத்தப்பட்டிருந்தது. கடந்த 2008ஆம் ஆண்டு ஏப்ரல் மாதம் 21 ஆம் திகதி இந்த கொலை சம்பவம் இடம்பெற்றது. 7 வருடங்களாக இந்த வழக்கு தொடர்பான விசாரணை இடம்பெற்று வந்த நிலையில், குற்றச் சுமத்தப்பட்டவர்களில் ஒருவர் மரணமானதை அடுத்து, 28 வயதான தமிழ்ச்செல்வன் நாகராஜா மற்றும் 30 வயதான ராஜேந்திரன் ரஜினிகாந்த் ஆகிய இருவருக்கும் நீதிபதி லலித் ஏக்கநாயக இன்று மரணதண்டனை தீர்ப்பளித்தார்;."}