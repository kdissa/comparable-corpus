{"Header": "பாடசாலை மாணவன் செலுத்திய உந்துருளி, பாரவூர்தியில் மோதி விபத்து – படங்கள்", "Time": "Thursday, 02 June 2016 - 15:58", "Url": "http://www.hirunews.lk/tamil/134629/%E0%AE%AA%E0%AE%BE%E0%AE%9F%E0%AE%9A%E0%AE%BE%E0%AE%B2%E0%AF%88-%E0%AE%AE%E0%AE%BE%E0%AE%A3%E0%AE%B5%E0%AE%A9%E0%AF%8D-%E0%AE%9A%E0%AF%86%E0%AE%B2%E0%AF%81%E0%AE%A4%E0%AF%8D%E0%AE%A4%E0%AE%BF%E0%AE%AF-%E0%AE%89%E0%AE%A8%E0%AF%8D%E0%AE%A4%E0%AF%81%E0%AE%B0%E0%AF%81%E0%AE%B3%E0%AE%BF-%E0%AE%AA%E0%AE%BE%E0%AE%B0%E0%AE%B5%E0%AF%82%E0%AE%B0%E0%AF%8D%E0%AE%A4%E0%AE%BF%E0%AE%AF%E0%AE%BF%E0%AE%B2%E0%AF%8D-%E0%AE%AE%E0%AF%8B%E0%AE%A4%E0%AE%BF-%E0%AE%B5%E0%AE%BF%E0%AE%AA%E0%AE%A4%E0%AF%8D%E0%AE%A4%E0%AF%81-%E0%AE%AA%E0%AE%9F%E0%AE%99%E0%AF%8D%E0%AE%95%E0%AE%B3%E0%AF%8D", "Content": "நுவரெலிய பிரதான பாதையில் குடாகம பிரதேசத்தில் இடம்பெற்ற உந்துருளி விபத்தில் பாடசாலை மாணவரொருவர் பாரிய காயங்களுக்கு உள்ளாகியிருப்பதாக தெரிவிக்கப்பட்டுள்ளது. ஹெட்டன் - கொட்டகலை பிரதேசத்தில் உள்ள பாடசாலை ஒன்றில் கல்வி பயின்று வந்த இந்த மாணவன், பாடசாலை முடிந்து உந்துருளியில் வீடு திரும்பி கொண்டிருந்த போது பாரவூர்தியொன்றில் மோதி இந்த விபத்து இடம்பெற்றுள்ளதாக எமது செய்தியாளர் தெரிவித்துள்ளார். இன்று முற்பகல் 2.30 மணியளவில் இடம்பெற்ற இந்த விபத்தில் படுகாயமடைந்த அந்த மாணவன் சிகிச்சைக்காக தற்போது டிக்ஓயா மருத்துவமனையில் அனுமதிக்கப்பட்டுள்ளார். குறித்த பாடசாலை மாணவருக்கு உந்துருளி செலுத்துவதற்கான அனுமதி பத்திரம் இல்லை என தெரியவந்தள்ளது. அதிகவேகமாக செலுத்தப்பட்ட  உந்துருளி எதிரில் வந்த பாரவூர்தியில் மோதியுள்ளதாக தெரிவிக்கப்பட்டுள்ளது. இந்த விபத்தால் உந்துருளி கடுமையாக சேதடைந்துள்ளதுடன், பாரவூர்தியின் சாரதி கைது செய்யப்பட்டுள்ளார். இந்த விபத்து தொடர்பாக திம்புல காவற்துறையினர் மேலதிக விசாரணைகளை ஆரம்பித்துள்ளனர்."}