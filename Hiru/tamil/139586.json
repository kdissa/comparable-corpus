{"Header": "மஹிந்த பேரணி - நோயாளர் காவு வண்டியை தாக்கியவர்கள் கைது...", "Time": "Tuesday, 02 August 2016 - 7:30", "Url": "http://www.hirunews.lk/tamil/139586/%E0%AE%AE%E0%AE%B9%E0%AE%BF%E0%AE%A8%E0%AF%8D%E0%AE%A4-%E0%AE%AA%E0%AF%87%E0%AE%B0%E0%AE%A3%E0%AE%BF-%E0%AE%A8%E0%AF%8B%E0%AE%AF%E0%AE%BE%E0%AE%B3%E0%AE%B0%E0%AF%8D-%E0%AE%95%E0%AE%BE%E0%AE%B5%E0%AF%81-%E0%AE%B5%E0%AE%A3%E0%AF%8D%E0%AE%9F%E0%AE%BF%E0%AE%AF%E0%AF%88-%E0%AE%A4%E0%AE%BE%E0%AE%95%E0%AF%8D%E0%AE%95%E0%AE%BF%E0%AE%AF%E0%AE%B5%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%95%E0%AF%88%E0%AE%A4%E0%AF%81", "Content": "மஹிந்த பேரணியின் போது நோயாளர் காவுகை வாகனம் ஒன்று தாக்கப்பட்டமை தொடர்பில், இரண்டு பேர் கைது செய்யப்பட்டுள்ளனர். பேராதனை காவற்துறையினரால் இந்த கைது மேற்கொள்ளப்பட்டுள்ளது. அவர்கள் ஹிந்தகல மற்றும் மெதபோவல ஆகிய பகுதிகளைச் சேர்ந்தவர்களாவர். இன்று அவர்கள் கண்டி நீதவான் நீதிமன்றத்தில் முன்னிலைப்படுத்தப்படவுள்ளதாக காவற்துறையினர் தெரிவித்துள்ளனர். கடந்த 28ம் திகதி பேராதனையில் இந்த பேரணி ஆரம்பிக்கப்பட்டபோது, கொழும்பு – கண்டி பிரதான வீதியில் வைத்து குறித்த நோயாளர் காவுகை வண்டி மீது தாக்குதல் நடத்தப்பட்டது. தாக்குதல் இடம்பெற்றபோது பதிவான காணொளி மற்றும் படங்களின் உதவியுடன் சந்தேகநபர்கள் அடையாளம் காணப்பட்டு கைது செய்யப்பட்டதாக தெரிவிக்கப்பட்டுள்ளது. இதேவேளை, இந்த பேரணிக்கு உதவியாக இரண்டு அரச வாகனங்கள் பயன்படுத்தப்பட்டன. இது தொடர்பல் கைது செய்யப்பட்டுள்ள மூன்று பேர் விளக்கமறியலில் வைக்கப்பட்டுள்ளனர்."}