{"Header": "மேலும் 50 மருந்து பொருட்களின் விலைகள் குறைக்கப்படவுள்ளன", "Time": "Monday, 02 January 2017 - 16:51", "Url": "http://www.hirunews.lk/tamil/151126/%E0%AE%AE%E0%AF%87%E0%AE%B2%E0%AF%81%E0%AE%AE%E0%AF%8D-50-%E0%AE%AE%E0%AE%B0%E0%AF%81%E0%AE%A8%E0%AF%8D%E0%AE%A4%E0%AF%81-%E0%AE%AA%E0%AF%8A%E0%AE%B0%E0%AF%81%E0%AE%9F%E0%AF%8D%E0%AE%95%E0%AE%B3%E0%AE%BF%E0%AE%A9%E0%AF%8D-%E0%AE%B5%E0%AE%BF%E0%AE%B2%E0%AF%88%E0%AE%95%E0%AE%B3%E0%AF%8D-%E0%AE%95%E0%AF%81%E0%AE%B1%E0%AF%88%E0%AE%95%E0%AF%8D%E0%AE%95%E0%AE%AA%E0%AF%8D%E0%AE%AA%E0%AE%9F%E0%AE%B5%E0%AF%81%E0%AE%B3%E0%AF%8D%E0%AE%B3%E0%AE%A9", "Content": "50 மருந்துப் பொருட்களின் விலைகளைக் குறைக்க நடவடிக்கை எடுக்கப்படவுள்ளது. மருந்துப் பொருட்களின் விலை கட்டுப்பாட்டுக் குழுவின் தலைவர் பாலித்த அபேகோன் இதனைத் தெரிவித்துள்ளார். இது தொடர்பில், மருந்து உற்பத்தி மற்றும் விநியோக நிறுவனங்களுக்கும் அரச மருத்துவ தரப்பினருக்கும் இடையில் கலந்துரையாடப்பட்டு வருவதாக அவர் குறிப்பிட்டுள்ளார். 48 அத்தியாவசிய மருந்துப் பொருட்களின் விலைகள் கடந்த ஒக்டோபர் மாதம் அரசாங்கத்தால் குறைக்கப்பட்டன. இந்த நிலையிலேயே மேலும் சில மருந்துப் பொருட்களின் விலைகள் குறைக்கப்படவுள்ளதாக தெரிவிக்கப்படுகின்றது. இதேவேளை, ஏற்கனவே விலைகள் குறைக்கப்பட்டுள்ள மருந்து பொருட்கள் தொடர்பில் எந்த முறைப்பாடுகளும் கிடைக்கப்பெறவில்லை என பாலித்த அபேகோன் குறிப்பிட்டுள்ளார்."}