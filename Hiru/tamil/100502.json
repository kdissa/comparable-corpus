{"Header": "ஆப்கானிஸ்தானில் மோட்டார் தாக்குதல்", "Time": "Friday, 02 January 2015 - 20:19", "Url": "http://www.hirunews.lk/tamil/100502/%E0%AE%86%E0%AE%AA%E0%AF%8D%E0%AE%95%E0%AE%BE%E0%AE%A9%E0%AE%BF%E0%AE%B8%E0%AF%8D%E0%AE%A4%E0%AE%BE%E0%AE%A9%E0%AE%BF%E0%AE%B2%E0%AF%8D-%E0%AE%AE%E0%AF%8B%E0%AE%9F%E0%AF%8D%E0%AE%9F%E0%AE%BE%E0%AE%B0%E0%AF%8D-%E0%AE%A4%E0%AE%BE%E0%AE%95%E0%AF%8D%E0%AE%95%E0%AF%81%E0%AE%A4%E0%AE%B2%E0%AF%8D", "Content": "ஆப்கானிஸ்தான் துருப்பினரால் மேற்கொள்ளப்பட்ட மோட்டார் தாக்குதல் காரணமாக 17 பேர் ஸ்தலத்திலேயே கொல்லப்பட்டதாக அதிகாரிகள் தெரிவித்துள்ளனர். திருமண வைபவம் இடம்பெற்றுக் கொண்டிருந்த பிரதேசத்தை நோக்கி மேற்கொள்ளப்பட்ட இந்த தாக்குதலில் கொல்லப்பட்ட அனைவரும் பெண்களும் குழந்தைகளும் என தெரிவிக்கப்பட்டுள்ளது. இது தவறுதலாக மேற்கொள்ளப்பட்டதாக குறிப்பிடப்பட்டுள்ளது. போராளிகளினால், இராணுவ காவல் அரண் ஒன்று தாக்கப்பட்டதனை அடுத்து ஆப்கானிஸ்தான் துருப்பினர் மோட்டார் தாக்குதலை சூழவுள்ள பிரதேசங்களை நோக்கி தாக்குதல் நடத்திய போதே இந்த சம்பவம் இடம்பெற்றுள்ளது. இந்த சம்பவத்துடன் தொடர்புடைய ஒரு அதிகாரியும் நான்கு சிப்பாய்களும் கைது செய்யப்பட்டு பிராந்தியத்தின் தலைநகருக்கு கொண்டு செல்லப்பட்டதாக குறிப்பிடப்பட்டுள்ளது. தலைநகர் காபூலில் நேட்டோ படையணியிடம் இருந்து உத்தியோகபூர்வமாக ஆப்கானிஸ்தான் பாதுகாப்பு படைத்தரப்பினருக்கு  கையளிக்கும் உத்தியோகபூர்வ நிகழ்வு இடம்பெற்றுக் கொண்டிருந்த வேளையில், தென் மாகாணத்தில் இந்த சம்பவம் இடம்பெற்றுள்ளது."}