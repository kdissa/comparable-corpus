{"Header": "யாழில் கோர விபத்து - 6 வயது சிறுமி உட்பட இருவர் பலி! (காணொளி)", "Time": "Tuesday, 02 January 2018 - 18:43", "Url": "http://www.hirunews.lk/tamil/179967/%E0%AE%AF%E0%AE%BE%E0%AE%B4%E0%AE%BF%E0%AE%B2%E0%AF%8D-%E0%AE%95%E0%AF%8B%E0%AE%B0-%E0%AE%B5%E0%AE%BF%E0%AE%AA%E0%AE%A4%E0%AF%8D%E0%AE%A4%E0%AF%81-6-%E0%AE%B5%E0%AE%AF%E0%AE%A4%E0%AF%81-%E0%AE%9A%E0%AE%BF%E0%AE%B1%E0%AF%81%E0%AE%AE%E0%AE%BF-%E0%AE%89%E0%AE%9F%E0%AF%8D%E0%AE%AA%E0%AE%9F-%E0%AE%87%E0%AE%B0%E0%AF%81%E0%AE%B5%E0%AE%B0%E0%AF%8D-%E0%AE%AA%E0%AE%B2%E0%AE%BF-%E0%AE%95%E0%AE%BE%E0%AE%A3%E0%AF%8A%E0%AE%B3%E0%AE%BF", "Content": "யாழ்ப்பாணம் - நீர்வேலி பகுதியில் இன்று மாலை இடம்பெற்ற விபத்தில் சிறுமி ஒருவர் உட்பட இரண்டு பேர் உயிரிழந்தனர். அத்துடன், இரண்டு பேர் காயமடைந்துள்ளதாக எமது செய்தியாளர்கள் தெரிவித்துள்ளனர். முச்சக்கரவண்டி மற்றும் ஹயேர்ஸ் ரக சிற்றுர்ந்தும் நேருக்கு நேர் மோதியதில் இந்த விபத்து நேர்ந்துள்ளது. குறித்த விபத்தில் முச்சக்கரவண்டியின் சாரதியும் அதில் பயணித்த ஆறு வயது சிறுமியும் சம்பவ இடத்திலேயே உயிரிழந்துள்ளனர். அவர்களின் சடலங்கள் யாழ்ப்பாணம் போதனா வைத்தியசாலையில் பிரேத பரிசோதனைகளுக்காக ஒப்படைக்கப்பட்டுள்ளன. இதேவேளை, காயமடைந்த இருவரும் யாழ்ப்பாண போதனா மருத்துவமனையில் அனுமதிக்கப்பட்டுள்ளனர். சம்பவம் தொடர்பான மேலதிக விசாரணைகளை கோப்பாய் காவல்துறையினர் முன்னெடுத்து வருகின்றனர்."}