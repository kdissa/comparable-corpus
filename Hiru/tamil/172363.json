{"Header": "தேங்காய்களுக்கு வர்ணம் பூசப்பட்டு விற்பனை", "Time": "Monday, 02 October 2017 - 13:12", "Url": "http://www.hirunews.lk/tamil/172363/%E0%AE%A4%E0%AF%87%E0%AE%99%E0%AF%8D%E0%AE%95%E0%AE%BE%E0%AE%AF%E0%AF%8D%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%B5%E0%AE%B0%E0%AF%8D%E0%AE%A3%E0%AE%AE%E0%AF%8D-%E0%AE%AA%E0%AF%82%E0%AE%9A%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F%E0%AF%81-%E0%AE%B5%E0%AE%BF%E0%AE%B1%E0%AF%8D%E0%AE%AA%E0%AE%A9%E0%AF%88", "Content": "சந்தையில் தற்போது தேங்காயின் விலை 100 ரூபா வரையில் அதிகரித்து விற்பனை செய்யப்படுகிறது. இந்த நிலையில் 65 ரூபாய் என்ற குறைந்த விலையில் பொதுமக்களுக்கு தேங்காய்களை விற்பனை செய்ய தெங்கு உற்பத்தி திணைக்களம் நடவடிக்கை எடுத்துள்ளது. இன்று முதல் கொழும்பு உள்ளிட்ட பல பகுதிகளில் வாகனங்களின் ஊடாக சென்று இவ்வாறு தேங்காய் விநியோகிக்கப்படுவதுடன், ஒருவர் 10 தேங்காய்கள் வரையில் கொள்வனவு செய்ய கொள்ள முடியும். அதேநேரம் குறைந்தவிலையில் குறித்த தேங்காய்களைப் பெற்று அவற்றை அதிக விலையில் விற்பனை செய்யும் வர்த்தகர்களை தடுக்கவும் நடவடிக்கை எடுக்கப்பட்டுள்ளது. இதற்காக தேங்காய்களுக்கு வர்ணம் பூசப்பட்டு விற்பனை செய்யப்படும் என்று அறிவிக்கப்பட்டுள்ளது."}