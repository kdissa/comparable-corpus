{"Header": "லலித் வீரதுங்கவிற்கு அனுமதி", "Time": "Friday, 02 March 2018 - 14:00", "Url": "http://www.hirunews.lk/tamil/184926/%E0%AE%B2%E0%AE%B2%E0%AE%BF%E0%AE%A4%E0%AF%8D-%E0%AE%B5%E0%AF%80%E0%AE%B0%E0%AE%A4%E0%AF%81%E0%AE%99%E0%AF%8D%E0%AE%95%E0%AE%B5%E0%AE%BF%E0%AE%B1%E0%AF%8D%E0%AE%95%E0%AF%81-%E0%AE%85%E0%AE%A9%E0%AF%81%E0%AE%AE%E0%AE%A4%E0%AE%BF", "Content": "முன்னாள் ஜனாதிபதி செயலாளர் லலித் வீரதுங்க வெளிநாடு செல்வதற்கு மேன்முறையீட்டு நீதிமன்றம் இன்று அனுமதி வழங்கியது. மேன்முறையீட்டு நீதிமன்றில் அவர் தாக்கல் செய்த மனு விசாரணைக்கு அழைக்கப்பட்டபோதே இந்த அனுமதி வழங்கப்பட்டுள்ளது. இதற்கமைய, இம்மாதம் 20 ஆம் திகதி முதல் அடுத்த மாதம் 30 ஆம் திகதி வரையான காலப்பகுதிக்குள் வெளிநாடு செல்ல அவருக்கு அனுமதி கிடைத்துள்ளது. மேன்முறையீட்டு நீதிமன்ற தலைமை நீதியரசர் ப்ரிதி பத்மன் சூரசேன மற்றும் நீதியரசர்களான ஷிரான் குணரத்ன ஆகியோர் முன்னிலையில் குறித்த மனு விசாரணைக்கு அழைக்கப்பட்டதாக எமது நீதிமன்ற செய்தித் தொடர்பாளர் தெரிவித்தார். முன்னதாக, வெளிநாடு செல்ல தமக்கு அனுமதி வழங்குமாறு கோரி முன்னாள்  ஜனாதிபதி செயலாளர், கொழும்பு மேல்நீதிமன்றில் விடுத்திருந்த கோரிக்கை நிராகரிக்கப்பட்டது. இதையடுத்தே குறித்த விடயம் தொடர்பில் அவர் மேன்முறையீடு செய்திருந்தார். கடந்த ஜனாதிபதி தேர்தலின் 600 மில்லியன் ரூபா செலவில் சில் ஆடை விநியோகத்தமை தொடர்பான குற்றச்சாட்டின் அடிப்படையில் லலித் வீரதுங்க வெளிநாடு செல்ல தடை விதிக்கப்பட்டிருந்தமை குறிப்பிடத்தக்கது."}