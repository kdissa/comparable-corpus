{"Header": "பட்டப்பகலில் கொள்ளை – மடக்கி பிடித்த மக்கள் ", "Time": "Wednesday, 02 May 2018 - 17:24", "Url": "http://www.hirunews.lk/tamil/189797/%E0%AE%AA%E0%AE%9F%E0%AF%8D%E0%AE%9F%E0%AE%AA%E0%AF%8D%E0%AE%AA%E0%AE%95%E0%AE%B2%E0%AE%BF%E0%AE%B2%E0%AF%8D-%E0%AE%95%E0%AF%8A%E0%AE%B3%E0%AF%8D%E0%AE%B3%E0%AF%88-%E0%AE%AE%E0%AE%9F%E0%AE%95%E0%AF%8D%E0%AE%95%E0%AE%BF-%E0%AE%AA%E0%AE%BF%E0%AE%9F%E0%AE%BF%E0%AE%A4%E0%AF%8D%E0%AE%A4-%E0%AE%AE%E0%AE%95%E0%AF%8D%E0%AE%95%E0%AE%B3%E0%AF%8D", "Content": "பலாங்கொடை நகரில் அமைந்துள்ள தங்க நகை கடைக்குள் நுழைந்த இருவர் அங்கிருந்த தங்க மாலைகளுடன் கூடிய பெட்டியினை கொள்ளையிட்டு தப்பிச் சென்றுள்ளனர். இன்று(2) பிற்பகல் இந்த கொள்ளை சம்பவம் இடம்பெற்றுள்ளது. திருடப்பட்ட தங்க நகைகளின் பெறுமதி சுமார் 3 லட்சத்திற்கும் அதிகம் என நகை கடையின் உரிமையாளர் தெரிவித்துள்ளார். கொள்ளையிட்டு தப்பிச் சென்றவர்களில் ஒருவரை பிரதேசவாசிகள் தொரவெல பகுதியில் வைத்து மடக்கி பிடித்து காவல்துறையிடம் ஒப்படைத்துள்ளனர். குறித்த சந்தேக நபர் பலாங்கொடை – வேவல்வத்தை பகுதியை சேர்ந்தவர் என தெரியவந்துள்ளது. இந்நிலையில், தப்பிச் சென்ற மற்றைய சந்தேக நபரை தேடி காவல்துறை விசாரணைகளை ஆரம்பித்துள்ளது. குறித்த கொள்ளை சம்பவம் நகை கடைக்கு அருகில் பொருத்தப்படிருந்த சி.சி.டி.வி கெமராவில் பதிவாகியுள்ளது."}