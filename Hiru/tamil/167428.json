{"Header": "28 வயது இளைஞருக்கு எமனான மாடு", "Time": "Wednesday, 02 August 2017 - 14:06", "Url": "http://www.hirunews.lk/tamil/167428/28-%E0%AE%B5%E0%AE%AF%E0%AE%A4%E0%AF%81-%E0%AE%87%E0%AE%B3%E0%AF%88%E0%AE%9E%E0%AE%B0%E0%AF%81%E0%AE%95%E0%AF%8D%E0%AE%95%E0%AF%81-%E0%AE%8E%E0%AE%AE%E0%AE%A9%E0%AE%BE%E0%AE%A9-%E0%AE%AE%E0%AE%BE%E0%AE%9F%E0%AF%81", "Content": "மட்டக்களப்பில் உந்துருளியொன்று மாடு ஒன்றுடன் மோதி இடம்பெற்ற விபத்தில், உந்துருளியில் சென்றவர் உயிரிழந்ததுள்ளார். மட்டக்களப்பு – கொழும்பு வீதியின் பிள்ளையாரடி, பகுதியில் நேற்றிரவு இந்த அனர்த்தம் நேர்ந்ததாக மட்டக்களப்பு தலைமையக காவல்துறையினர் தெரிவித்துள்ளனர். உந்துருளியை செலுத்திச் சென்ற கிரான் கும்புறுமூலை வெம்பு பிரதேசத்தைச் சேர்ந்த 28 வயதுடைய இளைஞனே சம்பவத்தில் உயிரிழந்ததாக காவல்துறையினர் மேலும் தெரிவித்துள்ளனர். தற்போது சடலம் பிரேத பரிசோதனைக்காக மட்டக்களப்பு போதனா மருத்துவமனையில் வைக்கப்பட்டுள்ளதுடன், இதன் பின்னர் சடலம் உறவினர்களிடம் ஒப்படைக்கப்படவுள்ளது. இந்த விபத்து சம்பவம் தொடர்பான மேலதிக விசாரணைகளை காவற்துறையினர் மேற்கொண்டு வருகின்றனர்."}