{"Header": "முல்லைத்தீவு மீனவர்கள் போராட்டம்", "Time": "Thursday, 02 August 2018 - 11:03", "Url": "http://www.hirunews.lk/tamil/196598/%E0%AE%AE%E0%AF%81%E0%AE%B2%E0%AF%8D%E0%AE%B2%E0%AF%88%E0%AE%A4%E0%AF%8D%E0%AE%A4%E0%AF%80%E0%AE%B5%E0%AF%81-%E0%AE%AE%E0%AF%80%E0%AE%A9%E0%AE%B5%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%AA%E0%AF%8B%E0%AE%B0%E0%AE%BE%E0%AE%9F%E0%AF%8D%E0%AE%9F%E0%AE%AE%E0%AF%8D", "Content": "முல்லைத்தீவு மாவட்ட மீனவர்கள் இன்றைய தினம் போராட்டம் ஒன்றை முன்னெடுக்க தீர்மானித்துள்ளனர். இன்று காலை 9 மணிக்கு முல்லைத்தீவு நகரில் இந்த போராட்டம் இடம்பெறவுள்ளதாக மீனவ சங்கம் அறிவித்துள்ளது. முல்லைத்தீவு மாவட்டத்தில் சட்டவிரோத கடற்றொழில்களை தடைசெய்யுமாறு மீனவர்கள் கடற்றொழில் நீரியல் வள திணைக்களத்தை முற்றுகையிட்டு, முன்னரும் போராட்டம் மேற்கொண்டிருந்தனர். அதன்போது சட்டவிரோத தொழில்களை தடுக்கவும், சுருக்குவலை பாவனையை நிறுத்துவதாகவும், கடற்றொழில் நீரியல் வள திணைக்கள உதவிப்பணிப்பாளர் உறுதிமொழி அளித்திருந்த போதிலும் அது நடைமுறைக்கு வரவில்லை. இந்த நிலையிலேயே இன்றைய தினம் அவர்கள் போராட்டத்தை ஏற்பாடு செய்துள்ளதாக தெரிவிக்கப்படுகிறது."}