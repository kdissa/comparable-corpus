{"Header": "அரசியல் அமைப்பிற்கு எதிராக செயற்பட முடியாது - அரசாங்கம்", "Time": "Wednesday, 02 October 2013 - 8:23", "Url": "http://www.hirunews.lk/tamil/68423/%E0%AE%85%E0%AE%B0%E0%AE%9A%E0%AE%BF%E0%AE%AF%E0%AE%B2%E0%AF%8D-%E0%AE%85%E0%AE%AE%E0%AF%88%E0%AE%AA%E0%AF%8D%E0%AE%AA%E0%AE%BF%E0%AE%B1%E0%AF%8D%E0%AE%95%E0%AF%81-%E0%AE%8E%E0%AE%A4%E0%AE%BF%E0%AE%B0%E0%AE%BE%E0%AE%95-%E0%AE%9A%E0%AF%86%E0%AE%AF%E0%AE%B1%E0%AF%8D%E0%AE%AA%E0%AE%9F-%E0%AE%AE%E0%AF%81%E0%AE%9F%E0%AE%BF%E0%AE%AF%E0%AE%BE%E0%AE%A4%E0%AF%81-%E0%AE%85%E0%AE%B0%E0%AE%9A%E0%AE%BE%E0%AE%99%E0%AF%8D%E0%AE%95%E0%AE%AE%E0%AF%8D", "Content": "மாகாண சபையில் எவ்வாறான பிரேரணைகள் நிறைவேற்றப்பட்டாலும், அரசியல் அமைப்பு சீர்திருத்தத்திற்கு எதிராக செயற்பட முடியாது என்று அரசாங்கம் குறிப்பிட்டுள்ளது. கிழக்கு மாகாணத்தில் நேற்று நிறைவேற்றப்பட்ட பிரேரணை தொடர்பில் கருத்து வெளிட்ட அமைச்சர் லஸ்மன் யாப்பா அபேவர்தன இவ்வாறு குறிப்பிட்டார். 13வது அரசியல் அமைப்பு சீர்திருத்தம் எந்தவித மாற்றமும் செய்யப்பட கூடாது என்ற பிரேரணை நேற்று கிழக்கு மாகாண சபையில் நிறைவேற்றப்பட்டது. பிரேரணையை ஸ்ரீ முஸ்லீம் காங்கிரஸின் மாகாண சபை உறுப்பினர் ஏ. மொகமட் ஜமீல் முன்வைத்தார். பிரேரணைக்கு ஆதரவாக 16 வாக்குகள் அளிக்கப்பட்டதுடன், எதிராக ஒரே ஒரு வாக்கு மட்டும் அளிக்கப்பட்டது. மொத்தமாக 37 உறுப்பினர்களைக் கொண்ட கிழக்கு மாகாண சபையில் வாக்களிப்பு இடம்பெற்ற போது, 20 உறுப்பினர்கள் சபையில் இருக்கவில்லை. ஐக்கிய மக்கள் சுதந்திர கூட்டமைப்பை பிரதிநிதித்துவப் படுத்தும் பிரியந்த பத்திரண மாத்திரமே பிரேரணைக்கு எதிராக வாக்களித்தார் என்பது குறிப்பிடத்தக்கது."}