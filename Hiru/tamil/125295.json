{"Header": "கொழும்பு தமிழ் சங்கத் தலைவர் முத்தையா கதிர்காமநாதன் காலமானார்", "Time": "Tuesday, 02 February 2016 - 13:21", "Url": "http://www.hirunews.lk/tamil/125295/%E0%AE%95%E0%AF%8A%E0%AE%B4%E0%AF%81%E0%AE%AE%E0%AF%8D%E0%AE%AA%E0%AF%81-%E0%AE%A4%E0%AE%AE%E0%AE%BF%E0%AE%B4%E0%AF%8D-%E0%AE%9A%E0%AE%99%E0%AF%8D%E0%AE%95%E0%AE%A4%E0%AF%8D-%E0%AE%A4%E0%AE%B2%E0%AF%88%E0%AE%B5%E0%AE%B0%E0%AF%8D-%E0%AE%AE%E0%AF%81%E0%AE%A4%E0%AF%8D%E0%AE%A4%E0%AF%88%E0%AE%AF%E0%AE%BE-%E0%AE%95%E0%AE%A4%E0%AE%BF%E0%AE%B0%E0%AF%8D%E0%AE%95%E0%AE%BE%E0%AE%AE%E0%AE%A8%E0%AE%BE%E0%AE%A4%E0%AE%A9%E0%AF%8D-%E0%AE%95%E0%AE%BE%E0%AE%B2%E0%AE%AE%E0%AE%BE%E0%AE%A9%E0%AE%BE%E0%AE%B0%E0%AF%8D", "Content": "கொழும்புத் தமிழ்ச் சங்கத்தின் தலைவரும் அகில இலங்கை இந்து மாமன்றத்தின் செயலாளரும் மற்றும் பல சமூக அமைப்புக்களின் முன்னிலை உறுப்பினருமாகிய முத்தையா கதிர்காமநாதன் காலமானார். கடந்த ஜனவரி 17 ஆம் திகதி கொழும்புத் தமிழ்ச்சங்கக் கூட்டம் நடைபெற்றுக் கொண்டிருந்தபோது இதய அதிர்ச்சியால் திடீரென மயக்கமுற்ற அவர் வைத்தியசாலையில் அனுமதிக்கப்பட்டார். இந்த நிலையில் சிகிச்சை பலனின்றி இன்று காலை அவர் காலமானதாக தெரிவிக்கப்பட்டுள்ளது. நயினாதீவில் பிறந்த அவர், முழுநேரச் சமூகத் தொண்டராக செயற்பட்டு வந்திருந்தார். அவரது இறுதிச் சடங்கு எதிர்வரும் வியாழக்கிழமை நடைபெறும் என்று தெரிவிக்கப்பட்டுள்ளது."}