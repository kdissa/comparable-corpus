{"Header": "சஷீந்திர ராஜபக்ஸவின் மனு நிராகரிப்பு", "Time": "Monday, 02 March 2015 - 14:40", "Url": "http://www.hirunews.lk/tamil/104594/%E0%AE%9A%E0%AE%B7%E0%AF%80%E0%AE%A8%E0%AF%8D%E0%AE%A4%E0%AE%BF%E0%AE%B0-%E0%AE%B0%E0%AE%BE%E0%AE%9C%E0%AE%AA%E0%AE%95%E0%AF%8D%E0%AE%B8%E0%AE%B5%E0%AE%BF%E0%AE%A9%E0%AF%8D-%E0%AE%AE%E0%AE%A9%E0%AF%81-%E0%AE%A8%E0%AE%BF%E0%AE%B0%E0%AE%BE%E0%AE%95%E0%AE%B0%E0%AE%BF%E0%AE%AA%E0%AF%8D%E0%AE%AA%E0%AF%81", "Content": "தம்மை முதலமைச்சர் பதவிலிருந்து நீக்கியமை சட்ட விரோதமானது என தெரிவித்து ஊவா மாகாணத்தின் முன்னாள் முதலமைச்சர் ஷசீந்திர ராஜபக்ஷ தாக்கல் செய்த வழக்கு நிராகரிக்கப்பட்டுள்ளது. மேன்முறையீட்டு நீதிமன்றத்தில் அவர் தமக்கு இழைக்கப்பட்ட அநீதி தொடர்பாக வழக்கு ஒன்றை தாக்கல் செய்திருந்தார். இன்று வழக்கை விசாரித்த மேன்முறையீட்டு நீதிமன்ற நீதியரசர்களான விஜித் மலல்கொட மற்றும் எச்.பி.ஜே. மடவல ஆகியோர், ஷசிந்திர ராஜபக்ஷ சமர்ப்பித்த மனுவில் குறைப்பாடுகள் இருப்பதாக தெரிவித்து, அதனை நிராகரித்தனர். ஊவா மாகாண சபையின் புதிய முதலமைச்சர் ஹரின் பர்ணான்டோ அந்த பதவிக்கு நியமிக்கப்பட்டமை சட்டவிரோதமானது எனவும், அது பொதுமக்களின் விருப்பத்திற்கு புறம்பானது எனவும் அவர் தெரிவித்தார்."}