{"Header": "சம்பந்தனுக்கே எதிர்கட்சித் தலைவர் பதவி வழங்கப்பட வேண்டும்", "Time": "Wednesday, 02 September 2015 - 13:46", "Url": "http://www.hirunews.lk/tamil/115871/%E0%AE%9A%E0%AE%AE%E0%AF%8D%E0%AE%AA%E0%AE%A8%E0%AF%8D%E0%AE%A4%E0%AE%A9%E0%AF%81%E0%AE%95%E0%AF%8D%E0%AE%95%E0%AF%87-%E0%AE%8E%E0%AE%A4%E0%AE%BF%E0%AE%B0%E0%AF%8D%E0%AE%95%E0%AE%9F%E0%AF%8D%E0%AE%9A%E0%AE%BF%E0%AE%A4%E0%AF%8D-%E0%AE%A4%E0%AE%B2%E0%AF%88%E0%AE%B5%E0%AE%B0%E0%AF%8D-%E0%AE%AA%E0%AE%A4%E0%AE%B5%E0%AE%BF-%E0%AE%B5%E0%AE%B4%E0%AE%99%E0%AF%8D%E0%AE%95%E0%AE%AA%E0%AF%8D%E0%AE%AA%E0%AE%9F-%E0%AE%B5%E0%AF%87%E0%AE%A3%E0%AF%8D%E0%AE%9F%E0%AF%81%E0%AE%AE%E0%AF%8D", "Content": "தமிழ்த் தேசியக் கூட்டமைப்புக்கே எதிர்கட்சித் தலைவர் பதவி வழங்கப் படவேண்டும் என வலியுறுத்தப்பட்டுள்ளது. கூட்டமைப்பின் நாடாளுமன்ற உறுப்பினர் தர்மலிங்கம் சித்தார்ந்தன் எமது செய்திச் சேவைக்கு வழங்கிய செவ்வியொன்றின் போதே இதனைத் தெரிவித்தார். இரண்டு பிரதான கட்சிகள் தேசிய அரசாங்க கட்டமைப்பில் இணைந்து செயற்படகின்றன. இந்தநிலையில். மூன்றாவது பெரிய கட்சியாக உருவெடுத்துள்ள தமிழ்த் தேசியக் கூட்டமைப்பின் தலைவர் ஆர்.சம்பந்தன் எதிர்கட்சித் தலைவராக செயற்படுவதற்கு உசிதமானவர் என சித்தார்த்தன் குறிப்பிட்டார். தேசிய அரசாங்கத்தின் ஒன்றிணைந்துள்ள ஜனாதிபதி மைத்திரிபால சிறிசேன மற்றும் பிரதமர் ரணில் விக்கிரமசிங்க ஆகியோர் நாடாளுமன்ற வரைமுறைகளை மிக நேர்த்தியாக பின்பற்றுவார்கள் எனவும் அவர் நம்பிக்கை வெளியிட்டுள்ளார்."}