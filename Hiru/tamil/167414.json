{"Header": "சபாநாயகர் தீர்மானிக்கவுள்ள விடயம் தொடர்பில் எதிர்கட்சித் தலைவர்", "Time": "Wednesday, 02 August 2017 - 12:58", "Url": "http://www.hirunews.lk/tamil/167414/%E0%AE%9A%E0%AE%AA%E0%AE%BE%E0%AE%A8%E0%AE%BE%E0%AE%AF%E0%AE%95%E0%AE%B0%E0%AF%8D-%E0%AE%A4%E0%AF%80%E0%AE%B0%E0%AF%8D%E0%AE%AE%E0%AE%BE%E0%AE%A9%E0%AE%BF%E0%AE%95%E0%AF%8D%E0%AE%95%E0%AE%B5%E0%AF%81%E0%AE%B3%E0%AF%8D%E0%AE%B3-%E0%AE%B5%E0%AE%BF%E0%AE%9F%E0%AE%AF%E0%AE%AE%E0%AF%8D-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AE%BF%E0%AE%B2%E0%AF%8D-%E0%AE%8E%E0%AE%A4%E0%AE%BF%E0%AE%B0%E0%AF%8D%E0%AE%95%E0%AE%9F%E0%AF%8D%E0%AE%9A%E0%AE%BF%E0%AE%A4%E0%AF%8D-%E0%AE%A4%E0%AE%B2%E0%AF%88%E0%AE%B5%E0%AE%B0%E0%AF%8D", "Content": "காணாமல் போனோர் அலுவலகத்துக்கான அதிகாரிகளை நியமிப்பதற்காக அரசியலமைப்பு பேரவை எப்போது ஒன்று கூடும் என்பதை சபாநாயகரே தீர்மானிப்பார் என்று தெரிவிக்கப்பட்டுள்ளது. எதிர்கட்சித் தலைவர் இரா.சம்பந்தன் இதனைத் தெரிவித்துள்ளார். அண்மையில் இதற்கான சட்ட மூலம் நாடாளுமன்றத்தில் நிறைவேற்றப்பட்டு, பின்னர் ஜனாதிபதியால் அங்கீகரிக்கப்பட்டது. இதற்கு 7 பேர் கொண்ட அதிகாரிகள் குழு நியமிக்கப்படவேண்டும் என்பதோடு, அவர்கள் சர்வதேச சட்டத்திட்டங்கள் மற்றும் மனித உரிமைகள் விடயங்களில் முன்னனுபவம் கொண்டவர்களாக இருக்க வேண்டும் என்றும் தெரிவிக்கப்பட்டுள்ளது."}