{"Header": "ஹப்புத்தளை பேரூந்து விபத்து - இருவர் பலி ( படங்கள் , காணொளி இணைப்பு)", "Time": "Monday, 02 October 2017 - 15:48", "Url": "http://www.hirunews.lk/tamil/172378/%E0%AE%B9%E0%AE%AA%E0%AF%8D%E0%AE%AA%E0%AF%81%E0%AE%A4%E0%AF%8D%E0%AE%A4%E0%AE%B3%E0%AF%88-%E0%AE%AA%E0%AF%87%E0%AE%B0%E0%AF%82%E0%AE%A8%E0%AF%8D%E0%AE%A4%E0%AF%81-%E0%AE%B5%E0%AE%BF%E0%AE%AA%E0%AE%A4%E0%AF%8D%E0%AE%A4%E0%AF%81-%E0%AE%87%E0%AE%B0%E0%AF%81%E0%AE%B5%E0%AE%B0%E0%AF%8D-%E0%AE%AA%E0%AE%B2%E0%AE%BF-%E0%AE%AA%E0%AE%9F%E0%AE%99%E0%AF%8D%E0%AE%95%E0%AE%B3%E0%AF%8D-%E0%AE%95%E0%AE%BE%E0%AE%A3%E0%AF%8A%E0%AE%B3%E0%AE%BF-%E0%AE%87%E0%AE%A3%E0%AF%88%E0%AE%AA%E0%AF%8D%E0%AE%AA%E0%AF%81", "Content": "ஹப்புத்தளை -பெரகல வீதியின் உடவிஹாரகலை பிரதேசத்தில் நேற்று இடம்பெற்ற பேரூந்து விபத்தில் உயிரிழந்தவர்களின் எண்ணிக்கை 2 ஆக அதிகரித்துள்ளது. இந்த விபத்தில் காயமடைந்த மேலும் 23 பேர் மருத்துவமனையில் சிகிச்சை பெற்று வருகின்றனர். திடீரென பேரூந்தின் தடுப்பான் செயலிழந்துள்ள நிலையில் , சாரதிக்கு பேரூந்தை கட்டுப்படுத்த முடியாமல் போயுள்ளதால் இந்த விபத்து இடம்பெற்றுள்ளதாக காவற்துறை தெரிவித்தது. காயமடைந்தவர்கள் தியதலாவ , ஹப்புத்தளை மற்றும் பண்டாரவளை மருத்துவமனைகளில் அனுமதிக்கப்பட்டுள்ளனர். பண்டாரவளை காவற்துறையில் பணிபுரியும் காவற்துறை கான்ஸ்டபிள் ஒருவரும் மற்றும் பேரூந்தின் சாரதியுமே இந்த விபத்தில் உயிரிழந்துள்ளனர். விபத்தில் காயமடைந்தவர்களில் 8 பெண்கள் அடங்குவதாக என குறிப்பிடப்பட்டுள்ளது."}