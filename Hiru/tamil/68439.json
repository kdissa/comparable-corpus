{"Header": "இலங்கைக்கு போர் கப்பல்கள் - மேல் நீதிமன்றம் ", "Time": "Wednesday, 02 October 2013 - 8:29", "Url": "http://www.hirunews.lk/tamil/68439/%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88%E0%AE%95%E0%AF%8D%E0%AE%95%E0%AF%81-%E0%AE%AA%E0%AF%8B%E0%AE%B0%E0%AF%8D-%E0%AE%95%E0%AE%AA%E0%AF%8D%E0%AE%AA%E0%AE%B2%E0%AF%8D%E0%AE%95%E0%AE%B3%E0%AF%8D-%E0%AE%AE%E0%AF%87%E0%AE%B2%E0%AF%8D-%E0%AE%A8%E0%AF%80%E0%AE%A4%E0%AE%BF%E0%AE%AE%E0%AE%A9%E0%AF%8D%E0%AE%B1%E0%AE%AE%E0%AF%8D", "Content": "இலங்கைக்கு போர்க்கப்பல்களை வழங்கும் திட்டம் குறித்து இந்திய மத்திய அரசாங்கத்தின் பதிலை சென்னை மேல் நீதிமன்றம் கோரியுள்ளது. இலங்கைக்கு வழங்கப்படுவதாக அறிவிக்கப்பட்டுள்ள இரண்டு போர்க்கப்பல்களை வழங்கக்கூடாது என்றுக்கூறி சட்டத்தரணி கே ஸ்டாலின் என்பவர் சென்னை மேல்நீதிமன்றத்தில் பொதுநல வழக்கு ஒன்றை தாக்கல் செய்துள்ளார். இந்தநிலையில் இந்த மனுவின் அடிப்படையில் இந்திய மத்திய அரசாங்கத்தின் அமைச்சரவை செயலாளர் மூன்று கேள்விகளுக்கு பதிலளிக்கவேண்டும் என்று சென்னை மேல்நீதிமன்றம் உத்தரவிட்டுள்ளது. கப்பல்களை வழங்கும் ஏற்பாடுகளின் பொறிமுறை, ஏன் இந்த கப்பல்கள் வழங்கப்படுகின்றன, மற்றும் எப்போது இவை வழங்கப்படவுள்ளன என்ற கேள்விகளுக்கு பதிலளிக்குமாறு இந்திய அமைச்சரவை செயலாளர் கேட்கப்பட்டுள்ளார். எதிர்வரும் 8 ஆம் திகதிக்கு முன்னர் இந்த கேள்விகளுக்கு இந்திய அமைச்சரவை செயலாளர் பதிலளிக்கவேண்டும் என்று சென்னை மேல்நீதிமன்றம் உத்தரவிட்டுள்ளது."}