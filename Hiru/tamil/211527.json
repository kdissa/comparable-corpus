{"Header": "மஹரகமவில் இடம்பெற்ற கோர விபத்து (காணொளி)", "Time": "Saturday, 02 March 2019 - 13:24", "Url": "http://www.hirunews.lk/tamil/211527/%E0%AE%AE%E0%AE%B9%E0%AE%B0%E0%AE%95%E0%AE%AE%E0%AE%B5%E0%AE%BF%E0%AE%B2%E0%AF%8D-%E0%AE%87%E0%AE%9F%E0%AE%AE%E0%AF%8D%E0%AE%AA%E0%AF%86%E0%AE%B1%E0%AF%8D%E0%AE%B1-%E0%AE%95%E0%AF%8B%E0%AE%B0-%E0%AE%B5%E0%AE%BF%E0%AE%AA%E0%AE%A4%E0%AF%8D%E0%AE%A4%E0%AF%81-%E0%AE%95%E0%AE%BE%E0%AE%A3%E0%AF%8A%E0%AE%B3%E0%AE%BF", "Content": "மஹரகம பிரதேசத்தில் நேற்றிரவு இடம்பெற்ற விபத்தொன்றில் வீதியில் பயணித்த பெண்ணொருவர் உயிரிழந்துள்ளார். சொகுசு ஜீப் வாகனமொன்று முச்சக்கரவண்டியொன்றின் மீதும் உந்துருளியொன்றின் மீதும் மோதி பின்னர் வீதியில் பயணித்த குறித்த பெண் மீது மோதியதில் இந்த விபத்து இடம்பெற்றுள்ளதாக காவற்துறை தெரிவித்தது. 57 வயதுடைய பெண்ணொருவரே இந்த விபத்தில ்உயிரிழந்துள்ளார். விபத்தினை ஏற்படுத்திய சொகுசு ஜீப் வாகனத்தை ஶ்ரீ ஜயவர்தனபுர பல்கலைக்கழகத்தின் விரிவுரையாளரொருவர் செலுத்தியுள்ளதாக தெரிவிக்கப்படுகிறது. மேலும் , அவர் குடிபோதையில் வாகனத்தை செலுத்தி வந்துள்ளதாக ஆரம்ப கட்ட விசாரணைகளில் தெரியவந்துள்ளது. சம்பவம் தொடர்பில் கைது செய்யப்பட்ட குறித்த விரிவுரையாளர் நுகேகொட நீதவான் நீதிமன்றில் முற்படுத்தப்படவுள்ளார். விபத்து தொடர்பில் மஹரகம காவற்துறை விசாரணைகளை மேற்கொண்டு வருகிறது."}