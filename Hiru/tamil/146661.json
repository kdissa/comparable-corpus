{"Header": "யாழ்ப்பாண பல்கலைக்கழகம் மீளியக்கம்..", "Time": "Wednesday, 02 November 2016 - 15:08", "Url": "http://www.hirunews.lk/tamil/146661/%E0%AE%AF%E0%AE%BE%E0%AE%B4%E0%AF%8D%E0%AE%AA%E0%AF%8D%E0%AE%AA%E0%AE%BE%E0%AE%A3-%E0%AE%AA%E0%AE%B2%E0%AF%8D%E0%AE%95%E0%AE%B2%E0%AF%88%E0%AE%95%E0%AF%8D%E0%AE%95%E0%AE%B4%E0%AE%95%E0%AE%AE%E0%AF%8D-%E0%AE%AE%E0%AF%80%E0%AE%B3%E0%AE%BF%E0%AE%AF%E0%AE%95%E0%AF%8D%E0%AE%95%E0%AE%AE%E0%AF%8D", "Content": "யாழ்ப்பாண பல்கலைக்கழகத்தின் கல்விச் செயற்பாடுகள் இன்று மீள ஆரம்பிக்கப்பட்டுள்ளன. கொக்குவில் - குளப்பிட்டிப் பகுதியில் இரண்டு பல்கலைக்கழக மாணவர்கள் காவற்துறையினரின் துப்பாக்கிச் சூட்டை அடுத்து இடம்பெற்ற விபத்தில் கடந்த மாதம் 21ம் திகதி பலியாகினர். இந்த சம்பவத்துக்கு நீதி வழங்கக் கோரி பல்கலைக்கழக மாணவர்கள், கல்விச் செயற்பாடுகளை புறக்கணித்திருந்தனர். இந்த நிலையில் நேற்று யாழ்ப்பாண பல்கலைக்கழக சமுகம், ஜனாதிபதி மற்றும் பிரதமர் ஆகியோரை சந்தித்து பேச்சுவார்த்தை நடத்தியது. குறித்த சம்பவத்துக்கு நியாயம் கிடைக்கவும், பலியான மாணவர்களின் குடும்பங்களுக்கு நட்ட ஈடு வழங்கவும் ஆவனச் செய்வதாக பிரதமரும் ஜனாதிபதியும் உறுதியளித்திருந்தனர். இதன்படி தங்களின் போராட்டத்தை தற்காலிகமாக கைவிட்டு, மீண்டும் கற்றல் செயற்பாடுகளை ஆரம்பிப்பதாக யாழ்ப்பாண பல்கலைக்கழக மாணவர்கள் ஒன்றியம் அறிவித்துள்ளது."}