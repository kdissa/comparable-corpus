{"Header": "பஞ்சாப் விமானப் படைத்தளத்தில் தீவிரவாதிகள் தாக்குதல்", "Time": "Saturday, 02 January 2016 - 10:45", "Url": "http://www.hirunews.lk/tamil/123249/%E0%AE%AA%E0%AE%9E%E0%AF%8D%E0%AE%9A%E0%AE%BE%E0%AE%AA%E0%AF%8D-%E0%AE%B5%E0%AE%BF%E0%AE%AE%E0%AE%BE%E0%AE%A9%E0%AE%AA%E0%AF%8D-%E0%AE%AA%E0%AE%9F%E0%AF%88%E0%AE%A4%E0%AF%8D%E0%AE%A4%E0%AE%B3%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%A4%E0%AF%80%E0%AE%B5%E0%AE%BF%E0%AE%B0%E0%AE%B5%E0%AE%BE%E0%AE%A4%E0%AE%BF%E0%AE%95%E0%AE%B3%E0%AF%8D-%E0%AE%A4%E0%AE%BE%E0%AE%95%E0%AF%8D%E0%AE%95%E0%AF%81%E0%AE%A4%E0%AE%B2%E0%AF%8D", "Content": "பஞ்சாப் மாநிலம் பதன்கோட் விமானப் படைத்தளத்தினுள் நுழைந்த தீவிரவாதிகள் தாக்குதலில் ஈடுபட்டுள்ளனர். பாதுகாப்புப் படையினர் பதில் தாக்குதல் நடத்தியதில் 4 தீவிரவாதிகள் சுட்டுக் கொல்லப்பட்டனர். இந்த மோதலில் படையினர் இருவர் மரணம் அடைந்தனர். பதன்கோட் விமானப் படைத் தளத்துக்குள் இன்று (2) அதிகாலை நேரத்தில் தீவிரவாதிகள் புகுந்து தாக்குதல் நடத்த தொடங்கினர். இதனையடுத்து பாதுகாப்புப்படை வீரர்கள் தீவிரவாதிகள் மீது தாக்குதல் நடத்தி உள்ளனர். இந்தக் கடும் தாக்குதலில் 4 தீவிரவாதிகள் கொல்லப்பட்டதாக முதற்கட்ட தகவலில் தெரிவிக்கப்பட்டுள்ளது. அதேவேளையில் பாதுகாப்புப் படையினர் இருவர் மரணம் அடைந்தனர். இந்த தாக்குதல் தொடர்வதாகவும் தீவிரவாதிகளுக்கு எதிரான தாக்குதலில் பாதுகாப்புப் படையினருடன் ராணுவமும் இணைந்துள்ளதாகவும் தகவல்கள் தெரிவிக்கின்றன. தீவிரவாதிகள் தரப்பில் இன்னும் 6 பேர் தொடர்ந்து தாக்குதலில் ஈடுபட்டிருப்பதாக காவல் துறை அதிகாரி ஒருவர் தெரிவித்துள்ளார்."}