{"Header": " பிரதமர் மாலைத்தீவுக்கு பயணம்", "Time": "Monday, 02 September 2019 - 8:22", "Url": "http://www.hirunews.lk/tamil/223421/%E0%AE%AA%E0%AE%BF%E0%AE%B0%E0%AE%A4%E0%AE%AE%E0%AE%B0%E0%AF%8D-%E0%AE%AE%E0%AE%BE%E0%AE%B2%E0%AF%88%E0%AE%A4%E0%AF%8D%E0%AE%A4%E0%AF%80%E0%AE%B5%E0%AF%81%E0%AE%95%E0%AF%8D%E0%AE%95%E0%AF%81-%E0%AE%AA%E0%AE%AF%E0%AE%A3%E0%AE%AE%E0%AF%8D", "Content": "பிரதமர் ரணில் விக்ரமசிங்க இன்று மாலைத்தீவுக்கான உத்தியோகபூர்வ விஜயம் ஒன்றை மேற்கொள்ளவுள்ளார். மாலைத்தீவு ஜனாதிபதியின் அழைப்பினை ஏற்றே பிரதமர் இந்த விஜயத்தை மேற்கொள்ளவுள்ளார். குறித்த விஜயத்தின் போது, விசா வசதி, சமூக பாதுகாப்பு, தொழிற்பயிற்சி, இளைஞர் மேம்பாடு மற்றும் உயர் கல்வி ஆகிய துறைகளில் நான்கு புரிந்துணர்வு ஒப்பந்தங்களில் கையெழுத்திடுவார்கள் என எதிர்பார்க்கப்படுகிறது. இந்த விஜயத்தின் போது பல்துறைசார் இரு தரப்பு உறவுகள் மற்றும் பூகோள, பிராந்திர விடயங்களில் ஒன்றிணைந்து செயற்படுதல் உள்ளிட்ட பல முக்கிய விடயங்கள் குறித்து கவனத்தில் கொள்ளப்பட உள்ளதாக பிரதமர் அலுவலகம் தெரிவித்துள்ளது. மாலைத்தீவு - பெரடைஸ் ஹோட்டலில்  இடம்பெறவுள்ள  2019 - இந்து சமுத்திர  இரு நாள்  மாநாட்டிற்கு பிதமர் ரணில் விக்கிரமசிங்க தலைமை வகிக்கவுள்ளமை குறிப்பிடத்தக்கது."}