{"Header": "பேச்சுவார்த்தைகளில் முட்டுக்கட்டை ஏற்பட்டுள்ளமை குறித்து அவதானம்", "Time": "Saturday, 02 June 2018 - 8:14", "Url": "http://www.hirunews.lk/tamil/192130/%E0%AE%AA%E0%AF%87%E0%AE%9A%E0%AF%8D%E0%AE%9A%E0%AF%81%E0%AE%B5%E0%AE%BE%E0%AE%B0%E0%AF%8D%E0%AE%A4%E0%AF%8D%E0%AE%A4%E0%AF%88%E0%AE%95%E0%AE%B3%E0%AE%BF%E0%AE%B2%E0%AF%8D-%E0%AE%AE%E0%AF%81%E0%AE%9F%E0%AF%8D%E0%AE%9F%E0%AF%81%E0%AE%95%E0%AF%8D%E0%AE%95%E0%AE%9F%E0%AF%8D%E0%AE%9F%E0%AF%88-%E0%AE%8F%E0%AE%B1%E0%AF%8D%E0%AE%AA%E0%AE%9F%E0%AF%8D%E0%AE%9F%E0%AF%81%E0%AE%B3%E0%AF%8D%E0%AE%B3%E0%AE%AE%E0%AF%88-%E0%AE%95%E0%AF%81%E0%AE%B1%E0%AE%BF%E0%AE%A4%E0%AF%8D%E0%AE%A4%E0%AF%81-%E0%AE%85%E0%AE%B5%E0%AE%A4%E0%AE%BE%E0%AE%A9%E0%AE%AE%E0%AF%8D", "Content": "இலங்கையுடனான சுதந்திர வர்த்தக உடன்பாட்டுக்கான பேச்சுவார்த்தைகளில் முட்டுக்கட்டை ஏற்பட்டுள்ளமை குறித்து தாம் அவதானம் செலுத்துவதாக சீன வெளியுறவுத்துறை அமைச்சு தெரிவித்துள்ளது. நேற்று இடம்பெற்ற சீன வெளிவுறவுத்துறை அமைச்சின் வாராந்த ஊடகவியலாளர் சந்திப்பில், அமைச்சின் பேச்சாளர் ஹுவா சனியாங் இதனைத் தெரிவித்துள்ளது. இலங்கைக்கும் சீனாவுக்கும் இடையிலான சுதந்திர வர்த்தக உடன்பாட்டுக்கான பேச்சுவார்த்தைகளில் முட்டுக்கட்டை ஏற்பட்டுள்ளதாக இலங்கை அதிகாரியால் வெளியிடப்பட்ட தகவல் குறித்து வெளியுறவுத்துறை அமைச்சின் பேச்சாளரிடம் ஊடகவியாலளரினால் கேள்வி எழுப்பப்பட்டுள்ளது. இதற்குப் பதிலளித்துள்ள அவர், குறித்த விடயம் தொடர்பில் தாம் அறிந்திருக்கவில்லை என்றும், வர்த்தக அமைச்சுடன் இது குறித்து கவனம் செலுத்துவதாகவும் குறிப்பிட்டுள்ளார்."}