{"Header": "அம்பாறையில் ஆறு கடற்தொழிலாளர்களை காணவில்லை", "Time": "Monday, 02 January 2017 - 8:48", "Url": "http://www.hirunews.lk/tamil/151082/%E0%AE%85%E0%AE%AE%E0%AF%8D%E0%AE%AA%E0%AE%BE%E0%AE%B1%E0%AF%88%E0%AE%AF%E0%AE%BF%E0%AE%B2%E0%AF%8D-%E0%AE%86%E0%AE%B1%E0%AF%81-%E0%AE%95%E0%AE%9F%E0%AE%B1%E0%AF%8D%E0%AE%A4%E0%AF%8A%E0%AE%B4%E0%AE%BF%E0%AE%B2%E0%AE%BE%E0%AE%B3%E0%AE%B0%E0%AF%8D%E0%AE%95%E0%AE%B3%E0%AF%88-%E0%AE%95%E0%AE%BE%E0%AE%A3%E0%AE%B5%E0%AE%BF%E0%AE%B2%E0%AF%8D%E0%AE%B2%E0%AF%88", "Content": "அம்பாறை கல்முனைக்குடி கடற்பரப்பில் கடற் தொழிலுக்கு சென்ற ஆறு கடற்தொழிலாளர்கள் காணாமல் போயுள்ளதாக காவல்துறையில் முறைப்பாடு செய்யப்பட்டுள்ளது. இரண்டு இயந்திரப் படகுகளில் சென்ற 6 கடற்தொழிலாளர்களே இவ்வாறு காணாமல் போயுள்ளனர். குறித்த கடற்தொழிலாளர்கள் கடலுக்கு சென்று 8 நாட்களாகியும் இதுவரை கரைக்கு திரும்பவில்லை என குறித்த கடற்தொழிலாளர்களின் உறவினர்கள் நேற்று காவல்துறையில் முறைப்பாடு செய்துள்ளனர். இந்த நிலையில் குறித்த கடற்தொழிலாளர்களை மீட்பது தொடர்பில் காவல்துறை உயர் அதிகாரிகளுக்கும் கடற்படையினருக்கும் அறிவிக்கப்பட்டுள்ளதாக காவல்துறையினர் அறிவித்துள்ளனர்."}