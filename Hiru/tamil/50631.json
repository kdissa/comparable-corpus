{"Header": "குற்றப்பிரேரணை குறித்த ஐ.நா கருத்துக்கு அரசு பதில்", "Time": "Wednesday, 02 January 2013 - 8:15", "Url": "http://www.hirunews.lk/tamil/50631/%E0%AE%95%E0%AF%81%E0%AE%B1%E0%AF%8D%E0%AE%B1%E0%AE%AA%E0%AF%8D%E0%AE%AA%E0%AE%BF%E0%AE%B0%E0%AF%87%E0%AE%B0%E0%AE%A3%E0%AF%88-%E0%AE%95%E0%AF%81%E0%AE%B1%E0%AE%BF%E0%AE%A4%E0%AF%8D%E0%AE%A4-%E0%AE%90-%E0%AE%A8%E0%AE%BE-%E0%AE%95%E0%AE%B0%E0%AF%81%E0%AE%A4%E0%AF%8D%E0%AE%A4%E0%AF%81%E0%AE%95%E0%AF%8D%E0%AE%95%E0%AF%81-%E0%AE%85%E0%AE%B0%E0%AE%9A%E0%AF%81-%E0%AE%AA%E0%AE%A4%E0%AE%BF%E0%AE%B2%E0%AF%8D", "Content": "பிரதம  நீதியரசர் தொடர்பான அரசியல் குற்றப் பிரேரணை குறித்து ஐக்கிய நாடுகள்  வெளியிட்டுள்ள கருத்துக்கு, தமது பதிலை அனுப்புவதற்கு அரசாங்கம்  தயாராகின்றது. வெளிவிவகாரத்துறை அமைச்சின்  சிரேஷ்ட பேச்சாளர் ஒருவர் இதுகுறித்து விபரம் தருகையில், எதிர்வரும் சில  தினங்களில் தமது விளக்கத்தை ஐக்கிய நாடுகள் சபைக்கு அனுப்பவுள்ளதாக  தெரிவித்தார். ஐக்கிய நாடுகளின் சுயாதீன நீதியரசர்கள் மற்றும்  சட்டத்தரணிகளின்  விசேட பேச்சாளர் கேப்ரியல் க்னவுலினால் அண்மையில்,  பிரதமநீதியரசருக்கு எதிரான குற்றப்பிரேரணை தொடர்பில்  கருத்துவெளியிட்டிருந்தார். குற்றப்பிரேரணை தொடர்பில் ஐக்கிய நாடுகள் சபை அவதானத்துடன் செயற்படுவதாக அவர் வலியுறுத்தி கூறியிருந்தார். எனவே, குற்றப்பிரேரணையை மீள ஆராயுமாறு தாம் கோருவதாக விசேட பேச்சாளர் கேப்ரியல் க்னவுலின் தமது அறிக்கையில் சுட்டிக்காட்டியுள்ளார். நாடாளுமன்றில் சமர்ப்பிக்கப்பட்டுள்ள குற்றப்பிரேரணை தெரிவுக்குழு அறிக்கை  அரசியல்மயப்பட்டுள்ளதாகவும், அவர் தெரிவித்துள்ளார். பிரதம  நீதியரசருக்கு எதிரான அரசியல் குற்றப்பிரேரணை தொடர்பில் முழுமையான  விடயங்களை ஆராயாமல் ஐக்கிய நாடுகள் விசேட பேச்சாளர் இவ்வாறான கருத்துக்களை  வெளியிட்டுள்ளதாக வெளியுறவுத்துறை அமைச்சின் சிரேஷ்ட பேச்சாளர் எமது  செய்திச் சேவைக்குத் தெரிவித்தார்."}