{"Header": "தாய் நாட்டுக்கான தமது பொறுப்பை நிறைவேற்ற வேண்டும்", "Time": "Tuesday, 02 October 2018 - 19:38", "Url": "http://www.hirunews.lk/tamil/201248/%E0%AE%A4%E0%AE%BE%E0%AE%AF%E0%AF%8D-%E0%AE%A8%E0%AE%BE%E0%AE%9F%E0%AF%8D%E0%AE%9F%E0%AF%81%E0%AE%95%E0%AF%8D%E0%AE%95%E0%AE%BE%E0%AE%A9-%E0%AE%A4%E0%AE%AE%E0%AE%A4%E0%AF%81-%E0%AE%AA%E0%AF%8A%E0%AE%B1%E0%AF%81%E0%AE%AA%E0%AF%8D%E0%AE%AA%E0%AF%88-%E0%AE%A8%E0%AE%BF%E0%AE%B1%E0%AF%88%E0%AE%B5%E0%AF%87%E0%AE%B1%E0%AF%8D%E0%AE%B1-%E0%AE%B5%E0%AF%87%E0%AE%A3%E0%AF%8D%E0%AE%9F%E0%AF%81%E0%AE%AE%E0%AF%8D", "Content": "இலவச கல்வியின் மூலம் நன்மை பெறும் சகலரும், தாய் நாட்டுக்கான தமது பொறுப்பை நிறைவேற்ற வேண்டும் என ஜனாதிபதி மைத்ரிபால சிறிசேன தெரிவித்துள்ளார். கொழும்பு ஸ்ரீமாவோ பண்டாரநாயக்க வித்தியாலயத்தின் உள்ளக விளையாட்டரங்கை மாணவர்களின் பாவனைக்காக கையளிக்கும் நிகழ்வில் கலந்து கொண்ட அவர் இதனைக் குறிப்பிட்டார். நாட்டின் அரச கொள்கைகள், இலவச கல்வி என்பன கடந்த 3 வருடங்களில் சக்தி மயப்படுத்தப்பட்டுள்ளன. இலவச கல்வி மற்றும் இலவச மருத்துவம் என்பனவே நாட்டில் விசேடமாக கட்டியெழுப்பட்டுள்ளன. இந்த நிலையில், இலவச கல்வியின் மூலம் பலனை பெற்றுக்கொள்பவர்கள் தாய்நாட்டுக்காக ஆற்றவேண்டிய பணிகளை ஆற்ற வேண்டியது கடமையாகும் என ஜனாதிபதி குறிப்பிட்டார்."}