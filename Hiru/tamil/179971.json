{"Header": "சிவப்பு சந்தன மரங்களை கடத்திய பலர் இலங்கையில் தலைமறைவு", "Time": "Tuesday, 02 January 2018 - 18:57", "Url": "http://www.hirunews.lk/tamil/179971/%E0%AE%9A%E0%AE%BF%E0%AE%B5%E0%AE%AA%E0%AF%8D%E0%AE%AA%E0%AF%81-%E0%AE%9A%E0%AE%A8%E0%AF%8D%E0%AE%A4%E0%AE%A9-%E0%AE%AE%E0%AE%B0%E0%AE%99%E0%AF%8D%E0%AE%95%E0%AE%B3%E0%AF%88-%E0%AE%95%E0%AE%9F%E0%AE%A4%E0%AF%8D%E0%AE%A4%E0%AE%BF%E0%AE%AF-%E0%AE%AA%E0%AE%B2%E0%AE%B0%E0%AF%8D-%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88%E0%AE%AF%E0%AE%BF%E0%AE%B2%E0%AF%8D-%E0%AE%A4%E0%AE%B2%E0%AF%88%E0%AE%AE%E0%AE%B1%E0%AF%88%E0%AE%B5%E0%AF%81", "Content": "இந்தியாவில் சிவப்பு சந்தன மரங்களை கடத்திய பலர் இலங்கையில் தலைமறைவாக இருப்பதாக கூறப்படுகிறது. இந்தியாவின் குற்றப் புலனாய்வுப் பிரிவினரை மேற்கோள்காட்டி, த ஹிந்து செய்தித்தாள் இதனைத் தெரிவித்துள்ளது. 30க்கும் அதிகமான செம்மரக் கடத்தற்காரர்கள், இலங்கை உள்ளிட்ட பல நாடுகளில் தலைமறைவாக வசிக்கின்றனர். இந்தியாவின் சிட்டூர், ஆனந்தபூர் மற்றும் கடப்பா போன்ற பகுதிகளில் அவர்கள் சந்தனமரங்களை கடத்தியுள்ளனர். அவர்களை கைது செய்வதற்கு இன்டர்போலின் உதவியும் பெறப்பட்டிருப்பதாக தெரிவிக்கப்பட்டுள்ளது."}