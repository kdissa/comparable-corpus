{"Header": "அனுமதியின்றி வெளிநாட்டு நாணயங்களை பறிமாற்றி வந்த 7 பேர் விளக்கமறியலில்...", "Time": "Saturday, 02 July 2016 - 13:21", "Url": "http://www.hirunews.lk/tamil/137017/%E0%AE%85%E0%AE%A9%E0%AF%81%E0%AE%AE%E0%AE%A4%E0%AE%BF%E0%AE%AF%E0%AE%BF%E0%AE%A9%E0%AF%8D%E0%AE%B1%E0%AE%BF-%E0%AE%B5%E0%AF%86%E0%AE%B3%E0%AE%BF%E0%AE%A8%E0%AE%BE%E0%AE%9F%E0%AF%8D%E0%AE%9F%E0%AF%81-%E0%AE%A8%E0%AE%BE%E0%AE%A3%E0%AE%AF%E0%AE%99%E0%AF%8D%E0%AE%95%E0%AE%B3%E0%AF%88-%E0%AE%AA%E0%AE%B1%E0%AE%BF%E0%AE%AE%E0%AE%BE%E0%AE%B1%E0%AF%8D%E0%AE%B1%E0%AE%BF-%E0%AE%B5%E0%AE%A8%E0%AF%8D%E0%AE%A4-7-%E0%AE%AA%E0%AF%87%E0%AE%B0%E0%AF%8D-%E0%AE%B5%E0%AE%BF%E0%AE%B3%E0%AE%95%E0%AF%8D%E0%AE%95%E0%AE%AE%E0%AE%B1%E0%AE%BF%E0%AE%AF%E0%AE%B2%E0%AE%BF%E0%AE%B2%E0%AF%8D", "Content": "இலங்கை மத்திய வங்கியின் அனுமதியின்றி காலி பிரதேசத்தில் வெளிநாட்டு நாணயங்களை கொள்வனவு மற்றும் விற்பனை செய்து வந்த இரண்டு இடங்கள் சுற்றிவளைக்கப்பட்டுள்ளது. மேலும் அங்கிருந்த 7 நபர்கள் கைது செய்யப்பட்டுள்ளதாக குறிப்பிடப்பட்டுள்ளது. விற்பனை நிலையங்கள் இரண்டினுள் அவர்கள் இந்த வெளிநாட்டு நாணயங்களை பறிமாற்றி வந்துள்ளனர். இந்த சம்பவம் தொடர்பாக கைது செய்யப்பட்டவர்களிடம் பல்வேறு வெளிநாட்டு நாணயங்கள் கைப்பற்றப்பட்டுள்ளதுடன், அவற்றுடன் காலி நீதவான் நீதிமன்றத்தில் முன்னிலைப்படுத்தப்பட்டனர். இதனால் அவர்கள் எதிர்வரும் 14 ஆம் திகதிவரை விளக்கமறியலில் வைக்க உத்தரவிடப்பட்டுள்ளதாக காவற்துறை தெரிவித்துள்ளது."}