{"Header": "சட்டவிரோத படகு பயணம்-கிறிஸ்ட்மஸ் தீவுக்கு அருகில் இடைமறிப்பு", "Time": "Monday, 02 September 2019 - 7:08", "Url": "http://www.hirunews.lk/tamil/223414/%E0%AE%9A%E0%AE%9F%E0%AF%8D%E0%AE%9F%E0%AE%B5%E0%AE%BF%E0%AE%B0%E0%AF%8B%E0%AE%A4-%E0%AE%AA%E0%AE%9F%E0%AE%95%E0%AF%81-%E0%AE%AA%E0%AE%AF%E0%AE%A3%E0%AE%AE%E0%AF%8D-%E0%AE%95%E0%AE%BF%E0%AE%B1%E0%AE%BF%E0%AE%B8%E0%AF%8D%E0%AE%9F%E0%AF%8D%E0%AE%AE%E0%AE%B8%E0%AF%8D-%E0%AE%A4%E0%AF%80%E0%AE%B5%E0%AF%81%E0%AE%95%E0%AF%8D%E0%AE%95%E0%AF%81-%E0%AE%85%E0%AE%B0%E0%AF%81%E0%AE%95%E0%AE%BF%E0%AE%B2%E0%AF%8D-%E0%AE%87%E0%AE%9F%E0%AF%88%E0%AE%AE%E0%AE%B1%E0%AE%BF%E0%AE%AA%E0%AF%8D%E0%AE%AA%E0%AF%81", "Content": "இலங்கையில் இருந்து சட்டவிரோதமான முறையில் குடியேறிகளை ஏற்றிச் சென்ற படகு ஒன்று அவுஸ்திரேலியாவின் கிறிஸ்ட்மஸ் தீவுக்கு அருகில் இடைமறிக்கப்பட்டுள்ளது. குறித்த படகில் 13 இலங்கையர்கள் பயணித்ததாக தெரிவிக்கப்படுகிறது. நீண்டகாலமாக அவுஸ்திரேலியாவிற்கு சட்டவிரோத படகு பயணம் மூலம் இலங்கையில் இருந்து யாரும் செல்லாதிருந்த நிலையில், அண்மைய மாதங்களில் இலங்கை ஏதிலிகளின் பயணம் அதிகரித்துள்ளது. இந்த ஆண்டு இதுவரையில் 6 சட்டவிரோத படகுகள் அவுஸ்திரேலியா சென்றிருப்பதுடன், சுமார் 90 இலங்கையர்கள் அவுஸ்திரேலியாவை சென்றடைந்திருப்பதாக தெரிவிக்கப்புடுகிறது. அவர்களில் பெரும்பாலானவர்கள் உடனடியாக நாடுகடத்தப்பட்டிருப்பதாகவும் அவுஸ்திரேலிய அரசாங்கம் தெரிவித்துள்ளது."}