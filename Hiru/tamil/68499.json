{"Header": "பரீட்சையில் மாணவர்களுக்கு அநீதி இழைக்கவில்லை", "Time": "Wednesday, 02 October 2013 - 20:11", "Url": "http://www.hirunews.lk/tamil/68499/%E0%AE%AA%E0%AE%B0%E0%AF%80%E0%AE%9F%E0%AF%8D%E0%AE%9A%E0%AF%88%E0%AE%AF%E0%AE%BF%E0%AE%B2%E0%AF%8D-%E0%AE%AE%E0%AE%BE%E0%AE%A3%E0%AE%B5%E0%AE%B0%E0%AF%8D%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%85%E0%AE%A8%E0%AF%80%E0%AE%A4%E0%AE%BF-%E0%AE%87%E0%AE%B4%E0%AF%88%E0%AE%95%E0%AF%8D%E0%AE%95%E0%AE%B5%E0%AE%BF%E0%AE%B2%E0%AF%8D%E0%AE%B2%E0%AF%88", "Content": "பரீட்சைகள் மத்திய நிலையங்களில் கண்காணிப்பாளர்களின் அசமந்த போக்கு காரணமாக அசௌகரியங்களை எதிர்நோக்கிய புலமைப் பரீட்சையில் தோற்றிய மாணவர்களுக்கு அநீதி ஏற்படுவதற்கு இடமளிக்க வில்லை என்று பரீட்சைகள் ஆணையாளர் டப்ளியு.எம்.என்.ஜே.புஸ்பகுமார தெரிவித்துள்ளார். இந்தமுறை இடம்பெற்ற புலமைப் பரிசில் பரீட்சைகளின் போது குழப்பமான சில சம்பவங்கள் இடம்பெற்றன. காலி – பிரின்ஸ் குணவர்தன ஆரம்ப பாடசாலையில் மாணவர்களுக்கு பரீட்சைகள் இடம்பெற்ற தருணத்தில் விடைத்தாள்கள் சேகரிக்கப்பட்டு பின்னர் சில நிமிடங்களில் மீள அளிக்கப்பட்டதாக குற்றம்சுமத்தப்பட்டிருந்தது. குறித்த பரீட்சையில் தோற்றி இன்னல்களை எதிர்நோக்கிய மாணவியான பவித்ரா லலனா திவ்யாஞ்சலி என்பர் 158 புள்ளிகளைப் பெற்றுள்ளார். எனினும், அவர் வெட்டுப்புள்ளி மட்டத்தை அடைவதற்கு இன்னமும் 2 புள்ளிகளை பெறவேண்யுள்ளது. இதன்காரணமாக மாணவிக்கு அநீதி இழைக்கப்பட்டுள்ளதாக அவரின் கட்புலனற்ற தந்தையினால் காலி வலய கல்வி பணிப்பாளருக்கும், மாகாண கல்;வியமைச்சருக்கும் முறையிடப்பட்டுள்ளது. எனினும், இவ்வாறான சம்பவங்கள் குறித்து கருத்து தெரிவித்த பரீட்சைகள் ஆணையாளர், முறைகேடுகள் பற்றி ஆராய விசேட குழுவொன்றில் நியமிக்கப்பட்டு பணியில் ஈடுபடுத்தப்பட்டுள்ளதாக தெரிவித்தார். இதேவேளை, தென்னிலங்கையில் புலமைப் பரிசில் பரீட்சையில் 172 புள்ளிகளை பெற்ற மாணவியொருவர் தமது தந்தையிடம் விநோதமான பரிசொன்றை கோரியுள்ளார். தாம் பரீட்சையில் சிறப்பு சித்தியை பெற்றால் தந்தை தனது மது பழக்கத்தை துறக்கவேண்டும் என்று கோரியிருந்தார். அதன்படி, தந்தையும் தற்போது அதற்கு இணங்கியிருப்பதாக மாணவியின் தாயார் எமது செய்திச் சேவைக்குத் தெரிவித்தார்."}