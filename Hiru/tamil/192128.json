{"Header": "பொதுமக்களுக்கும் இராணுவத்துக்கும் இடையிலான ஒத்துழைப்பு குறித்து கலந்துரையாடல்", "Time": "Saturday, 02 June 2018 - 8:11", "Url": "http://www.hirunews.lk/tamil/192128/%E0%AE%AA%E0%AF%8A%E0%AE%A4%E0%AF%81%E0%AE%AE%E0%AE%95%E0%AF%8D%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81%E0%AE%AE%E0%AF%8D-%E0%AE%87%E0%AE%B0%E0%AE%BE%E0%AE%A3%E0%AF%81%E0%AE%B5%E0%AE%A4%E0%AF%8D%E0%AE%A4%E0%AF%81%E0%AE%95%E0%AF%8D%E0%AE%95%E0%AF%81%E0%AE%AE%E0%AF%8D-%E0%AE%87%E0%AE%9F%E0%AF%88%E0%AE%AF%E0%AE%BF%E0%AE%B2%E0%AE%BE%E0%AE%A9-%E0%AE%92%E0%AE%A4%E0%AF%8D%E0%AE%A4%E0%AF%81%E0%AE%B4%E0%AF%88%E0%AE%AA%E0%AF%8D%E0%AE%AA%E0%AF%81-%E0%AE%95%E0%AF%81%E0%AE%B1%E0%AE%BF%E0%AE%A4%E0%AF%8D%E0%AE%A4%E0%AF%81-%E0%AE%95%E0%AE%B2%E0%AE%A8%E0%AF%8D%E0%AE%A4%E0%AF%81%E0%AE%B0%E0%AF%88%E0%AE%AF%E0%AE%BE%E0%AE%9F%E0%AE%B2%E0%AF%8D", "Content": "இலங்கையில் பொதுமக்களுக்கும், இராணுவத்துக்கும் இடையிலான ஒத்துழைப்பு குறித்து அமெரிக்க இராணுவ குழு, இலங்கை இராணுவத்துடன் கலந்துரையாடியுள்ளது. அமெரிக்க இராணுவத்தின் பசுபிக் கட்டளை பிரிவின் கெப்டன் ஜெப்ரி பெண்டன் தலைமையில் இந்தக் குழு இலங்கைக்கு விஜயம் செய்துள்ளது. இந்தக் குழு அமெரிக்க இராணுவத்தின் நான்கு பேர் கொண்ட அதிகாரிகள் குழு, இராணுவத் தளபதி மஹேஷ் சேனாநாயக்கவை நேற்று சந்தித்ததாக இராணுவ ஊடகப் பிரிவு தெரிவித்துள்ளது. இலங்கையில் பொதுமக்களுக்கும், இராணுவத்துக்கும் இடையிலான ஒத்துழைப்புத் திட்டங்கள் குறித்து மேலும் அறிந்து கொள்ளும் நோக்கில் அமெரிக்க இராணுவ அதிகாரிகள் குழுவின் பயணம் அமைந்துள்ளது. இதற்கமைய, யுத்தம் முடிவுக்கு கொண்டுவரப்பட்ட பகுதிகளில் முன்னெடுப்பட்டுவரும் பொதுமக்கள் மற்றும் இராணுவத்துக்கு இடையிலான திட்டங்களின் பிணைப்பு குறித்து இராணுவத் தளபதியினால் அமெரிக்க இராணுவ குழுவுக்கு விளக்கமளிக்கப்பட்டதாக இராணுவ ஊடகப் பிரிவு தெரிவித்துள்ளது."}