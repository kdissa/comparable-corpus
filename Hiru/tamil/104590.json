{"Header": "முட்டைத்தாக்குதல் - ஆறு பேர் கைது", "Time": "Monday, 02 March 2015 - 14:41", "Url": "http://www.hirunews.lk/tamil/104590/%E0%AE%AE%E0%AF%81%E0%AE%9F%E0%AF%8D%E0%AE%9F%E0%AF%88%E0%AE%A4%E0%AF%8D%E0%AE%A4%E0%AE%BE%E0%AE%95%E0%AF%8D%E0%AE%95%E0%AF%81%E0%AE%A4%E0%AE%B2%E0%AF%8D-%E0%AE%86%E0%AE%B1%E0%AF%81-%E0%AE%AA%E0%AF%87%E0%AE%B0%E0%AF%8D-%E0%AE%95%E0%AF%88%E0%AE%A4%E0%AF%81", "Content": "மஹியங்கனை - பதியதலாவை வீதியில் வேவத்தை சந்தியில் இடம்பெற்ற ஆர்ப்பாட்டத்தின் போது காவல்துறை அதிகாரிகள் மீது முட்டைகளால் தாக்குதல் நடத்திய சம்பவம் தொடர்பில் 6 சந்தேக நபர்கள் நேற்று காவல்துறையினரால் கைது செய்யப்பட்டனர். பிரதேச வீதியில் உரிய தரத்துடன் நிர்மாணிக்கப்படவில்லை என தெரிவித்து கடந்த 25 ஆம் திகதி பிரதேசவாசிகள் ஆர்ப்பாட்டத்தில் ஈடுபட்டிருந்தனர். அந்த ஆர்ப்பாட்டத்தை கட்டுப்படுத்துவதற்காக மஹியங்கனை காவல்துறையினர் குறித்த இடத்திற்கு சென்ற நிலையில், இருதரப்புக்கும் இடையில் முறுகல் நிலை ஏற்பட்டது. இதன்போது ஆர்ப்பாட்டத்தை மேற்கொண்ட பிரதேச வாசிகளில் சிலர் காவல்துறை அதிகாரிகள் மீது முட்டைகளைக் கொண்டு தாக்குதல் நடத்தியிருந்தனர். இந்தநிலையில் விசாரணை  மேற்கொண்ட மஹியங்கனை காவல்துறையினர் 6 பேரை கைது செய்து மஹியங்கனை நீதிவான் நீதமன்றில் முன்னிலைப்படுத்தியதுடன், அவர்களை எதிர்வரும் 12 ஆம் திகதி வரை விளக்கமறியலில் வைக்குமாறு உத்தரவிடப்பட்டுள்ளது."}