{"Header": "பாரதீய ஜனதா கட்சி இலங்கை வருகிறது", "Time": "Sunday, 02 June 2013 - 13:55", "Url": "http://www.hirunews.lk/tamil/60135/%E0%AE%AA%E0%AE%BE%E0%AE%B0%E0%AE%A4%E0%AF%80%E0%AE%AF-%E0%AE%9C%E0%AE%A9%E0%AE%A4%E0%AE%BE-%E0%AE%95%E0%AE%9F%E0%AF%8D%E0%AE%9A%E0%AE%BF-%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88-%E0%AE%B5%E0%AE%B0%E0%AF%81%E0%AE%95%E0%AE%BF%E0%AE%B1%E0%AE%A4%E0%AF%81", "Content": "இந்தியாவின் எதிர்கட்சியான பாரதீய ஜனதா கட்சியின் விசேட  பிரதிநிதிகள் குழு ஒன்று இலங்கை வரவிருப்பதாக தெரிவிக்கப்படுகிறது. இந்த மாத இறுதிக்குள் இந்த விஜயம் அமையலாம் என்று த இந்தியன் எக்ஸ்பிரஸ் தெரிவித்துள்ளது. எனினும் இது தொடர்பில் இன்னும் உத்தியோகபூர்வமாக  எந்த அறிவிப்புகளும் வெளியாகவில்லை. எவ்வாறாயினும்  பாரத ஜனதா கட்சியின் தகவலின்படி, இந்த குழு, இலங்கையில் ஜனாதிபதி மகிந்த  ராஜபக்ஸ, பாதுகாப்பு செயலாளர் உள்ளிட்ட தரப்பினர்களை சந்திக்கவுள்ளது. அத்துடன்  வடமாகாணத்துக்கான விஜயத்தையும் மேற்கொள்ளும் என்று தெரிவிக்கப்படுகிறது. இதேவேளை  எதிர்வரும் வாரம் இலங்கை வரவுள்ள நியுசிலாந்தின் வெளிவிவகார அமைச்சர் மரே  மெக்கலியும், வடமாகாணத்துக்கான விஜயத்தை மேற்கொள்வார் என்று  தெரிவிக்கப்படுகிறது."}