{"Header": "காலதாமதமாக சமூகமளித்த பரீட்சை நிலைய பொறுப்பதிகாரி பதவி நீக்கம்...", "Time": "Tuesday, 02 August 2016 - 19:06", "Url": "http://www.hirunews.lk/tamil/139660/%E0%AE%95%E0%AE%BE%E0%AE%B2%E0%AE%A4%E0%AE%BE%E0%AE%AE%E0%AE%A4%E0%AE%AE%E0%AE%BE%E0%AE%95-%E0%AE%9A%E0%AE%AE%E0%AF%82%E0%AE%95%E0%AE%AE%E0%AE%B3%E0%AE%BF%E0%AE%A4%E0%AF%8D%E0%AE%A4-%E0%AE%AA%E0%AE%B0%E0%AF%80%E0%AE%9F%E0%AF%8D%E0%AE%9A%E0%AF%88-%E0%AE%A8%E0%AE%BF%E0%AE%B2%E0%AF%88%E0%AE%AF-%E0%AE%AA%E0%AF%8A%E0%AE%B1%E0%AF%81%E0%AE%AA%E0%AF%8D%E0%AE%AA%E0%AE%A4%E0%AE%BF%E0%AE%95%E0%AE%BE%E0%AE%B0%E0%AE%BF-%E0%AE%AA%E0%AE%A4%E0%AE%B5%E0%AE%BF-%E0%AE%A8%E0%AF%80%E0%AE%95%E0%AF%8D%E0%AE%95%E0%AE%AE%E0%AF%8D", "Content": "கால தாமதமாக உயர்தர பரீட்சை கடமைக்கு சமூகமளித்த களனி - ஹேனேகம மத்திய மகா வித்தியாலய பரீட்சை நிலைய பொறுப்பதிகாரி அப்பதவியில் இருந்து நீக்கப்பட்டுள்ளார். உயர்தர பரீட்சை இன்று ஆரம்பமான நிலையில் , அவர் காலதாமதமாக சமூகமளித்த காரணத்தால் , இணைந்த கணிதத்தின் முதல் வினாப்பத்திரம் ஒரு மணித்தியால தாமதத்தின் பின்னரே வழங்கப்பட்டிருந்தது. அதனடிப்படையில் , காலை 8.30க்கு ஆரம்பமாகவிருந்த பரீட்சை 9.30க்கு ஆரம்பமான நிலையில் , மாணவர்களுக்கு குறிப்பிட்ட கால அளவை பெற்றுத்தர பரீட்சைகள் ஆணையாளர் நாயகம் டபிள்யூ. எம். என். ஜே. புஷ்பகுமார நடவடிக்கை எடுத்திருந்தார்."}