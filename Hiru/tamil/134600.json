{"Header": "எம்பிலிப்பிட்டிய சம்பவம் - முன்னாள் உதவி காவல்துறை அதிகாரிக்கு பிணை", "Time": "Thursday, 02 June 2016 - 11:38", "Url": "http://www.hirunews.lk/tamil/134600/%E0%AE%8E%E0%AE%AE%E0%AF%8D%E0%AE%AA%E0%AE%BF%E0%AE%B2%E0%AE%BF%E0%AE%AA%E0%AF%8D%E0%AE%AA%E0%AE%BF%E0%AE%9F%E0%AF%8D%E0%AE%9F%E0%AE%BF%E0%AE%AF-%E0%AE%9A%E0%AE%AE%E0%AF%8D%E0%AE%AA%E0%AE%B5%E0%AE%AE%E0%AF%8D-%E0%AE%AE%E0%AF%81%E0%AE%A9%E0%AF%8D%E0%AE%A9%E0%AE%BE%E0%AE%B3%E0%AF%8D-%E0%AE%89%E0%AE%A4%E0%AE%B5%E0%AE%BF-%E0%AE%95%E0%AE%BE%E0%AE%B5%E0%AE%B2%E0%AF%8D%E0%AE%A4%E0%AF%81%E0%AE%B1%E0%AF%88-%E0%AE%85%E0%AE%A4%E0%AE%BF%E0%AE%95%E0%AE%BE%E0%AE%B0%E0%AE%BF%E0%AE%95%E0%AF%8D%E0%AE%95%E0%AF%81-%E0%AE%AA%E0%AE%BF%E0%AE%A3%E0%AF%88", "Content": "எம்பிலிப்பிட்டியவில் இடம்பெற்ற இரவு விருந்துபசார நிகழ்வின் போது சுமித் பிரசன்ன என்பவர் உயிரிழந்த சம்பவம் தொடர்பாக விளக்கமறியலில் வைக்கப்பட்டிருந்த முன்னாள் உதவி காவல்துறை அதிகாரி டி.டபிள்யு.சமிந்த தர்மரத்ன பிணையில் செல்ல அனுமதிக்கப்பட்டுள்ளார். கடந்த 4 மாதங்களாக விளக்கமறியலில் தடுத்துவைக்கப்படிருந்த அவர், 20 ஆயிரம் ரூபா ரொக்க பிணையிலும், 5 லட்சம் ரூபா பெறுமதியான சரீர பிணையிலும் செல்ல இன்று அனுமதிக்கப்பட்டார். முன்னாள் காவல்துறை அதிகாரிக்கு பிணை அனுமதி கோரி எம்பிலிப்பிட்டிய மேல் நீதிமன்றத்தில் மனு தாக்கல் செய்யப்பட்டிருந்த நிலையில், அதன் தீர்ப்பு இன்று வெளியிடப்படும் என நீதிபதி குமாரி அபேரட்ன அறிவித்திருந்தார். இதன்படி இன்று தீர்பளித்த நீதிபதி, முன்னாள் காவல்துறை அதிகாரிக்கு வெளிநாட்டு பயணத் தடையையும் விதித்துள்ளார். அதேவேளை, இளைஞரின் மரணம் தொடர்பாக எம்பிலிப்பிட்டிய மேல் நீதிமன்றத்தில் வழக்கு விசாரணை நடைபெறும் ஒவ்வொரு தினத்திலும் அவர் பிரசன்னமாக வேண்டும் எனவும் உத்தரவிடப்பட்டுள்ளது."}