{"Header": "சொத்தி உபாலியின் புதல்வர் கைது", "Time": "Tuesday, 02 April 2019 - 16:11", "Url": "http://www.hirunews.lk/tamil/213683/%E0%AE%9A%E0%AF%8A%E0%AE%A4%E0%AF%8D%E0%AE%A4%E0%AE%BF-%E0%AE%89%E0%AE%AA%E0%AE%BE%E0%AE%B2%E0%AE%BF%E0%AE%AF%E0%AE%BF%E0%AE%A9%E0%AF%8D-%E0%AE%AA%E0%AF%81%E0%AE%A4%E0%AE%B2%E0%AF%8D%E0%AE%B5%E0%AE%B0%E0%AF%8D-%E0%AE%95%E0%AF%88%E0%AE%A4%E0%AF%81", "Content": "2 கிலோ 549 கிராம் ஹெரோயின் மற்றும் துப்பாக்கியொன்றுடன் பாதாள உலகக்குழுத் தலைவரான சொத்தி உபாலியின் புதல்வரொருவர் கடுபெத்த பகுதியில் வைத்து காவற்துறையினரால் கைது செய்யப்பட்டுள்ளார். இன்று காலை கொழும்பு மாவட்ட ஊழல் ஒழிப்பு பிரிவின் அதிகாரிகள் மொரடுமுல்ல காவற்துறை பிரிவில் துடுவாமுல்ல , கடுபெத்த பிரதேசத்தில் மேற்கொள்ளப்பட்ட சுற்றிவளைப்பில் இந்த சந்தேகநபர் கைது செய்யப்பட்டுள்ளார். 41 வயதுடைய குறித்த சந்தேகநபர் நாளைய தினம் மொரடுவை நீதவான் நீதிமன்றில் முன்னிலைப்படுத்தப்படவுள்ளார். கைது செய்யப்பட்டவர் மேலதிக விசாரணைகளுக்காக மொரட்டுமுல்ல காவற்துறையிடம் கையளிக்கப்பட்டுள்ளார்."}