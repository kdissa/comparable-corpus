{"Header": "வடக்கில் காணி விடுவிப்பில் அநீதி -  முதலமைச்சர் ", "Time": "Wednesday, 02 December 2015 - 9:14", "Url": "http://www.hirunews.lk/tamil/121196/%E0%AE%B5%E0%AE%9F%E0%AE%95%E0%AF%8D%E0%AE%95%E0%AE%BF%E0%AE%B2%E0%AF%8D-%E0%AE%95%E0%AE%BE%E0%AE%A3%E0%AE%BF-%E0%AE%B5%E0%AE%BF%E0%AE%9F%E0%AF%81%E0%AE%B5%E0%AE%BF%E0%AE%AA%E0%AF%8D%E0%AE%AA%E0%AE%BF%E0%AE%B2%E0%AF%8D-%E0%AE%85%E0%AE%A8%E0%AF%80%E0%AE%A4%E0%AE%BF-%E0%AE%AE%E0%AF%81%E0%AE%A4%E0%AE%B2%E0%AE%AE%E0%AF%88%E0%AE%9A%E0%AF%8D%E0%AE%9A%E0%AE%B0%E0%AF%8D", "Content": "வடக்கில் பொதுமக்கள் இழந்துள்ள 7 ஆயிரத்து 400 ஏக்கர் நிலப்பரப்பில் 600 ஏக்கரை மாத்திரம் அவர்களுக்கு மீள வழங்கியமை நியாயமற்ற செயல் என வட மாகாண முதலமைச்சர் சி.வி. விக்னேஸ்வரன் குற்றம்சுமத்தியுள்ளார். காணி பிரச்சினை தொடர்பாக வட பிராந்திய மக்கள் எதிர்நோக்கும் நெருக்கடிகள் தொடர்பாக வட மாகாண சபை ஆய்வொன்றை மேற்கொண்டுள்ளது. அந்த அறிக்கையை கையளிக்கும் நிகழ்வு நேற்று யாழ்ப்பாண நூலகத்தில் இடம்பெற்ற நிலையில், அங்கு உரையாற்றிய வட மாகாண முதலமைச்சர், நெருக்கடி நிலையை விபரித்தார்."}