{"Header": "நேதாஜி சுபாஸ் சந்திரபோஸ் விமான விபத்தில் பலி – ஜப்பான் ஆவணம்", "Time": "Friday, 02 September 2016 - 8:59", "Url": "http://www.hirunews.lk/tamil/142053/%E0%AE%A8%E0%AF%87%E0%AE%A4%E0%AE%BE%E0%AE%9C%E0%AE%BF-%E0%AE%9A%E0%AF%81%E0%AE%AA%E0%AE%BE%E0%AE%B8%E0%AF%8D-%E0%AE%9A%E0%AE%A8%E0%AF%8D%E0%AE%A4%E0%AE%BF%E0%AE%B0%E0%AE%AA%E0%AF%8B%E0%AE%B8%E0%AF%8D-%E0%AE%B5%E0%AE%BF%E0%AE%AE%E0%AE%BE%E0%AE%A9-%E0%AE%B5%E0%AE%BF%E0%AE%AA%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%AA%E0%AE%B2%E0%AE%BF-%E0%AE%9C%E0%AE%AA%E0%AF%8D%E0%AE%AA%E0%AE%BE%E0%AE%A9%E0%AF%8D-%E0%AE%86%E0%AE%B5%E0%AE%A3%E0%AE%AE%E0%AF%8D", "Content": "இந்தியாவின் சுதந்திர போராட்ட வீரர் நேதாஜி சுபாஸ் சந்திரபோஸ், விமான விபத்திலேயே இறந்தார் என்று ஜப்பானிய ஆவணம் ஒன்று உறுதிப்படுத்தியுள்ளது. சுபாஸ் சந்திரபோஸின் மரணம் குறித்து தொடர்ந்தும் சந்தேகம் வெளியிடப்பட்டுவருகிறது. இந்த நிலையில் அவர் குறித்த இரகசிய ஆவணங்கள் அனைத்தையும் இந்திய அரசாங்கம் அண்மையில் வெளியிட்டிருந்தது. அத்துடன் பிரித்தானியாவைத் தளமாக கொண்ட இணைய ஊடகம் ஒன்று, அவர் குறித்த ஆவணங்களை பதிவேற்றி வருகிறது. இதில் பதிவேற்றப்பட்டுள்ள ஜப்பானிய அரசாங்கம் ஆவணம் ஒன்றில், சுபாஸ் சந்திரபோஸ் தாய்வானில் வைத்து 1945ம் ஆண்டு ஆகஸ்ட் மாதம் 18ம் திகதி விமான விபத்தில் உயிரிழந்ததாக தெரிவிக்கப்பட்டுள்ளது."}