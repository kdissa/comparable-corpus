{"Header": "இலங்கையில் புதிய எரிபொருள் அறிமுகம் - டீசல் மற்றும் பெற்றோல் பழைய விலையில்", "Time": "Monday, 02 July 2018 - 13:32", "Url": "http://www.hirunews.lk/tamil/194350/%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88%E0%AE%AF%E0%AE%BF%E0%AE%B2%E0%AF%8D-%E0%AE%AA%E0%AF%81%E0%AE%A4%E0%AE%BF%E0%AE%AF-%E0%AE%8E%E0%AE%B0%E0%AE%BF%E0%AE%AA%E0%AF%8A%E0%AE%B0%E0%AF%81%E0%AE%B3%E0%AF%8D-%E0%AE%85%E0%AE%B1%E0%AE%BF%E0%AE%AE%E0%AF%81%E0%AE%95%E0%AE%AE%E0%AF%8D-%E0%AE%9F%E0%AF%80%E0%AE%9A%E0%AE%B2%E0%AF%8D-%E0%AE%AE%E0%AE%B1%E0%AF%8D%E0%AE%B1%E0%AF%81%E0%AE%AE%E0%AF%8D-%E0%AE%AA%E0%AF%86%E0%AE%B1%E0%AF%8D%E0%AE%B1%E0%AF%8B%E0%AE%B2%E0%AF%8D-%E0%AE%AA%E0%AE%B4%E0%AF%88%E0%AE%AF-%E0%AE%B5%E0%AE%BF%E0%AE%B2%E0%AF%88%E0%AE%AF%E0%AE%BF%E0%AE%B2%E0%AF%8D", "Content": "கனியவளத்துறை அமைச்சு இலங்கை சந்தைக்கு புதியவகை எரிபொருள் ஒன்றை அறிமுகம் செய்துள்ளது. இதற்கமைய குறித்த அமைச்சு யுரோ 4 என்ற புதிய வகை எரிபொருளையே இன்றைய தினம் அறிமுகம் செய்துள்ளது. சூழலுக்கு மாசு ஏற்படுவதனை குறைக்கும் நோக்குடன் குறித்த எரிபொருள் உற்பத்தி செய்யப்பட்டுள்ளதாகவும் இதனாலேயே அறிமுகம் செய்யப்பட்டுள்ளதாகவும் அமைச்சு தெரிவித்துள்ளது. யுரோ 4 தர பெற்றோல் மற்றும் யூரோ 4 டீசல் ஆகியவற்றை பழைய விலைக்கே பெற்றுக்கொள்ள முடியும் எனவும் தெரிவிக்கப்பட்டுள்ளது. அத்துடன் எதிர்காலத்தில் யூரோ 5 மற்றும் யூரோ 6 ஆகிய எரிபொருள் வகைகளையும் இலங்கை சந்தையில் அறிமுகப்படுத்த எதிர்பார்த்துள்ளதாக அமைச்சர் அர்ஜுன ரணதுங்க தெரிவித்தார். யுரோ 4 எரிபொருளை அறிமுகப்படுத்தும் நிகழ்வில் பங்கேற்றதன் பின்னர் ஊடகங்களுக்கு கருத்து தெரிவிக்கையிலேயே அமைச்சர் இதனை தெரிவித்தார்."}