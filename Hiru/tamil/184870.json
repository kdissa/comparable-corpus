{"Header": "ராஜாங்கனை ஒன்றிணைந்த விவசாய அமைப்பின் தலைவர் கைது", "Time": "Friday, 02 March 2018 - 7:57", "Url": "http://www.hirunews.lk/tamil/184870/%E0%AE%B0%E0%AE%BE%E0%AE%9C%E0%AE%BE%E0%AE%99%E0%AF%8D%E0%AE%95%E0%AE%A9%E0%AF%88-%E0%AE%92%E0%AE%A9%E0%AF%8D%E0%AE%B1%E0%AE%BF%E0%AE%A3%E0%AF%88%E0%AE%A8%E0%AF%8D%E0%AE%A4-%E0%AE%B5%E0%AE%BF%E0%AE%B5%E0%AE%9A%E0%AE%BE%E0%AE%AF-%E0%AE%85%E0%AE%AE%E0%AF%88%E0%AE%AA%E0%AF%8D%E0%AE%AA%E0%AE%BF%E0%AE%A9%E0%AF%8D-%E0%AE%A4%E0%AE%B2%E0%AF%88%E0%AE%B5%E0%AE%B0%E0%AF%8D-%E0%AE%95%E0%AF%88%E0%AE%A4%E0%AF%81", "Content": "ராஜாங்கனை நீர்த்தேக்கத்தில் குடிநீர் திட்டத்தை பயன்படுத்துவதற்கு எதிர்ப்பு தெரிவித்து மேற்கொண்ட ஆர்ப்பாட்டத்தை ஒழுங்கமைத்த ராஜாங்கனை ஒன்றிணைந்த விவசாய அமைப்பின் தலைவர் கைது செய்யப்பட்டுள்ளார். அதன் தலைவர் டபிள்யூ.ஏ.நிஹால் வன்னியாரச்சி, ராஜாங்கனை பகுதியில் வைத்து நேற்று கைது செய்யப்பட்டதாக தம்புத்தேகம காவல்துறை தெரிவித்துள்ளது மேலும் பல நபர்களை கைது செய்யவதற்கான விசாரணைகள் முன்னெடுக்கப்பட்டுள்ளதாக காவல்துறை குறிப்பிட்டுள்ளது. இதற்காக காணொளி பதிவுகளை பயன்படுத்தவுள்ளதாக காவல்துறை மேலும் குறிப்பிட்டுள்ளது. குறித்த ஆர்ப்பாட்டத்தின் போது நீதிமன்ற உத்தரவை மீறி கலகம் விளைவத்ததால், கைது செய்யப்பட்ட 59 சந்தேக நபர்களில் 50 பேர் இந்த மாதம் 5 ஆம் திகதி வரை விளக்கமறியலில் வைக்கப்பட்டுள்ளமை குறிப்பிடத்தக்கது."}