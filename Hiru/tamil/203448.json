{"Header": "கிராண்பாஸ் மற்றும் முகத்துவாரத்திலும் சில வீதிகளில் போக்குவரத்து மட்டு..", "Time": "Friday, 02 November 2018 - 17:58", "Url": "http://www.hirunews.lk/tamil/203448/%E0%AE%95%E0%AE%BF%E0%AE%B0%E0%AE%BE%E0%AE%A3%E0%AF%8D%E0%AE%AA%E0%AE%BE%E0%AE%B8%E0%AF%8D-%E0%AE%AE%E0%AE%B1%E0%AF%8D%E0%AE%B1%E0%AF%81%E0%AE%AE%E0%AF%8D-%E0%AE%AE%E0%AF%81%E0%AE%95%E0%AE%A4%E0%AF%8D%E0%AE%A4%E0%AF%81%E0%AE%B5%E0%AE%BE%E0%AE%B0%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%81%E0%AE%AE%E0%AF%8D-%E0%AE%9A%E0%AE%BF%E0%AE%B2-%E0%AE%B5%E0%AF%80%E0%AE%A4%E0%AE%BF%E0%AE%95%E0%AE%B3%E0%AE%BF%E0%AE%B2%E0%AF%8D-%E0%AE%AA%E0%AF%8B%E0%AE%95%E0%AF%8D%E0%AE%95%E0%AF%81%E0%AE%B5%E0%AE%B0%E0%AE%A4%E0%AF%8D%E0%AE%A4%E0%AF%81-%E0%AE%AE%E0%AE%9F%E0%AF%8D%E0%AE%9F%E0%AF%81", "Content": "கிராண்பாஸ் - பராக்கிரம வீதியில் நீர் குழாய் இணைக்கும் வேலைத்திட்டம் காரணமாக இன்று முதல் எதிர்வரும் 30 ஆம் திகதி வரை ஒவ்வொரு வெள்ளிக்கிழமையும் போக்குவரத்து மட்டுப்படுத்தப்பட்டுள்ளதாக காவல்துறை தெரிவித்துள்ளது. இதன்படி இரவு 10.00 மணியில் இருந்து அதிகாலை 5.00 மணிவரை இந்த வேலைத்திட்டம் இடம்பெறவுள்ளதோடு, அந்த காலப்பகுதியில் மாற்று வீதிகளை பயன்படுத்துமாறு காவல்துறை சாரதிகளிடம் கோரியுள்ளது. இதேவேளை, முகத்துவாரம் அளுத்மாவத்தை – மாதம்பிட்டிய வீதி சந்தியில் இருந்து பங்கஞ்சந்த மாவத்தை சந்தி வரை போக்குவரத்து மட்டுப்படுத்தப்பட்டுள்ளது. நீர் குழாய் இணைக்கும் வேலைத்திட்டம் காரணமாக இரவு 10.00 மணி முதல் அதிகாலை 5.00 மணிவரை அந்த வீதியின் போக்குவரத்து நடவடிக்கை மட்டுப்படுத்தப்பட்டுள்ளது."}