{"Header": "ஜனாதிபதித் தேர்தல் தொடர்பில் 2,540 முறைப்பாடுகள்", "Time": "Saturday, 02 November 2019 - 13:06", "Url": "http://www.hirunews.lk/tamil/227469/%E0%AE%9C%E0%AE%A9%E0%AE%BE%E0%AE%A4%E0%AE%BF%E0%AE%AA%E0%AE%A4%E0%AE%BF%E0%AE%A4%E0%AF%8D-%E0%AE%A4%E0%AF%87%E0%AE%B0%E0%AF%8D%E0%AE%A4%E0%AE%B2%E0%AF%8D-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AE%BF%E0%AE%B2%E0%AF%8D-2540-%E0%AE%AE%E0%AF%81%E0%AE%B1%E0%AF%88%E0%AE%AA%E0%AF%8D%E0%AE%AA%E0%AE%BE%E0%AE%9F%E0%AF%81%E0%AE%95%E0%AE%B3%E0%AF%8D", "Content": "நேற்று மாலை நான்கு மணியுடன் நிறைவடைந்த 24 மணிநேரத்தில் ஜனாதிபதித் தேர்தல் தொடர்பில் 147 முறைப்பாடுகள் பதிவாகியுள்ளதாக தேர்தல்கள் ஆணைக்குழு குறிப்பிட்டுள்ளது. தேர்தல் வன்செயல் குறித்து ஒரு முறைப்பாடும், தேர்தல் சட்ட மீறல் தொடர்பில் 144 முறைப்பாடுகளும், ஏனையவை தொடர்பில் 2 முறைப்பாடுகளும் பதிவாகியுள்ளன. இதேவேளை, கடந்த மாதம் 8ஆம் திகதி முதல் நேற்று வரையான காலப்பகுதியில், 2 ஆயிரத்து 540 முறைப்பாடுகள் பதிவாகியுள்ளதாக தேர்தல்கள் ஆணைக்குழு குறிப்பிட்டுள்ளது. தேர்தல் வன்செயல்கள் குறித்து 23 முறைப்பாடுகளும், தேர்தல் சட்ட மீறல்கள் தொடர்பில் 2 ஆயிரத்து 425 முறைப்பாடுகளும், ஏனையவை தொடர்பில் 92 முறைப்பாடுகளும் பதிவாகியுள்ளதாக ஆணைக்குழு தெரிவித்துள்ளது."}