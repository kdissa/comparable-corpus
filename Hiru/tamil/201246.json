{"Header": "யாழில் 38 பேர் கைது", "Time": "Tuesday, 02 October 2018 - 19:19", "Url": "http://www.hirunews.lk/tamil/201246/%E0%AE%AF%E0%AE%BE%E0%AE%B4%E0%AE%BF%E0%AE%B2%E0%AF%8D-38-%E0%AE%AA%E0%AF%87%E0%AE%B0%E0%AF%8D-%E0%AE%95%E0%AF%88%E0%AE%A4%E0%AF%81", "Content": "யாழ்ப்பாணம், சுன்னாகம், கோப்பாய் மற்றும் மானிப்பாய் காவற்துறை பிரிவிற்குட்பட்ட பகுதிகளில் இடம்பெற்ற 27 மோதல் சம்பவங்கள் தொடர்பில் 38 பேர் கைது செய்யப்பட்டுள்ளனர். யாழ்ப்பாண பிரதேசத்திற்கு பொறுப்பான சிரேஸ்ட காவற்துறை அத்தியட்சகர் வருண ஜெயசுந்தர தெரிவித்துள்ளார். யாழ்ப்பாண மாவட்ட சிவில் பாதுகாப்புக் குழு கூட்டம் அரசாங்க அதிபர் நாகலிங்கம் வேதநாயகன் தலைமையில் இன்று இடம்பெற்றது. இதன்போது, அண்மைக்காலங்களில் யாழ்ப்பாண மாவட்டத்தில் இடம்பெற்று வந்த வன்முறைச் சம்பவங்கள் தொடர்பில் ஆராயப்பட்டுள்ளது. இதில் கலந்துக் கொண்ட போதே அவர் இதனை தெரிவித்துள்ளார். அவற்றுள் 10 சம்பவங்கள் மானிப்பாய் பகுதியிலும், 9 சம்பவங்கள் கொக்குவில் பகுதியிலும் பதிவாகியுள்ளன. குறித்த சம்பவங்களுடன் தொடர்புடைய 38 சந்தேக நபர்கள் கைதுசெய்யப்பட்டு, விளக்கமறியலில் வைக்கப்பட்டுள்ளதாக அவர் குறிப்பிட்டார்."}