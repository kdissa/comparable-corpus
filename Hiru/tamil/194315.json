{"Header": "காணாமல் போயிருந்த நபர் எழும்பு கூடாக கண்டுபிடிப்பு", "Time": "Monday, 02 July 2018 - 7:39", "Url": "http://www.hirunews.lk/tamil/194315/%E0%AE%95%E0%AE%BE%E0%AE%A3%E0%AE%BE%E0%AE%AE%E0%AE%B2%E0%AF%8D-%E0%AE%AA%E0%AF%8B%E0%AE%AF%E0%AE%BF%E0%AE%B0%E0%AF%81%E0%AE%A8%E0%AF%8D%E0%AE%A4-%E0%AE%A8%E0%AE%AA%E0%AE%B0%E0%AF%8D-%E0%AE%8E%E0%AE%B4%E0%AF%81%E0%AE%AE%E0%AF%8D%E0%AE%AA%E0%AF%81-%E0%AE%95%E0%AF%82%E0%AE%9F%E0%AE%BE%E0%AE%95-%E0%AE%95%E0%AE%A3%E0%AF%8D%E0%AE%9F%E0%AF%81%E0%AE%AA%E0%AE%BF%E0%AE%9F%E0%AE%BF%E0%AE%AA%E0%AF%8D%E0%AE%AA%E0%AF%81", "Content": "பிட்டிகல - மத்தககந்த வத்தை வனப்பகுதியில் இருந்து மனித எழும்பு கூட்டின் பாகங்கள் சில மீட்கப்பட்டுள்ளன. காவல்துறை அவசர தொலைபேசி இலக்கத்திற்கு நேற்று வழங்கப்பட்ட தகவல் ஒன்றுக்கு அமைய இந்த மனித எழும்பு கூட்டின் பாகங்கள் மீட்கப்பட்டுள்ளதாக காவல்துறை தெரிவித்துள்ளது. கடந்த இரண்டு மாதங்களுக்கு முன்னர் காணாமல் போயிருந்த போத்திவல பகுதியை சேர்ந்த 50 வயதான நபரொருவரின் எழும்பு கூட்டின் பாகங்களே இவ்வாறு மீட்கப்பட்டுள்ளதாக இனங்காணப்பட்டுள்ளது. குறித்த நபர் அணிந்திருந்த சாரத்தின் ஒரு பகுதி, எழும்பு கூட்டுக்கு அருகில் இருந்து மீட்கப்பட்டுள்ளதோடு, அந்த சாரம் தனது கணவருடையது என அவரின் மனைவியால் அடையாளம் காணப்பட்டுள்ளது. மீட்கப்பட்டுள்ள எழும்பு கூட்டின் பாகங்கள் மேலதிக பரிசோதனைகளுக்காக எல்பிட்டிய மருத்துவமனைக்கு அனுப்பட்டுள்ள நிலையில், சம்பவம் தொடர்பான விசாரணைகளை காவல்துறை மேற்கொண்டு வருகிறது."}