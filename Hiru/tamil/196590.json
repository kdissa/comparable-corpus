{"Header": "பற்றீசியா ஸ்கொட்லான்ட் பிரதமருடன்  பேச்சுவார்த்தை", "Time": "Thursday, 02 August 2018 - 8:48", "Url": "http://www.hirunews.lk/tamil/196590/%E0%AE%AA%E0%AE%B1%E0%AF%8D%E0%AE%B1%E0%AF%80%E0%AE%9A%E0%AE%BF%E0%AE%AF%E0%AE%BE-%E0%AE%B8%E0%AF%8D%E0%AE%95%E0%AF%8A%E0%AE%9F%E0%AF%8D%E0%AE%B2%E0%AE%BE%E0%AE%A9%E0%AF%8D%E0%AE%9F%E0%AF%8D-%E0%AE%AA%E0%AE%BF%E0%AE%B0%E0%AE%A4%E0%AE%AE%E0%AE%B0%E0%AF%81%E0%AE%9F%E0%AE%A9%E0%AF%8D-%E0%AE%AA%E0%AF%87%E0%AE%9A%E0%AF%8D%E0%AE%9A%E0%AF%81%E0%AE%B5%E0%AE%BE%E0%AE%B0%E0%AF%8D%E0%AE%A4%E0%AF%8D%E0%AE%A4%E0%AF%88", "Content": "இலங்கையில் நிலவும் பல்வேறு பிரச்சினைகள் குறித்து பொதுநலவாய அமைப்பின் செயலாளர் நாயகம் பற்றீசியா ஸ்கொட்லன்ட், பிரதமர் ரணில் விக்கிரமசிங்கவுடன் பேச்சுவார்த்தை நடத்தியுள்ளதாக தெரிவிக்கப்படுகிறது. பொதுநலவாய அமைப்பின் செயலாளர் நாயகம் பற்றீசியா ஸ்கொட்லன்ட் நான்கு நாட்கள் உத்தியோகபூர்வ விஜயம் மேற்கொண்டு நேற்று பிற்பகல் கொழும்பை வந்தடைந்தார். இதையடுத்து அவர், நேற்று மாலை பிரதமர் ரணில் விக்கிரமசிங்கவை சந்தித்துப் பேச்சு நடத்தினார். அத்துடன், வெளிவிவகார அமைச்சர் திலக் மாரப்பனவையும் சந்தித்த அவர், இலங்கையின் பல்வேறு பிரச்சினைகள் குறித்து கலந்துரையாடியதாக தெரிவிக்கப்பட்டுள்ளது. இதேவேளை, அரசாங்கத்தின் மேலும் சில முக்கியஸ்தர்களையும், எதிர்க்கட்சித் தலைவர் இரா.சம்பந்தன் ஆகியோரையும் பற்றீசியா ஸ்கொட்லன்ட் சந்திக்க உள்ளார். கடந்த 2016ஆம் ஆண்டு ஏப்ரல் மாதம் பொதுநலவாய பொதுச்செயலாலராகப் பதவியேற்ற பின்னர் பற்றீசியா ஸ்கொட்லன்ட் இலங்கைக்கு மேற்கொண்டுள்ள முதலாவது விஜயம் இதுவாகும் என்பது குறிப்பிடத்தக்கது."}