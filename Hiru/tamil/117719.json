{"Header": "சிறப்பு முகாமிலுள்ள 10 இலங்கை அகதிகள் ஆர்ப்பாட்டம்", "Time": "Friday, 02 October 2015 - 20:04", "Url": "http://www.hirunews.lk/tamil/117719/%E0%AE%9A%E0%AE%BF%E0%AE%B1%E0%AE%AA%E0%AF%8D%E0%AE%AA%E0%AF%81-%E0%AE%AE%E0%AF%81%E0%AE%95%E0%AE%BE%E0%AE%AE%E0%AE%BF%E0%AE%B2%E0%AF%81%E0%AE%B3%E0%AF%8D%E0%AE%B3-10-%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88-%E0%AE%85%E0%AE%95%E0%AE%A4%E0%AE%BF%E0%AE%95%E0%AE%B3%E0%AF%8D-%E0%AE%86%E0%AE%B0%E0%AF%8D%E0%AE%AA%E0%AF%8D%E0%AE%AA%E0%AE%BE%E0%AE%9F%E0%AF%8D%E0%AE%9F%E0%AE%AE%E0%AF%8D", "Content": "தமிழகத்தில் உள்ள சிறப்பு முகாம்களில் தடுத்து வைக்கப்பட்டுள்ள இலங்கை அகதிகள் 10 பேர் வரையில் மீண்டும் உணவுத்தவிர்ப்பு போராட்டத்தை ஆரம்பித்துள்ளனர். நீண்டகாலமாக அநாவசியமாக தடுத்து வைக்கப்பட்டிருக்கும் தங்களை விடுவிக்க, கியு பிரிவு காவற்துறையினரும் அரசாங்கமும் தலையிட்டு நடவடிக்கை எடுக்க வேண்டும் என்று அவர்கள் கோரியுள்ளனர். சென்னை மற்றும் திருச்சி ஆகிய பகுதிகளில் உள்ள சிறப்பு முகாம்களில் இந்த உணவுத் தவிர்ப்பு இடம்பெறுகிறது. உணவுத் தவிர்ப்பில் ஈடுபட்டுள்ளவர்களில் 6 பேர், விடுதலைப் புலிகளை மீள உருவாக்க முயற்சித்ததாகவும், ஏனைய நான்கு பேர் அகதியாக அவுஸ்திரேலியா செல்ல முற்பட்டதாகவும் குற்றம் சுமத்தப்பட்டுள்ளது. அவர்களை ஏற்கனவே சிறப்பு முகாம்களில் இருந்து விடுதலை செய்வதாக அறவிக்கப்பட்டிருந்த போதும், இன்னும் எந்த நடவடிக்கையும் எடுக்கப்படாதுள்ள நிலையில், இந்த போராட்டம் முன்னெடுக்கப்படுகிறது."}