{"Header": " BMICH யில் இடம்பெறவுள்ள கொழும்பு பாதுகாப்பு கருத்தரங்கு", "Time": "Wednesday, 02 August 2017 - 19:48", "Url": "http://www.hirunews.lk/tamil/167458/bmich-%E0%AE%AF%E0%AE%BF%E0%AE%B2%E0%AF%8D-%E0%AE%87%E0%AE%9F%E0%AE%AE%E0%AF%8D%E0%AE%AA%E0%AF%86%E0%AE%B1%E0%AE%B5%E0%AF%81%E0%AE%B3%E0%AF%8D%E0%AE%B3-%E0%AE%95%E0%AF%8A%E0%AE%B4%E0%AF%81%E0%AE%AE%E0%AF%8D%E0%AE%AA%E0%AF%81-%E0%AE%AA%E0%AE%BE%E0%AE%A4%E0%AF%81%E0%AE%95%E0%AE%BE%E0%AE%AA%E0%AF%8D%E0%AE%AA%E0%AF%81-%E0%AE%95%E0%AE%B0%E0%AF%81%E0%AE%A4%E0%AF%8D%E0%AE%A4%E0%AE%B0%E0%AE%99%E0%AF%8D%E0%AE%95%E0%AF%81", "Content": "பூகோள மற்றும் வலய பாதுகாப்பு பிரச்சினைகள் குறித்து வெளிநாட்டு பிரதிநிதிகளின் பங்களிப்புடன் ஆராயும் 'கொழும்பு பாதுகாப்பு கருத்தரங்கு'இம்மாதம் இடம்பெறவுள்ளது. ஓகஸ்ட் மாதம் 28 ஆம் மற்றும் 29 ஆம் திகதிகளில் பண்டாரநாயக சர்வதேச மகாநாட்டு மண்டபத்தில் ஏழாவது தடவையாக இந்தக் கருத்தரங்கு நடைபெறவுள்ளது. இதில் 700 வெளிநாட்டு பிரதிநிதிகள் பங்கேற்க உள்ளதாக இராணுவத் தகவல்கள் தெரிவித்துள்ளன. உயர்ஸ்தானிகர்கள், உள்நாட்டு வெளிநாட்டு அரசியல்வாதிகள், பாதுகாப்பு ஆலோசகர்கள் மற்றும் வெளிநாட்டு நிபுணர்கள் ஆகியோரும்  இந்தக் கருத்தரங்கில் கலந்துகொள்ள உள்ளனர். மேலும், சார்க் நாடுகளின் பாதுகாப்பு பிரிவின் பிரதானிகளுக்கும் இந்த கருத்தரங்கிற்காக அழைப்பு விடுக்கப்பட்டுள்ளதாக இராணுவம் தெரிவித்துள்ளது."}