{"Header": "இம்ரான் கானின் பதவியேற்பு விழாவிற்கு வெளிநாட்டு தலைவர்களுக்கு அழைப்பில்லை", "Time": "Thursday, 02 August 2018 - 18:47", "Url": "http://www.hirunews.lk/tamil/196637/%E0%AE%87%E0%AE%AE%E0%AF%8D%E0%AE%B0%E0%AE%BE%E0%AE%A9%E0%AF%8D-%E0%AE%95%E0%AE%BE%E0%AE%A9%E0%AE%BF%E0%AE%A9%E0%AF%8D-%E0%AE%AA%E0%AE%A4%E0%AE%B5%E0%AE%BF%E0%AE%AF%E0%AF%87%E0%AE%B1%E0%AF%8D%E0%AE%AA%E0%AF%81-%E0%AE%B5%E0%AE%BF%E0%AE%B4%E0%AE%BE%E0%AE%B5%E0%AE%BF%E0%AE%B1%E0%AF%8D%E0%AE%95%E0%AF%81-%E0%AE%B5%E0%AF%86%E0%AE%B3%E0%AE%BF%E0%AE%A8%E0%AE%BE%E0%AE%9F%E0%AF%8D%E0%AE%9F%E0%AF%81-%E0%AE%A4%E0%AE%B2%E0%AF%88%E0%AE%B5%E0%AE%B0%E0%AF%8D%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%85%E0%AE%B4%E0%AF%88%E0%AE%AA%E0%AF%8D%E0%AE%AA%E0%AE%BF%E0%AE%B2%E0%AF%8D%E0%AE%B2%E0%AF%88", "Content": "பாகிஸ்தான் பிரதமர் இம்ரான் கானின் பதவியேற்பு நிகழ்விற்கு எந்தவொரு வெளிநாட்டு தலைவர்களுக்கும் அழைப்பு விடுக்கப்படவில்லை என தெரிவிக்கப்பட்டுள்ளது. அவரது கட்சியின் பேச்சாளர் பவாட் சௌத்ரி இதனை தெரிவித்துள்ளார். கடந்த 25 ஆம் திகதி இடம்பெற்ற தேர்தலில் வெற்றி பெற்ற இம்ரான் கான் எதிர்வரும் 11 ஆம் திகதி பிரதமராக பதவியேற்கவுள்ளார். இதற்காக இந்திய பிரதமர் நரேந்திர மோடி உள்ளிட்ட பொதுநலவாய நாடுகளின் அரச தலைவர்களுக்கு அழைப்பு விடுக்கப்படும் என முன்னதாக தகவல் வெளியிடப்பட்டிருந்தது. இதனை நிராகரித்துள்ள Tehreek-e-Insaaf கட்சியின் பேச்சாளர், பாகிஸ்தான் புதிய பிரதமர் இம்ரான் கானின் பதவியேற்பு நிகழ்விற்கு நெருங்கியவர்களுக்கு மாத்திரமே அழைப்பு விடுக்கப்படும் என குறிப்பிட்டுள்ளார். பொலிவுட் நடிகர் அமிர்கான், இந்திய அணியின் முன்னாள் கிரிக்கட் வீரர்களான சுனில் கவஸ்கார், கபில்தேவ், நவ்ஜட் சிங் சிது ஆகியோருக்கு அழைப்பு விடுத்துள்ளதாக அவர் தெரிவித்துள்ளார்."}