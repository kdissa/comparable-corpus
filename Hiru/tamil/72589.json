{"Header": "அதிவேக பெருந்தொருக்களின் கட்டுப்பாடுகள்", "Time": "Monday, 02 December 2013 - 13:38", "Url": "http://www.hirunews.lk/tamil/72589/%E0%AE%85%E0%AE%A4%E0%AE%BF%E0%AE%B5%E0%AF%87%E0%AE%95-%E0%AE%AA%E0%AF%86%E0%AE%B0%E0%AF%81%E0%AE%A8%E0%AF%8D%E0%AE%A4%E0%AF%8A%E0%AE%B0%E0%AF%81%E0%AE%95%E0%AF%8D%E0%AE%95%E0%AE%B3%E0%AE%BF%E0%AE%A9%E0%AF%8D-%E0%AE%95%E0%AE%9F%E0%AF%8D%E0%AE%9F%E0%AF%81%E0%AE%AA%E0%AF%8D%E0%AE%AA%E0%AE%BE%E0%AE%9F%E0%AF%81%E0%AE%95%E0%AE%B3%E0%AF%8D", "Content": "தெற்கு அதிவேக பாதையிலோ கட்டுநாயக்க அதிவேக பாதையிலோ உந்துருளி, முச்சக்கரவண்டி, டெக்டர், துவிச்சக்கர வண்டி மற்றும் கரத்தைகள் என்பவற்றுக்கு உள்நுழைய வேண்டாம் என்று காவல்துறையினர் கோரிக்கை விடுத்துள்ளனர். காவல்துறை ஊடக பேச்சாளர் அஜித் ரோஹண இந்த கோரிக்கையை விடுத்துள்ளார். அதிவேக பாதையில் இவ்வாறான வாகனங்கள் உள்செல்லும் போது, அதன் சாரதிகள் கைது செய்யப்படுவதுடன், அவர்களுக்கு எதிராக வழக்கு தொடுக்கப்படும் என்றும் அவர் குறிப்பிட்டுள்ளார். இதனிடையே, கொழும்பு கட்டுநாயக்க அதிவேக பாதை மற்றும் தெற்கு அதிவேக நெடுஞ்சாலை ஆகியவற்றில் அத்துமீறிய நிலையில், உந்துருளிகள் இரண்டு இன்றும் நேற்றும் உள்நுழைந்த சம்பவங்கள் இடம்பெற்றுள்ளன. கொழும்பு கட்டுநாயக்க அதிவேக நெடுஞ்சாலையில் அத்துமீறி உள்நுழைந்த ரஸ்ய நாட்டு பிரஜை ஒருவர் காவல்துறையினரால் கைது செய்யப்பட்டுள்ளார். இன்று அதிகாலை அதிவேக பாதையில் 18வது கட்டை பகுதியில் உள்நுழைந்து கொழும்பு திசையில் பயணித்துக் கொண்டிருந்த நிலையில், 6வது கட்டை பகுதியில் வைத்து கைதுச் செய்யப்பட்டார். இதனிடையே, நேற்றைய தினமும் அதிவேக நெடுஞ்சாலையில் சட்டவிரோதமாக உள்நுழைந்த உந்துருளி ஒன்று எதிர் திசையில் பயணித்த நிலையில், பேரூந்து ஒன்றுடன் மோதுண்டு நிலையில் உந்துருளியின் சாரதி காயமடைந்தார் என்பது குறிப்பிடத்தக்கது."}