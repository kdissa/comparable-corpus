{"Header": "தற்கொலை செய்து கொண்ட நடிகர் தசுனின் மரணத்தின் பின்னால் மரண விளையாட்டா?", "Time": "Monday, 02 October 2017 - 13:35", "Url": "http://www.hirunews.lk/tamil/172369/%E0%AE%A4%E0%AE%B1%E0%AF%8D%E0%AE%95%E0%AF%8A%E0%AE%B2%E0%AF%88-%E0%AE%9A%E0%AF%86%E0%AE%AF%E0%AF%8D%E0%AE%A4%E0%AF%81-%E0%AE%95%E0%AF%8A%E0%AE%A3%E0%AF%8D%E0%AE%9F-%E0%AE%A8%E0%AE%9F%E0%AE%BF%E0%AE%95%E0%AE%B0%E0%AF%8D-%E0%AE%A4%E0%AE%9A%E0%AF%81%E0%AE%A9%E0%AE%BF%E0%AE%A9%E0%AF%8D-%E0%AE%AE%E0%AE%B0%E0%AE%A3%E0%AE%A4%E0%AF%8D%E0%AE%A4%E0%AE%BF%E0%AE%A9%E0%AF%8D-%E0%AE%AA%E0%AE%BF%E0%AE%A9%E0%AF%8D%E0%AE%A9%E0%AE%BE%E0%AE%B2%E0%AF%8D-%E0%AE%AE%E0%AE%B0%E0%AE%A3-%E0%AE%B5%E0%AE%BF%E0%AE%B3%E0%AF%88%E0%AE%AF%E0%AE%BE%E0%AE%9F%E0%AF%8D%E0%AE%9F%E0%AE%BE", "Content": "பொழுது போக்கிற்காக கண்பிடிக்கப்பட்ட இணையத்தள விளையாட்டுக்கள் (game) இன்று உயிரை பறிக்கும் அளவிற்கு வளர்ச்சி கண்டுள்ளது தசுன் நிஷான் என்ற சிங்கள நடிகர் அண்மையில் காற்றாடியில் தூக்கிட்டு தற்கொலை செய்து கொண்டமை அனைவரையும் கவலையில் ஆழ்த்தியுள்ளது. புளுவேல் எனப்படும் இணையத்தள விளையாட்டின் இறுதிக் கட்டமும் தூக்கிட்டு தற்கொலை செய்து கொள்ளுமாறு வலியுறுத்தும் ஒரு விளையாட்டாகும். தசுன் நிஷாந்த தற்கொலை செய்து கொள்வதற்கு முன்னர் புளுவேல் விளையாட்டு தொடர்பில் ஆராய்ந்து இருக்கலாம் அல்லது அதனை பதிவிறக்கம் செய்து விளையாடி இருக்கலாம் என்ற சந்தேகம் ஏற்பட்டுள்ளதாக சிங்கள பத்திரிகை ஒன்று செய்தி வெளியிட்டுள்ளது. குறித்த இணையத்தள விளையாட்டின் மூலம் இதுவரை உலகளாவிய ரீதியில் சுமார் 300 க்கும் மேற்பட்டோர் உயிரிழந்துள்ளதாக தெரிவிக்கப்படுகிறது. மேலும் புளுவேல் விளையாட்டை உருவாக்கிய நபர் கைது செய்யப்பட்டுள்ளதோடு, குறித்த விளையாட்டினை இணையத்திலிருந்து முழுமையாக அழிப்பதற்கு கணனி நிபுணர்கள் முயற்சிகளை மேற்கொண்டு வருகின்றனர்."}