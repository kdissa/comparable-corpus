{"Header": "அர்ஜூன் மகேந்திரன் உள்ளிட்ட மூவர் சந்தேக நபர்கள்", "Time": "Friday, 02 February 2018 - 13:48", "Url": "http://www.hirunews.lk/tamil/182700/%E0%AE%85%E0%AE%B0%E0%AF%8D%E0%AE%9C%E0%AF%82%E0%AE%A9%E0%AF%8D-%E0%AE%AE%E0%AE%95%E0%AF%87%E0%AE%A8%E0%AF%8D%E0%AE%A4%E0%AE%BF%E0%AE%B0%E0%AE%A9%E0%AF%8D-%E0%AE%89%E0%AE%B3%E0%AF%8D%E0%AE%B3%E0%AE%BF%E0%AE%9F%E0%AF%8D%E0%AE%9F-%E0%AE%AE%E0%AF%82%E0%AE%B5%E0%AE%B0%E0%AF%8D-%E0%AE%9A%E0%AE%A8%E0%AF%8D%E0%AE%A4%E0%AF%87%E0%AE%95-%E0%AE%A8%E0%AE%AA%E0%AE%B0%E0%AF%8D%E0%AE%95%E0%AE%B3%E0%AF%8D", "Content": "மத்திய வங்கியின் முன்னாள் ஆளுநர் அர்ஜூன மகேந்திரன், பேர்ப்பச்சுவல் ட்ரசரிஸ் நிறுவன உரிமையாளர் அர்ஜூன் அலோசியஸ் மற்றும் அந்த நிறுவனத்தின் பிரதான நிறைவேற்று பணிப்பாளர் கசுன் பலினேச ஆகியோர், மத்திய வங்கியின் பிணை முறி மோசடியில் சந்தேகத்திற்குரியவர்கள் என அறிவிக்கப்பட்டுள்ளது. கொழும்பு கோட்டை நீதவான் லங்கா ஜயரத்ன இன்று இந்த அறிவித்தலை விடுத்தார். இந்த நிலையில் சிங்கப்பூரில் தற்போது வசிக்கும் மத்திய வங்கியின் முன்னாள் ஆளுநர் அர்ஜுன் மகேந்திரனை, பெப்ரவரி 15ஆம் திகதிக்கு முன்னர் குற்றப்புலனாய்வு முன்னிலையாகி, வாக்குமூலம் வழங்குமாறும் நீதவான் அறிவுறுத்தல் விடுத்துள்ளார். அத்துடன், இந்த வழக்கு விசாரணையை மீண்டும் எதிர்வரும் 16ஆம் திகதி எடுத்துக்கொள்ள தீர்மானிக்கப்பட்டுள்ளது."}