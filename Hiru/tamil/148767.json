{"Header": "இந்திய - இலங்கை அதிகாரிகள் சந்திப்பு...", "Time": "Friday, 02 December 2016 - 9:26", "Url": "http://www.hirunews.lk/tamil/148767/%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF-%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88-%E0%AE%85%E0%AE%A4%E0%AE%BF%E0%AE%95%E0%AE%BE%E0%AE%B0%E0%AE%BF%E0%AE%95%E0%AE%B3%E0%AF%8D-%E0%AE%9A%E0%AE%A8%E0%AF%8D%E0%AE%A4%E0%AE%BF%E0%AE%AA%E0%AF%8D%E0%AE%AA%E0%AF%81", "Content": "இந்திய மற்றும் இலங்கையின் சிரேஷ்ட்ட அதிகாரிகளுக்கு இடையிலான சந்திப்பு ஒன்று இந்த மாத நடுப்பகுதியில் இடம்பெறவுள்ளதாக அறிவிக்கப்பட்டுள்ளது. இந்தியாவின் பிரஸ் ட்ரஸ்ட் ஒப் இந்தியா இதனைத் தெரிவித்துள்ளது. இலங்கையில் நடைபெறவுள்ள இந்த சந்திப்பின் போது, இலங்கை இந்திய சுதந்திர வர்த்தக உடன்படிக்கை தொடர்பில் பேசப்படவுள்ளது. இந்த உடன்படிக்கை கடந்த மார்ச் மாதம் அமுலாக்கப்பட்டது. எனினும் இதனை மேலும் மேம்படுத்த நடவடிக்கை எடுக்கப்படுகின்ற நிலையில், இந்த சந்திப்பு நடைபெறவுள்ளதாக தெரிவிக்கப்பட்டுள்ளது."}