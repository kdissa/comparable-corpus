{"Header": "இலங்கையர் பலி", "Time": "Thursday, 02 May 2013 - 12:31", "Url": "http://www.hirunews.lk/tamil/58192/%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88%E0%AE%AF%E0%AE%B0%E0%AF%8D-%E0%AE%AA%E0%AE%B2%E0%AE%BF", "Content": "அவுஸ்திரேலியா – கிறிஸ்மஸ் தீவில் தடுத்து வைக்கப்பட்டிருந்த இலங்கை அகதி ஒருவர் உயிரிழந்திருப்பதாக தெரிவிக்கப்படுகிறது. கிறிஸ்மஸ்  தீவில் வைத்து அவர் அகதி அந்தஸ்த்து தொடர்பான விசாரணைக்கு உட்படுத்தப்பட்ட  வேளையில், தமது உடல்நிலை நலிவடைந்திருப்பது குறித்து அதிகாரிகளிடம்  தெரிவித்துள்ளார். இதனைத் தொடர்ந்து அவர் வைத்தியசாலையில் அனுமதிக்கப்பட்ட போதும், சிகிச்சை பலனின்றி  உயிரிழந்தார். 35 வயதுடைய இலங்கையர் ஒருவரே இவ்வாறு உயிரிழந்ததாக கூறப்படுகின்ற போதும், அவர் குறித்த தகவல்கள் எவையும் இன்னும் வெளியிடப்படவில்லை. இது தொடர்பில் விசாரணைகள் ஆரம்பிக்கப்பட்டுள்ளன. எந்த வகையான விசாரணைக்கும் தாங்கள் ஒத்துழைப்பு வழங்க தயாராக இருப்பதாக அவுஸ்திரேலிய குடிவரவுத் திணைக்களம் தெரிவித்துள்ளது. அத்துடன் உயிரிழந்தவரின் குடும்பத்துக்கு அந்த திணைக்களம் தமது இரங்கலையும்  தெரிவித்துள்ளது."}