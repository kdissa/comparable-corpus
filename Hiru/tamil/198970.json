{"Header": "இலங்கை வரவுள்ள மனித உரிமைகள் தொடர்பான சுயாதீன நிபுணர்", "Time": "Sunday, 02 September 2018 - 14:00", "Url": "http://www.hirunews.lk/tamil/198970/%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88-%E0%AE%B5%E0%AE%B0%E0%AE%B5%E0%AF%81%E0%AE%B3%E0%AF%8D%E0%AE%B3-%E0%AE%AE%E0%AE%A9%E0%AE%BF%E0%AE%A4-%E0%AE%89%E0%AE%B0%E0%AE%BF%E0%AE%AE%E0%AF%88%E0%AE%95%E0%AE%B3%E0%AF%8D-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AE%BE%E0%AE%A9-%E0%AE%9A%E0%AF%81%E0%AE%AF%E0%AE%BE%E0%AE%A4%E0%AF%80%E0%AE%A9-%E0%AE%A8%E0%AE%BF%E0%AE%AA%E0%AF%81%E0%AE%A3%E0%AE%B0%E0%AF%8D", "Content": "ஐக்கிய நாடுகளின் வெளிநாட்டு கடன் மற்றும் மனித உரிமைகள் தொடர்பான சுயாதீன நிபுணர் Juan Pablo Bohoslavsky ehisa நாளைய தினம் இலங்கை வரவுள்ளார். இலங்கை அரசாங்கத்தின் அழைப்பின் பேரில் இலங்கைவரவுள்ள அவர், எதிர்வரும் 11 ஆம் திகதிவரை நாட்டில் தங்கியிருப்பார் என தெரிவிக்கப்படுகின்றது. இந்த சுற்றுப் பயணத்தில், நேரடியான தகவல் சேகரிப்பு, கடன் தொடர்பான விடயங்களை ஆராய்தல் மற்றும் மனித உரிமைகள் குறித்த நிதி நிலைமைகள் என்பன தொடர்பில் ஆராயப்படவுள்ளது. குறித்த விடயங்களில் இலங்கையின் நடைமுறைகள், சவால்கள் மற்றும் நிதி மற்றும்  மனித உரிமை விடயங்களின் சாத்தியப்பாடுகளை அடையாளப்படுத்திக் கொள்ளுதல் இந்த பயணத்தின் பிரதான நோக்கமாகும் என தெரிவிக்கப்படுகின்றது. அத்துடன், பொதுக் கடன், அது சார்ந்த கொள்கைகள் மற்றும் மனித உரிமைகள் விடயங்கள் குறித்து அறிந்துகொள்வதே தமது முக்கிய குறிக்கோளாகும் என  குறிப்பிட்டுள்ளார்."}