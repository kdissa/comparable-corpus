{"Header": "வட்டவளையில் வீதி விபத்து", "Time": "Wednesday, 02 January 2013 - 8:24", "Url": "http://www.hirunews.lk/tamil/50652/%E0%AE%B5%E0%AE%9F%E0%AF%8D%E0%AE%9F%E0%AE%B5%E0%AE%B3%E0%AF%88%E0%AE%AF%E0%AE%BF%E0%AE%B2%E0%AF%8D-%E0%AE%B5%E0%AF%80%E0%AE%A4%E0%AE%BF-%E0%AE%B5%E0%AE%BF%E0%AE%AA%E0%AE%A4%E0%AF%8D%E0%AE%A4%E0%AF%81", "Content": "கொழும்பு - பாதுக்க வட்டரெக்க   பகுதியில் இருந்து சிவனொளிபாத மலைக்கு சென்ற பாரவூர்தியொன்று நேற்றிரவு   9.30 அளவில் வட்டவளை பகுதியில் விபத்துக்குள்ளானது. ஹட்டன் கொழும்பு பிரதான வீதியில் வட்டவளை நகரத்திற்கு அருகில் 20  மீற்றர் பள்ளத்தில் குறித்த பாரவூர்தி கவிழ்ந்ததில் 4 பேர் படுகாயமடைந்துள்ளனர். நால்வரும் முதலில் வட்டவளை மருத்துவமனையில் அனுமதிக்கப்பட்டு கவலைக்கிடமாக இருந்த இருவர் நாவலப்பிட்டி பொதுமருத்துவமனைக்கு மாற்றப்பட்டுள்ளனர். சாரதி உட்பட அனைவரும் மதுபோதையில் இருந்துள்ளனர். பாரவூர்தி கவிழ்ந்த அடுத்தகணமே சாரதி தப்பிச் சென்று  தலைமறைவாகியுள்ளார். பாரவூர்தியிலிருந்து சில மதுபான போத்தல்களையும் வட்டவளை காவல்துறையினர் கைப்பற்றியுள்ளனர்."}