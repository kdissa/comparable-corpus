{"Header": "மூன்றரை கோடியை விழுங்கி வந்த பிரேசில் இளைஞர்கள்..", "Time": "Monday, 02 July 2018 - 9:21", "Url": "http://www.hirunews.lk/tamil/194325/%E0%AE%AE%E0%AF%82%E0%AE%A9%E0%AF%8D%E0%AE%B1%E0%AE%B0%E0%AF%88-%E0%AE%95%E0%AF%8B%E0%AE%9F%E0%AE%BF%E0%AE%AF%E0%AF%88-%E0%AE%B5%E0%AE%BF%E0%AE%B4%E0%AF%81%E0%AE%99%E0%AF%8D%E0%AE%95%E0%AE%BF-%E0%AE%B5%E0%AE%A8%E0%AF%8D%E0%AE%A4-%E0%AE%AA%E0%AE%BF%E0%AE%B0%E0%AF%87%E0%AE%9A%E0%AE%BF%E0%AE%B2%E0%AF%8D-%E0%AE%87%E0%AE%B3%E0%AF%88%E0%AE%9E%E0%AE%B0%E0%AF%8D%E0%AE%95%E0%AE%B3%E0%AF%8D", "Content": "இலங்கை வந்த வேளை கைது செய்யப்பட்டுள்ள பிரேசில் நாட்டு பிரஜைகள் இரண்டு பேர் விழுங்கியிருந்த 153 கொக்கேய்ன் உருண்டைகள் இதுவரை மருத்துவர்களால் வெளியே கொண்டுவரப்பட்டுள்ளன. இதன் பெறுமதி 3 கோடியே 50 லட்சம் ரூபாய் என காவல்துறை ஊடகப்பேச்சாளர் அலுவலகம் தெரிவித்துள்ளது. முதலாவது சந்தேக நபர் விழுங்கியிருந்த 88 கொக்கேய்ன் உருண்டைகளும் இரண்டாவது சந்தேக நபர் விழுங்கியிருந்த 65 கொக்கேய்ன் உருண்டைகளும் வெளியே கொண்டு வரப்பட்டுள்ள நிலையில், அவற்றின் எடை 400 கிராம் என தெரிவிக்கப்பட்டுள்ளது. 30 மற்றும் 24 வயதான குறித்த பிரேசில் பிரஜைகள் நேற்று மற்றும் நேற்று முன்தினமும் கட்டாரில் இருந்து இலங்கை வந்த போது கைது செய்யப்பட்டிருந்தனர். இவர்கள் தற்போது காவல்துறை பாதுகாப்பில் நீர்கொழும்பு மருத்துவமனையில் இருப்பதாக காவல்துறை ஊடகப்பேச்சாளர் அலுவலகம் மேலும் குறிப்பிட்டுள்ளது."}