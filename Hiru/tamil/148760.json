{"Header": "நேற்று இரவு ஜனாதிபதிக்கு வந்த விசேட தொலைபேசி அழைப்பு!!", "Time": "Friday, 02 December 2016 - 7:40", "Url": "http://www.hirunews.lk/tamil/148760/%E0%AE%A8%E0%AF%87%E0%AE%B1%E0%AF%8D%E0%AE%B1%E0%AF%81-%E0%AE%87%E0%AE%B0%E0%AE%B5%E0%AF%81-%E0%AE%9C%E0%AE%A9%E0%AE%BE%E0%AE%A4%E0%AE%BF%E0%AE%AA%E0%AE%A4%E0%AE%BF%E0%AE%95%E0%AF%8D%E0%AE%95%E0%AF%81-%E0%AE%B5%E0%AE%A8%E0%AF%8D%E0%AE%A4-%E0%AE%B5%E0%AE%BF%E0%AE%9A%E0%AF%87%E0%AE%9F-%E0%AE%A4%E0%AF%8A%E0%AE%B2%E0%AF%88%E0%AE%AA%E0%AF%87%E0%AE%9A%E0%AE%BF-%E0%AE%85%E0%AE%B4%E0%AF%88%E0%AE%AA%E0%AF%8D%E0%AE%AA%E0%AF%81", "Content": "அமெரிக்காவின் உப ஜனாதிபதியாக தெரிவாகியுள்ள மைக் பென்ஸ், ஜனாதிபதி மைத்திரிபால சிறிசேனவுடன் தொலைபேசியில் உரையாடியுள்ளார். இதன்போது ஜனாதிபதி டொனால்ட் ட்ரம்பின் ஆட்சியின் கீழ், இலங்கை மற்றும் அமெரிக்காவுக்கு இடையிலான எதிர்கால ராஜதந்திர உறவு குறித்து பேசப்பட்டதாக தெரிவிக்கப்பட்டுள்ளது. போர்க்குற்றச்சாட்டுகளில் இருந்து இலங்கையை விடுவிக்குமாறு தாம் ஜனாதிபதி டொனால்ட் ட்ரம்பிடம் கோரவிருப்பதாக, ஜனாதிபதி மைத்திரிபால சிறிசேன அண்மையில் தெரிவித்திருந்தார். இதன்படி அவர்கள் இருவருக்கும் இடையிலான சந்திப்பு ஒன்றை விரைவில் ஒழுங்கு செய்வதாக உப ஜனாதிபதி பென்ஸ் உறுதியளித்துள்ளார். மேலும் இந்த உரையாடலின் போது கடற்பாதுகாப்பு மற்றும் அனர்த்த முகாமைத்துவம் குறித்தும் அவதானம் செலுத்தப்பட்டதாக தெரிவிக்கப்பட்டுள்ளது."}