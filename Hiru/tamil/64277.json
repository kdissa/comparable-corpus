{"Header": "வேலை நிறுத்தம்", "Time": "Friday, 02 August 2013 - 13:51", "Url": "http://www.hirunews.lk/tamil/64277/%E0%AE%B5%E0%AF%87%E0%AE%B2%E0%AF%88-%E0%AE%A8%E0%AE%BF%E0%AE%B1%E0%AF%81%E0%AE%A4%E0%AF%8D%E0%AE%A4%E0%AE%AE%E0%AF%8D", "Content": "தமிழக மீனவர்கள் சிலர் இலங்கை கடற்படையினரால் கைது செய்யப்பட்டமைக்கு எதிர்ப்பு தெரிவித்து, தமிழகத்தை சேர்ந்த மீனவர்கள் பணிபகிஸ்கரிப்பை ஆரம்பித்துள்ளனர். நேற்றைய தினம் முதல் தமிழகம் அக்கறைபேட்டை பகுயைச்சேர்ந்த மீனவர்கள் 5000 பேர் இந்த போராட்டத்தை ஆரம்பித்திருப்பதாக பீ.டீ.ஐ இணையத்தளம் செய்தி வெளியிட்டுள்ளது. தொடர்ச்சியாக மீனவர்கள் கைது செய்யப்படுகின்றமைக்கு இறுதி தீர்வு ஒன்று கிடைக்கும் வரையில், தாங்கள் மீன்பிடி நடவடிக்கைகளில் ஈடுபட போவதில்லை என்று அவர்கள் தெரிவித்துள்ளனர். இதேவேளை இலங்கை கடற்படையினரால் தமிழக மீனவர்கள் கைது செய்யப்பட்டமை தொடர்பில் தமிழக முதல்வர் ஜெயலலிதா ஜெயராம், இந்திய பிரதமர் மன்மோகன்சிங்கிற்கு கடிதம் ஒன்றை அனுப்பி இருந்தமை குறிப்பிடத்தக்கது."}