{"Header": "இரு சிற்றூர்திகள் மோதுண்டு விபத்து - இருவர் காயம்", "Time": "Sunday, 02 June 2019 - 17:20", "Url": "http://www.hirunews.lk/tamil/217582/%E0%AE%87%E0%AE%B0%E0%AF%81-%E0%AE%9A%E0%AE%BF%E0%AE%B1%E0%AF%8D%E0%AE%B1%E0%AF%82%E0%AE%B0%E0%AF%8D%E0%AE%A4%E0%AE%BF%E0%AE%95%E0%AE%B3%E0%AF%8D-%E0%AE%AE%E0%AF%8B%E0%AE%A4%E0%AF%81%E0%AE%A3%E0%AF%8D%E0%AE%9F%E0%AF%81-%E0%AE%B5%E0%AE%BF%E0%AE%AA%E0%AE%A4%E0%AF%8D%E0%AE%A4%E0%AF%81-%E0%AE%87%E0%AE%B0%E0%AF%81%E0%AE%B5%E0%AE%B0%E0%AF%8D-%E0%AE%95%E0%AE%BE%E0%AE%AF%E0%AE%AE%E0%AF%8D", "Content": "கொழும்பு – கண்டி பிரதான வீதியில் மாவனெல்ல, பெலிகம்மன பகுதியில் இரண்டு சிற்றூர்திகள் மோதுண்டு விபத்து சம்பவித்துள்ளது. நேற்று இடம்பெற்ற இந்த விபத்தில் இரண்டு பேர் காயமடைந்து மாவனெல்ல மருத்துவமனையில் சிகிச்சைகளுக்காக அனுமதிக்கப்பட்டுள்ளதாக எமது செய்தியாளர் தெரிவித்துள்ளார். கண்டி திசையில் இருந்து கொழும்பு நோக்கி பயணித்த சிற்றூர்தியொன்று, வீதிக்கு அருகில் நிறுத்தி வைக்கப்பட்டிருந்த மேலும் ஒரு சிற்றூர்தியில் மோதி இந்த விபத்து நிகழ்ந்துள்ளது. சம்பவம் தொடர்பில் மாவனெல்ல காவல்துறை மேலதிக விசாரணைகளை மேற்கொண்டு வருகிறது."}