{"Header": "தமிழ் மக்களின் பிரச்சினைகளுக்கு தீர்வு கிட்டும் - சம்பந்தன்", "Time": "Friday, 02 October 2015 - 20:00", "Url": "http://www.hirunews.lk/tamil/117716/%E0%AE%A4%E0%AE%AE%E0%AE%BF%E0%AE%B4%E0%AF%8D-%E0%AE%AE%E0%AE%95%E0%AF%8D%E0%AE%95%E0%AE%B3%E0%AE%BF%E0%AE%A9%E0%AF%8D-%E0%AE%AA%E0%AE%BF%E0%AE%B0%E0%AE%9A%E0%AF%8D%E0%AE%9A%E0%AE%BF%E0%AE%A9%E0%AF%88%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%A4%E0%AF%80%E0%AE%B0%E0%AF%8D%E0%AE%B5%E0%AF%81-%E0%AE%95%E0%AE%BF%E0%AE%9F%E0%AF%8D%E0%AE%9F%E0%AF%81%E0%AE%AE%E0%AF%8D-%E0%AE%9A%E0%AE%AE%E0%AF%8D%E0%AE%AA%E0%AE%A8%E0%AF%8D%E0%AE%A4%E0%AE%A9%E0%AF%8D", "Content": "வடக்கு கிழக்கின் தமிழ் மக்கள் எதிர்கொள்ளும் பிரச்சினைகள் தொடர்பில் விரைவில் தீர்வு கிட்டும் என எதிர்கட்சி தலைவர் ராஜவரோதயம் சம்பந்தன் தெரிவித்துள்ளார். யாழ்ப்பாணம் வசாவிலான் பகுதியில் இடம் பெற்ற நிகழ்வில் கலந்து கொண்டு உரையாற்றும் போதே இந்த கருத்தை வெளியிட்டார். ஜனவரி 8 ஆம் திகதியின் பின்னர் வலிகாமத்திலும் சம்பூரிலும் மீள்குடியேற்ற காணிகள் விடுவிக்கப்பட்டன. தற்போது மீள்குடியேற்றங்களும் அங்கு இடம் பெறுகின்றன. எனினும், வலிகாமத்தில் தொடர்ந்தும் சில இடங்களில் படையினர் காணிகளை கையகப்படுத்தியிருக்கின்றனர். இதற்கு எந்த காரணங்களையும் கூற முடியாது. நேற்று நிறைவேற்றப்பட்ட ஐக்கிய நாடுகளின் மனித உரிமை யோசனையில் இந்த விடயங்கள் குறிப்பிடப்பட்டுள்ளதால் மக்கள் கவலை கொள்ள அவசியம் இல்லை என்றும் இரா.சம்பந்தன் தெரிவித்துள்ளார்."}