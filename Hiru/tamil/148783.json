{"Header": "வடக்கில் 10 மீனவர்கள் காணாமல் போயுள்ளனர்!! - எச்சரிக்கை (படங்கள்)", "Time": "Friday, 02 December 2016 - 12:08", "Url": "http://www.hirunews.lk/tamil/148783/%E0%AE%B5%E0%AE%9F%E0%AE%95%E0%AF%8D%E0%AE%95%E0%AE%BF%E0%AE%B2%E0%AF%8D-10-%E0%AE%AE%E0%AF%80%E0%AE%A9%E0%AE%B5%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%95%E0%AE%BE%E0%AE%A3%E0%AE%BE%E0%AE%AE%E0%AE%B2%E0%AF%8D-%E0%AE%AA%E0%AF%8B%E0%AE%AF%E0%AF%81%E0%AE%B3%E0%AF%8D%E0%AE%B3%E0%AE%A9%E0%AE%B0%E0%AF%8D-%E0%AE%8E%E0%AE%9A%E0%AF%8D%E0%AE%9A%E0%AE%B0%E0%AE%BF%E0%AE%95%E0%AF%8D%E0%AE%95%E0%AF%88-%E0%AE%AA%E0%AE%9F%E0%AE%99%E0%AF%8D%E0%AE%95%E0%AE%B3%E0%AF%8D", "Content": "வடக்கு கடற் பரப்பில் மீன் பிடிக்க சென்ற 10 மீனவர்கள் காணாமல் போயுள்ளதாக தெரிவிக்கப்பட்டுள்ளது. யாழ்ப்பாண அரசாங்க அதிபர் நாகலிங்கம் வேதநாயகம் இதனை தெரிவித்துள்ளார். நேற்று வடக்கு பகுதியில் நிலவிய சீரற்ற காலநிலையின் போது மீன் பிடிக்கச் சென்ற மீனவர்களே இவ்வாறு காணாமல் போயுள்ளனர். இதனுடன், தமிழ் நாட்டைச் சேர்ந்த ஐந்து கடற்றொழிலாளர்கள் காங்கேசன்துறையில் கரையொதுங்கி இருப்பதாக தெரிவிக்கப்பட்டுள்ளது. நாகப்பட்டினம் மாவட்டத்தைச் சேர்ந்த குறித்த மீனவர்கள் கடந்த மாதம் 28ம் திகதி முதல் காணாமல் போய் இருந்ததாக கூறப்பட்டது. எனினும் அவர்களது படகில் எரிதிரவம் நிறைவடைந்த நிலையில், காங்கேசன்துறை கடற்கரையில் கரையொதுங்கியதாக இந்திய ஊடகங்கள் தெரிவித்துள்ளன. இதேவேளை, நிலவும் சீரற்ற காலநிலை காரணமாக இன்றைய தினம் மீன்பிடி நடவடிக்கையில் ஈடுபட வேண்டாம் என மீன்பிடி பரிசோதகர் அலுவலகம், வடக்கு மீனவர்களுக்கு அறிவித்துள்ளது."}