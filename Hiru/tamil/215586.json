{"Header": "அளுத்கம - தர்கா நகரை சுற்றிவளைத்துள்ள பாதுகாப்பு படையினர்!", "Time": "Thursday, 02 May 2019 - 10:32", "Url": "http://www.hirunews.lk/tamil/215586/%E0%AE%85%E0%AE%B3%E0%AF%81%E0%AE%A4%E0%AF%8D%E0%AE%95%E0%AE%AE-%E0%AE%A4%E0%AE%B0%E0%AF%8D%E0%AE%95%E0%AE%BE-%E0%AE%A8%E0%AE%95%E0%AE%B0%E0%AF%88-%E0%AE%9A%E0%AF%81%E0%AE%B1%E0%AF%8D%E0%AE%B1%E0%AE%BF%E0%AE%B5%E0%AE%B3%E0%AF%88%E0%AE%A4%E0%AF%8D%E0%AE%A4%E0%AF%81%E0%AE%B3%E0%AF%8D%E0%AE%B3-%E0%AE%AA%E0%AE%BE%E0%AE%A4%E0%AF%81%E0%AE%95%E0%AE%BE%E0%AE%AA%E0%AF%8D%E0%AE%AA%E0%AF%81-%E0%AE%AA%E0%AE%9F%E0%AF%88%E0%AE%AF%E0%AE%BF%E0%AE%A9%E0%AE%B0%E0%AF%8D", "Content": "அளுத்கம - தர்கா நகருக்கு அண்டிய பகுதிகளில் தற்போதைய நிலையில் விசேட சுற்றிவளைப்பு தேடுதல் நடவடிக்கைகள் முன்னெடுக்கப்படுகின்றன. காவற்துறையினர் , விசேட அதிரடிப்படையினர் மற்றும் இராணவத்தினர் இணைந்து இந்த தேடுதல் நடவடிக்கையில் ஈடுபட்டுள்ளனர். சந்தேகத்திற்கிடமான நபர்கள் மற்றும் பொருட்கள் தொடர்பில் ஆராய்வதற்காக இன்று அதிகாலை இந்த விசேட செயற்பாடு ஆரம்பிக்கப்பட்டதாக காவற்துறையினர் தெரிவித்தனர். இதேவேளை , பெலிஹத்தவில் இருந்து கொழும்பு - கோட்டை நோக்கி இன்று காலை பயணித்துக்கொண்டிருந்த சாகரிகா தொடருந்து பாணந்துறை தொடருந்து நிலையத்தில் வைத்து சோதனைக்கு உட்படுத்தப்பட்டது. குறித்த தொடருந்தில் சந்தேகத்திற்கிடமான பொதியொன்று காணப்படுவதாக தொடருந்து கட்டுப்பாட்டு மையத்திற்கு வந்த தொலைப்பேசி அழைப்பொன்றின் பேரில் குறித்த தொடர்ந்து இவ்வாறு பரிசோதனைக்கு உட்படுத்தப்பட்டுள்ளது. எவ்வாறாயினும் , காவற்துறையினர் மற்றும் பாதுகாப்பு படையினர் இணைந்து மேற்கொண்ட இந்த சோதனை நடவடிக்கையில் எவ்வித பொதிகளும் கண்டு பிடிக்கப்படாத நிலையில் , தொடருந்து பின்னர் தாமதமாகி புறப்பட்டுச் சென்றுள்ளது."}