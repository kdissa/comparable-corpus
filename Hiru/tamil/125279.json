{"Header": "ஹோட்டல் அறையில் இருந்து வெளிநாட்டு பெண்ணின் சடலம் மீட்பு", "Time": "Tuesday, 02 February 2016 - 9:17", "Url": "http://www.hirunews.lk/tamil/125279/%E0%AE%B9%E0%AF%8B%E0%AE%9F%E0%AF%8D%E0%AE%9F%E0%AE%B2%E0%AF%8D-%E0%AE%85%E0%AE%B1%E0%AF%88%E0%AE%AF%E0%AE%BF%E0%AE%B2%E0%AF%8D-%E0%AE%87%E0%AE%B0%E0%AF%81%E0%AE%A8%E0%AF%8D%E0%AE%A4%E0%AF%81-%E0%AE%B5%E0%AF%86%E0%AE%B3%E0%AE%BF%E0%AE%A8%E0%AE%BE%E0%AE%9F%E0%AF%8D%E0%AE%9F%E0%AF%81-%E0%AE%AA%E0%AF%86%E0%AE%A3%E0%AF%8D%E0%AE%A3%E0%AE%BF%E0%AE%A9%E0%AF%8D-%E0%AE%9A%E0%AE%9F%E0%AE%B2%E0%AE%AE%E0%AF%8D-%E0%AE%AE%E0%AF%80%E0%AE%9F%E0%AF%8D%E0%AE%AA%E0%AF%81", "Content": "அளுத்கம – மோரகல்ல பிரதேசத்தில் சுற்றுலா மேற்கொள்வதற்காக தங்கியிருந்த பல்கேரியா நாட்டை சேர்ந்த பெண் ஒருவர், ஹோட்டல் அறையினுள் உயிரிழந்த நிலையில் மீட்கப்பட்டுள்ளார். 28 வயதான குறித்த பெண் ஆயுர்வேத சிகிச்சையினை பெற்றுகொள்வதற்காக இலங்கை வந்துள்ளார். பெப்ரவரி மாதம் 15 ஆம் திகதி வரை இந்த நாட்டில் தங்கியிருப்பதற்கு அவர் திட்டமிட்டுள்ளார். குறித்த பெண் இருந்த அறை திறக்கப்படாமல் இருந்தமை காரணமாக ஹோட்டல் முகாமையாளர் காவல் துறையினருக்கு முறைப்பாடு செய்தார். பின்னர் அந்த அறையை திறக்கும் போது மேற்குறிப்பிட்ட பெண் உயிரிழந்தமை தெரியவந்துள்ளது. இந்த வெளிநாட்டு பெண்ணின் சடலம் தொடர்பான நீதவான் விசாரணைகள் நேற்றைய தினம் இடம் பெற்றதுடன், இன்று பிரேதபரிசோதனை இடம் பெறவுள்ளது."}