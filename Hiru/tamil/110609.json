{"Header": "இலங்கையர்கள் இந்தியாவில் கைது", "Time": "Tuesday, 02 June 2015 - 9:09", "Url": "http://www.hirunews.lk/tamil/110609/%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88%E0%AE%AF%E0%AE%B0%E0%AF%8D%E0%AE%95%E0%AE%B3%E0%AF%8D-%E0%AE%87%E0%AE%A8%E0%AF%8D%E0%AE%A4%E0%AE%BF%E0%AE%AF%E0%AE%BE%E0%AE%B5%E0%AE%BF%E0%AE%B2%E0%AF%8D-%E0%AE%95%E0%AF%88%E0%AE%A4%E0%AF%81", "Content": "போதை பொருள் கடத்த முற்பட்ட மூன்று இலங்கையர்களை தமிழ்நாட்டு கியூ பிரிவு காவல்துறையினர் கைது செய்துள்ளனர். “த ஹிந்து” இந்த செய்தியை வெளியிட்டுள்ளது. இலங்கையை சேர்ந்த இரண்டு அகதிகள் உள்ளிட்ட மூவர் 11 கிலோ கிராம் கஞ்சாவை மண்டபம் முகாமிற்கு அருகாமையில் உள்ள தோணிக்கரையில் இருந்து தலைமன்னாருக்கு கடத்த முற்பட்டுள்ளனர். இதன்போதே அவர்கள் கைது செய்யப்பட்டுள்ளனர். இந்திய மீனவர்களினால் வழங்கப்பட்ட ரகசிய தகவலையடுத்தே இவர்கள் கைது செய்யப்பட்டதாக கியூ பிரிவின் பரிசோதகர் ஆர். கென்னடி தெரிவித்துள்ளார். ஆரம்ப விசாரணைகள் மூலம் கைது செய்யப்பட்டவர்களில் இருவர் கடந்த 1997ஆம் ஆண்டு முதல் மண்டபம் அகதி முகாமில் வசிப்பவர்கள் என தெரியவந்துள்ளது. மூன்றாமவர் கடந்த ஏப்ரல் மாதம் 20ஆம் திகதி இலங்கையில் இருந்து வானுர்தி  மூலம் தமிழகத்திற்கு வந்தவர். இவர்கள் மூவரும் போதை பொருளை மன்னார் தமிழக கடற்பிராந்தியல் இலங்கை படகு ஒன்றிற்கு மாற்ற இருந்தனர் என காவல்துறையினர் தெரிவித்தனர். இவர்கள் உள்ளுர் நீதிமன்றத்தில் முன்னிலைப் படுத்தப்பட்ட நிலையில், அவர்களை விளக்க மறியலில் வைக்க நீதிமன்றம் உத்தரவிட்டுள்ளதாக “த ஹிந்து” செய்தி வெளியிட்டுள்ளது."}