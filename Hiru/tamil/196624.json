{"Header": " வேதன அதிகரிப்பு தொடர்பில் இன்னும் இறுதி தீர்மானம் இல்லை ", "Time": "Thursday, 02 August 2018 - 14:01", "Url": "http://www.hirunews.lk/tamil/196624/%E0%AE%B5%E0%AF%87%E0%AE%A4%E0%AE%A9-%E0%AE%85%E0%AE%A4%E0%AE%BF%E0%AE%95%E0%AE%B0%E0%AE%BF%E0%AE%AA%E0%AF%8D%E0%AE%AA%E0%AF%81-%E0%AE%A4%E0%AF%8A%E0%AE%9F%E0%AE%B0%E0%AF%8D%E0%AE%AA%E0%AE%BF%E0%AE%B2%E0%AF%8D-%E0%AE%87%E0%AE%A9%E0%AF%8D%E0%AE%A9%E0%AF%81%E0%AE%AE%E0%AF%8D-%E0%AE%87%E0%AE%B1%E0%AF%81%E0%AE%A4%E0%AE%BF-%E0%AE%A4%E0%AF%80%E0%AE%B0%E0%AF%8D%E0%AE%AE%E0%AE%BE%E0%AE%A9%E0%AE%AE%E0%AF%8D-%E0%AE%87%E0%AE%B2%E0%AF%8D%E0%AE%B2%E0%AF%88", "Content": "நாடாளுமன்ற உறுப்பினர்கள் மற்றும் அமைச்சர்களின் வேதனத்தை அதிகரிப்பது தொடர்பில் இதுவரை இறுதி முடிவு எடுக்கப்படவில்லை என பிரதி சபாநாயகர் ஆனந்த குமாரசிறி தெரிவித்தார். நீதிபதிகளின் வேதன உயர்வுக்கு ஒப்பீட்டளவில் நாடாளுமன்ற உறுப்பினர்கள் மற்றும் அமைச்சர்களின் வேதனம் அதிகரிக்கப்பட வேண்டிய முறை தொடர்பில் சபாநாயகர் கட்சித்தலைவர்களுடன் பேச்சுவார்த்தை மேற்கொண்டு முடிவெடுப்பார் என எமது செய்திச் சேவைக்கு பிரதி சபாநாயகர் தெரிவித்தார்."}