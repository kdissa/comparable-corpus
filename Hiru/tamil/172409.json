{"Header": "கம்போடியாவில் ATM இயந்திரத்தில் மோசடி செய்த இலங்கையர் ஒருவர் கைது ", "Time": "Monday, 02 October 2017 - 20:04", "Url": "http://www.hirunews.lk/tamil/172409/%E0%AE%95%E0%AE%AE%E0%AF%8D%E0%AE%AA%E0%AF%8B%E0%AE%9F%E0%AE%BF%E0%AE%AF%E0%AE%BE%E0%AE%B5%E0%AE%BF%E0%AE%B2%E0%AF%8D-atm-%E0%AE%87%E0%AE%AF%E0%AE%A8%E0%AF%8D%E0%AE%A4%E0%AE%BF%E0%AE%B0%E0%AE%A4%E0%AF%8D%E0%AE%A4%E0%AE%BF%E0%AE%B2%E0%AF%8D-%E0%AE%AE%E0%AF%8B%E0%AE%9A%E0%AE%9F%E0%AE%BF-%E0%AE%9A%E0%AF%86%E0%AE%AF%E0%AF%8D%E0%AE%A4-%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88%E0%AE%AF%E0%AE%B0%E0%AF%8D-%E0%AE%92%E0%AE%B0%E0%AF%81%E0%AE%B5%E0%AE%B0%E0%AF%8D-%E0%AE%95%E0%AF%88%E0%AE%A4%E0%AF%81", "Content": "கம்போடியாவில் தன்னியக்க பணப்பறிமாற்ற இயந்திரத்தில் (எ.ரீ.எம்)  மோசடி செய்த இலங்கையர் ஒருவர் கைது செய்யப்பட்டுள்ளார். கம்போடியாவின் ஃப்னொம் பென் பகுதியில் இந்த சம்பவம் இடம்பெற்றுள்ளது. அவருடன் இந்தியர் ஒருவரும் கைதானதாக தெரிவிக்கப்பட்டுள்ளது. அதிகாலை வேளையில் வங்கியின் எ.ரீ.எம். இயந்திரம் ஒன்றில் போலியான அட்டையைப் பயன்படுத்தி பணம் எடுக்க முயற்சித்த வேளையில் அவர்கள் கைதாகியுள்ளனர். அவர்களிடம் இருந்து 1500 டொலர் பணமும், பல போலி எ.ரீ.எம். அட்டைகளும் பறிமுதல் செய்யப்பட்டுள்ளதாக கம்போடியா காவற்துறையினர் தெரிவித்துள்ளனர்."}