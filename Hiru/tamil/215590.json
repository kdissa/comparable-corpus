{"Header": "இருவேறு விபத்துக்களில் இருவர் பலி!", "Time": "Thursday, 02 May 2019 - 11:48", "Url": "http://www.hirunews.lk/tamil/215590/%E0%AE%87%E0%AE%B0%E0%AF%81%E0%AE%B5%E0%AF%87%E0%AE%B1%E0%AF%81-%E0%AE%B5%E0%AE%BF%E0%AE%AA%E0%AE%A4%E0%AF%8D%E0%AE%A4%E0%AF%81%E0%AE%95%E0%AF%8D%E0%AE%95%E0%AE%B3%E0%AE%BF%E0%AE%B2%E0%AF%8D-%E0%AE%87%E0%AE%B0%E0%AF%81%E0%AE%B5%E0%AE%B0%E0%AF%8D-%E0%AE%AA%E0%AE%B2%E0%AE%BF", "Content": "சூரியவெவ - ஹம்பாந்தோட்டை பகுதியில் இடம்பெற்ற வாகன விபத்தொன்றில் 70 வயதுடைய 5 பிள்ளைகளின் தந்தை உயிரிழந்துள்ளார். டிபர் வாகனமொன்று மிதிவண்டியில் மோதியதில் நேற்று பிற்பகல் இந்த விபத்து இடம்பெற்றுள்ளது. விபத்தினை தொடர்ந்து குறித்த பகுதியில் அமைதியின்மை நிலவிய நிலையில் , காவற்துறையினர் தலையிட்டு அதனை கட்டுக்குள் கொண்டு வந்துள்ளதாக எமது செய்தியாளர் தெரிவித்தார். இதேவேளை , அலவ்வ - மஹாரச்சிமுல்ல கிளை வீதியில் இடம்பெற்ற உந்துருளி விபத்தொன்றில் ஒருவர் உயிரிழந்துள்ளார். வேககட்டுப்பாட்டை இழந்த உந்துருளி விதியை விட்டு விலகி அருகில் இருந்த கேட்டில் மோதியதில் இந்த விபத்து இடம்பெற்றுள்ளதாக காவற்துறையினர் தெரிவித்தனர். 29 வயதுடைய இளைஞரொருவரே இவ்வாறு உயிரிழந்துள்ளார். உந்துருளியின் பின்னால் அமர்ந்து சென்ற மற்றுமொரு நபர் படுகாயமடைந்த நிலையில் குருணாகலை பொது மருத்துவமனையில் சிகிச்சை பெற்று வருகிறார்."}