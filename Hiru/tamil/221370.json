{"Header": "மருதானை துப்பாக்கிச் சூட்டின் பின்னணி பண முறுகலா?", "Time": "Friday, 02 August 2019 - 14:06", "Url": "http://www.hirunews.lk/tamil/221370/%E0%AE%AE%E0%AE%B0%E0%AF%81%E0%AE%A4%E0%AE%BE%E0%AE%A9%E0%AF%88-%E0%AE%A4%E0%AF%81%E0%AE%AA%E0%AF%8D%E0%AE%AA%E0%AE%BE%E0%AE%95%E0%AF%8D%E0%AE%95%E0%AE%BF%E0%AE%9A%E0%AF%8D-%E0%AE%9A%E0%AF%82%E0%AE%9F%E0%AF%8D%E0%AE%9F%E0%AE%BF%E0%AE%A9%E0%AF%8D-%E0%AE%AA%E0%AE%BF%E0%AE%A9%E0%AF%8D%E0%AE%A9%E0%AE%A3%E0%AE%BF-%E0%AE%AA%E0%AE%A3-%E0%AE%AE%E0%AF%81%E0%AE%B1%E0%AF%81%E0%AE%95%E0%AE%B2%E0%AE%BE", "Content": "மருதானை – மாலிகாகந்த பகுதியில் நேற்று இரவு துப்பாக்கி பிரயோகத்தை மேற்கொண்ட நபர் பல குற்றச்செயல்கள் தொடர்பில் குற்றம்சாட்டப்பட்டுள்ளவர் என காவல்துறை தெரிவித்துள்ளது. இதனுடன் காயமடைந்த நபருடன் காணப்பட்ட பண கொடுக்கல் வாங்கல் இந்த துப்பாக்கி பிரயோகத்திற்கு காரணம் என தெரியவந்துள்ளது. நேற்று இரவு மாலிகாகந்த வீதி பகுதியில் உள்ள வீடொன்றிற்குள் துப்பாக்கியுடன் சந்தேக நபர் நுழைந்துள்ளார். இதன்போது வீட்டின் உரிமையாளர் மற்றும் சந்தேக நபருக்கும் இடையே வாய்த்தகராறு ஏற்பட்டுள்ளது. பின்னர் சந்தேக நபர் பூமியை நோக்கி துப்பாக்கி பிரயோகத்தை மேற்கொண்டு தப்பிச் செல்ல முற்பட்டுள்ளார். இதன்போது வீட்டிலிருந்த மேலும் ஒருவர் காயமடைந்துள்ளதோடு, அவர் தற்போது கொழும்பு தேசிய மருத்துவமனையில் சிகிச்சைப்பெற்று வருகிறார். சம்பவத்தில் வெல்லம்பிட்டிய பகுதியை சேர்ந்த 77 வயதான நபரே காயமடைந்துள்ளார்."}