{"Header": "பிணை முறி விவகாரம் : வாக்குமூலம் பெற்றுக்கொள்வதற்காக பிரதமர் அழைக்கப்படவுள்ளார்", "Time": "Thursday, 02 November 2017 - 19:29", "Url": "http://www.hirunews.lk/tamil/175122/%E0%AE%AA%E0%AE%BF%E0%AE%A3%E0%AF%88-%E0%AE%AE%E0%AF%81%E0%AE%B1%E0%AE%BF-%E0%AE%B5%E0%AE%BF%E0%AE%B5%E0%AE%95%E0%AE%BE%E0%AE%B0%E0%AE%AE%E0%AF%8D-%E0%AE%B5%E0%AE%BE%E0%AE%95%E0%AF%8D%E0%AE%95%E0%AF%81%E0%AE%AE%E0%AF%82%E0%AE%B2%E0%AE%AE%E0%AF%8D-%E0%AE%AA%E0%AF%86%E0%AE%B1%E0%AF%8D%E0%AE%B1%E0%AF%81%E0%AE%95%E0%AF%8D%E0%AE%95%E0%AF%8A%E0%AE%B3%E0%AF%8D%E0%AE%B5%E0%AE%A4%E0%AE%B1%E0%AF%8D%E0%AE%95%E0%AE%BE%E0%AE%95-%E0%AE%AA%E0%AE%BF%E0%AE%B0%E0%AE%A4%E0%AE%AE%E0%AE%B0%E0%AF%8D-%E0%AE%85%E0%AE%B4%E0%AF%88%E0%AE%95%E0%AF%8D%E0%AE%95%E0%AE%AA%E0%AF%8D%E0%AE%AA%E0%AE%9F%E0%AE%B5%E0%AF%81%E0%AE%B3%E0%AF%8D%E0%AE%B3%E0%AE%BE%E0%AE%B0%E0%AF%8D", "Content": "வாக்குமூலம் பெற்றுக்கொள்வதற்காக பிரதமர் ரணில் விக்ரமசிங்கவை மத்திய வங்கியின் முறி மோசடி தொடர்பில் ஆராயும் ஜனாதிபதி ஆணைக்குழுவிற்கு அழைக்கப்படவுள்ளார். பிரதமர் ஆணைக்குழுவில் முன்னிலையாவதற்கான தினம் ஒன்று கோரப்பட்டுள்ளதாக ஆணைக்குழுவில் தலைவர் உயர்நீதிமன்ற நீதியரசர் கே டீ சந்திரசிறி குறிப்பிட்டுள்ளார். ஆணைக்குழுவின் ஆயுட்காலம் 6 வாரங்களால் நீடிக்கப்பட்டதை தொடர்ந்து, இன்று விசேட அமர்வொன்று இடம்பெறுகின்றது. இந்த விசேட அமர்வில் கலந்துகொண்டு கருத்து தெரிவிக்கும்போது நீதியரசர் கே டீ சந்திரசிறி குறிப்பிட்டுள்ளார். முறி மோசடி தொடர்பில் பிரதமரிடம் சில கேள்விகள் எழுப்பப்பட்டுள்ளதாகவும், பிரதமர் அதற்கான பதில்களை அனுப்பிவைத்துள்ளதாகவும் அவர் மேலும் குறிப்பிட்டுள்ளார். இந்த நிலையில் அவரது பதில்கள் தொடர்பில் மேலதிக தெளிவை பெற்றுக்கொள்வதற்காக பிரதமர் ரணில் விக்ரமசிங்க மத்திய வங்கி முறி மோசடி தொடர்பில் ஆராயும் ஜனாதிபதி ஆணைக்குழுவிற்கு அழைக்கப்படவுள்ளதாக நீதியரசர் தெரிவித்துள்ளார்"}