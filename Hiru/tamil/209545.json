{"Header": "புதிய அரசாங்கம் மூலமே தீர்வு காண முடியும்", "Time": "Saturday, 02 February 2019 - 8:28", "Url": "http://www.hirunews.lk/tamil/209545/%E0%AE%AA%E0%AF%81%E0%AE%A4%E0%AE%BF%E0%AE%AF-%E0%AE%85%E0%AE%B0%E0%AE%9A%E0%AE%BE%E0%AE%99%E0%AF%8D%E0%AE%95%E0%AE%AE%E0%AF%8D-%E0%AE%AE%E0%AF%82%E0%AE%B2%E0%AE%AE%E0%AF%87-%E0%AE%A4%E0%AF%80%E0%AE%B0%E0%AF%8D%E0%AE%B5%E0%AF%81-%E0%AE%95%E0%AE%BE%E0%AE%A3-%E0%AE%AE%E0%AF%81%E0%AE%9F%E0%AE%BF%E0%AE%AF%E0%AF%81%E0%AE%AE%E0%AF%8D", "Content": "புதிய அரசாங்கம் ஒன்றின் மூலமே தற்போது நாட்டில் ஏற்பட்டுள்ள பிரச்சினைகளுக்கு தீர்வு காண முடியும் என ஜே.வி.பி தெரிவித்துள்ளது. கட்சியின் தலைமையகத்தில் நேற்று இடம்பெற்ற ஊடக சந்திப்பில் அதன் பிரசார செயலாளர், நாடாளுமன்ற உறுப்பினர் விஜித ஹேரத் இதனைத் தெரிவித்துள்ளார். ஐக்கிய தேசிய கட்சி தனி அரசாங்கம் அமைத்தாலும் அமைச்சு பதவிகள் தொடர்பில் கட்சிக்குள் நெருக்கடி நிலைகள் உள்ளன. இந்தநிலையிலேயே தேசிய அரசாங்கம் அமைக்கும் முயற்சிகள் மேற்கொள்ளப்பட்டு வருகின்றன. இது நாட்டின் நலன் கருத்தி மேற்கொள்ளப்படும் நடவடிக்கை அல்ல. எனவே இந்த நிலைமையை சரி செய்ய பொது தேர்தல் நடத்தப்படுவதே உரிய வழியாகும் என விஜித ஹேரத் தெரிவித்துள்ளார்."}