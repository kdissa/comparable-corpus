{"Header": "ஊவா மாகாண தமிழ் சாகித்திய விழா நாளை ஆரம்பம்", "Time": "Thursday, 02 April 2015 - 20:20", "Url": "http://www.hirunews.lk/tamil/106782/%E0%AE%8A%E0%AE%B5%E0%AE%BE-%E0%AE%AE%E0%AE%BE%E0%AE%95%E0%AE%BE%E0%AE%A3-%E0%AE%A4%E0%AE%AE%E0%AE%BF%E0%AE%B4%E0%AF%8D-%E0%AE%9A%E0%AE%BE%E0%AE%95%E0%AE%BF%E0%AE%A4%E0%AF%8D%E0%AE%A4%E0%AE%BF%E0%AE%AF-%E0%AE%B5%E0%AE%BF%E0%AE%B4%E0%AE%BE-%E0%AE%A8%E0%AE%BE%E0%AE%B3%E0%AF%88-%E0%AE%86%E0%AE%B0%E0%AE%AE%E0%AF%8D%E0%AE%AA%E0%AE%AE%E0%AF%8D", "Content": "ஊவா மாகாண தமிழ் சாகித்திய விழா நாளை ஆரம்பித்து எதிர்வரும்  5 ஆம் திகதி ஞாயிற்றுக்கிழமை வரை பதுளையில் இடம்பெறவுள்ளது. ஊவா மாகாண தமிழ் கல்வி அமைச்சின் ஏற்பாட்டில் இந்த தமிழ் சாகித்திய விழா நடைபெறவுள்ளது. முதல் தினமான நாளை தமிழர்களின் கலை கலாசாரத்தை பிரதிபலிக்கும் வகையில் பேரணி ஏற்பாடு செய்யப்பட்டுள்ளது. இதில் ஊவா மாகாணத்தின் 203 பாடசாலைகளின் மாணவ மாணவிகள் பங்கேற்று தமிழ் கலாசாரத்தை வெளிகாட்டவுள்ளனர். இதனை அடுத்து நாளை மறுநாள் சனிக்கிழமை கண்டி - இந்திய உதவி உயர்ஸ்தானிகர் ராதா வெங்கட்ராமனின் பிரசன்னமும் இடம்பெறவுள்ளது. அதேவேளை, தமிழகத்தின் மனவள கலை மூத்த பேராசிரியர் லட்சுமணனின் பேருரை மற்றும் செயன்முறை என இடம்பெறவுள்ளன. இதுதவிர, குறிஞ்சி வேந்தன் சிறப்புரையும் நடைபெறவுள்ளதாக அறிவிக்கப்பட்டுள்ளது ஞாயிற்றுக்கிழமை இடம்பெறவுள்ள மூன்றாம் நாள் நிகழ்வில் பிரதமர் ரணில் விக்ரமசிங்க பங்கேற்கின்றார். இதன்போது ஆய்வரங்கம், விருது வழங்கல் உள்ளிட்டவை இடம்பெறவுள்ளதாக ஊவா மாகாண தமிழ் சாகித்திய விழா ஏற்பாட்டுக்குழுவும் ஊவா மாகாண தமிழ் கல்வி அமைச்சும் அறிவித்துள்ளன."}