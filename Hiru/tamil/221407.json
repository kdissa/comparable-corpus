{"Header": "ஆசிய ஆணழகன் போட்டியில் வெண்லகப் பதக்கம் வென்ற மலையக இளைஞனுக்கு இ.தொ.கா வழங்கிய அன்பளிப்பு", "Time": "Friday, 02 August 2019 - 20:03", "Url": "http://www.hirunews.lk/tamil/221407/%E0%AE%86%E0%AE%9A%E0%AE%BF%E0%AE%AF-%E0%AE%86%E0%AE%A3%E0%AE%B4%E0%AE%95%E0%AE%A9%E0%AF%8D-%E0%AE%AA%E0%AF%8B%E0%AE%9F%E0%AF%8D%E0%AE%9F%E0%AE%BF%E0%AE%AF%E0%AE%BF%E0%AE%B2%E0%AF%8D-%E0%AE%B5%E0%AF%86%E0%AE%A3%E0%AF%8D%E0%AE%B2%E0%AE%95%E0%AE%AA%E0%AF%8D-%E0%AE%AA%E0%AE%A4%E0%AE%95%E0%AF%8D%E0%AE%95%E0%AE%AE%E0%AF%8D-%E0%AE%B5%E0%AF%86%E0%AE%A9%E0%AF%8D%E0%AE%B1-%E0%AE%AE%E0%AE%B2%E0%AF%88%E0%AE%AF%E0%AE%95-%E0%AE%87%E0%AE%B3%E0%AF%88%E0%AE%9E%E0%AE%A9%E0%AF%81%E0%AE%95%E0%AF%8D%E0%AE%95%E0%AF%81-%E0%AE%87-%E0%AE%A4%E0%AF%8A-%E0%AE%95%E0%AE%BE-%E0%AE%B5%E0%AE%B4%E0%AE%99%E0%AF%8D%E0%AE%95%E0%AE%BF%E0%AE%AF-%E0%AE%85%E0%AE%A9%E0%AF%8D%E0%AE%AA%E0%AE%B3%E0%AE%BF%E0%AE%AA%E0%AF%8D%E0%AE%AA%E0%AF%81", "Content": "சீனாவில் இடம்பெற்ற ஆசிய ஆணழகன் போட்டியில் வெண்லகப் பதக்கத்தை வென்ற மாதவன் ராஜ்குமாருக்கு இலங்கை தொழிலாளர் காங்கிரஸ் ஒரு இலட்சம் ரூபா பணத்தை அன்பளிப்பாக வழங்கியுள்ளது. கட்சியின் தலைவரும், நுவரெலியா மாவட்ட நாடாளுமன்ற உறுப்பினருமான ஆறுமுகன் தொண்டமானினால் இன்று கொட்டகலை சீ.எல்.எப் கேட்போர் கூடத்தில் வைத்து இந்தப் பணம் வழங்கப்பட்டுள்ளது. இலங்கை – இந்திய சமுதாய பேரவையும், இலங்கை தொழிலாளர் காங்கிரசும் இணைந்து இந்த அன்பளிப்பினை வழங்கியுள்ளது. அத்துடன், எதிர்வரும் காலத்தில் டுபாயில் நடைபெறவுள்ள ஆணழகன் போட்டியில் பங்குபற்றுவதற்காக செல்லவுள்ள ராஜ்குமாருக்கு விமான பயணசீட்டும் வழங்கி வைக்கப்பட்டுள்ளதாகவும் தெரிவிக்கப்பட்டுள்ளது."}