{"Header": "நம்பகதன்மையுடனான தேர்தல் அவசியம்", "Time": "Friday, 02 January 2015 - 20:06", "Url": "http://www.hirunews.lk/tamil/100492/%E0%AE%A8%E0%AE%AE%E0%AF%8D%E0%AE%AA%E0%AE%95%E0%AE%A4%E0%AE%A9%E0%AF%8D%E0%AE%AE%E0%AF%88%E0%AE%AF%E0%AF%81%E0%AE%9F%E0%AE%A9%E0%AE%BE%E0%AE%A9-%E0%AE%A4%E0%AF%87%E0%AE%B0%E0%AF%8D%E0%AE%A4%E0%AE%B2%E0%AF%8D-%E0%AE%85%E0%AE%B5%E0%AE%9A%E0%AE%BF%E0%AE%AF%E0%AE%AE%E0%AF%8D", "Content": "எதிர்வரும் ஜனாதிபதி தேர்தல் அமைதியாகவும், நம்பகத்தன்மையுடனும் மற்றும் ஒளிவு மறைவு அற்ற முறையில் மேற்கொள்ளப்பட வேண்டும் என ஐரோப்பிய ஒன்றியம் தெரிவித்துள்ளது. இது குறித்து ஐரோப்பிய ஒன்றியத்தின் கொழும்பு செயலகத்தினால் விடுக்கப்பட்ட அறிக்கையில் குறிப்பிடப்பட்டுள்ளது. தேர்தல் ஒன்று முன் எடுக்கப்படுவதற்கு அமைதியான சுற்று சூழல் அவசியம் என ஐரோப்பிய ஒன்றியத்தின் கொழும்பு கிளையின் தலைவர் தெரிவித்துள்ளார். இலங்கை பிரஜைகள் அனைவரும் தமக்கு விரும்பிய தலைவர்களை தெரிவு செய்வதற்கு அச்சமின்றி செயற்பட வேண்டிய அவசியம் குறித்து வலியுறுத்தப்பட்டுள்ளது. இதற்கு சகல அரசியல் கட்சிகளும் ஒன்றிணைந்து செயற்பட வேண்டும் என அந்த அறிக்கையில் சுட்டிக்காட்டப்பட்டுள்ளது."}