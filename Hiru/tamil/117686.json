{"Header": "ஐ.எஸ் மீது தொடர் தாக்குதல் - ரஷ்யா ", "Time": "Friday, 02 October 2015 - 20:10", "Url": "http://www.hirunews.lk/tamil/117686/%E0%AE%90-%E0%AE%8E%E0%AE%B8%E0%AF%8D-%E0%AE%AE%E0%AF%80%E0%AE%A4%E0%AF%81-%E0%AE%A4%E0%AF%8A%E0%AE%9F%E0%AE%B0%E0%AF%8D-%E0%AE%A4%E0%AE%BE%E0%AE%95%E0%AF%8D%E0%AE%95%E0%AF%81%E0%AE%A4%E0%AE%B2%E0%AF%8D-%E0%AE%B0%E0%AE%B7%E0%AF%8D%E0%AE%AF%E0%AE%BE", "Content": "சிரியாவில் யுத்த வாநூர்தி தாக்குதல்களை ரஷ்யா மேலும் அதிகரிக்கலாம் என நம்பப்படும் நிலையில், ரஷ்ய மற்றும் பிரான்ஸ் ஜனாதிபதிகள் பேச்சுவார்த்தை ஒன்றை நடத்தவுள்ளதாக அறிவிக்கப்பட்டுள்ளது. அமெரிக்கா போல, பிரான்ஸ் ஐ.எஸ்.ஐ.எஸ். இஸ்லாமிய தீவிரவாதிகளின் நிலைகளை தாக்கி வருகின்றன. ஆனால், ரஷ்யாவினால் மேற்கொள்ளப்பட்டு வரும் வாநூர்தி தாக்குதல்கள் சிரியாவின் எதிர் கட்சி தரப்பினரை குறி வைத்து தாக்குவதாக அமெரிக்கா குற்றம் சாட்டியுள்ளது. இந்த குற்றச்சாட்டை மறுத்துள்ள ரஷ்யா, அமெரிக்காவின் தலைமையிலான தாக்குதல் போலவே தாமும் தாக்குதலை மேற்கொண்டு வருவதாக தெரிவித்துள்ளது. தமது யுத்த வாநூர்தி குண்டு வீச்சு தாக்குதல்கள் மூன்று அல்லது நான்கு மாதங்களுக்கு மேற்கொள்ளப்படும் என ரஷ்ய சிரேஷ்ட அதிகாரி அலக்சி புஷ்க்கோவ் தெரிவித்துள்ளார்."}