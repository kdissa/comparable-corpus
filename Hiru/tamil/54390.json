{"Header": "சில இடங்களில் மழை", "Time": "Saturday, 02 March 2013 - 7:37", "Url": "http://www.hirunews.lk/tamil/54390/%E0%AE%9A%E0%AE%BF%E0%AE%B2-%E0%AE%87%E0%AE%9F%E0%AE%99%E0%AF%8D%E0%AE%95%E0%AE%B3%E0%AE%BF%E0%AE%B2%E0%AF%8D-%E0%AE%AE%E0%AE%B4%E0%AF%88", "Content": "இன்றைய  தினம் கிழக்கு மற்றும் ஊவா மாகாணங்களிலும், ஹம்பாந்தொட்டை மாவட்டத்திலும்  சில இடங்களில் சிறிய அளவில் மழை பெய்யலாம் என்று தெரிவிக்கப்பட்டுள்ளது. காலநிலை அவதான நிலையத்தின் அறிக்கையில் இந்த விடயம் தெரிவிக்கப்பட்டுள்ளது. அத்துடன் இன்று பிற்பகல் அல்லது  மாலை வேளைகளில் மேல் மாகாணத்திலும், சப்ரகமுவ மாகாணத்திலும் இடியுடன் கூடிய மழை பெய்யலாம் என்று எதிர்பார்க்கப்படுகிறது. இதேவேளை  கிழக்கு, தெற்கு, மற்றும் தென்மேற்கு கடற்பரப்பில் சிறிய அளவில் மழை  பெய்யும் எனவும், அங்கு காற்றின் வேகம் மணித்தியாலத்துக்கு 50 கிலோமீற்றர்  வரையில் அதிகரிக்கலாம் என்று கூறப்படுகிறது. மன்னார் குடாவின் கடற்பகுதி ஓரளவு  கொந்தளிப்பாக இருக்கும் என்றும் தெரிவிக்கப்பட்டுள்ளது."}