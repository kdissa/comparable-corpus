{"Header": "பாகிஸ்தான் தளபதி இலங்கை வருகிறார்", "Time": "Tuesday, 02 June 2015 - 8:52", "Url": "http://www.hirunews.lk/tamil/110607/%E0%AE%AA%E0%AE%BE%E0%AE%95%E0%AE%BF%E0%AE%B8%E0%AF%8D%E0%AE%A4%E0%AE%BE%E0%AE%A9%E0%AF%8D-%E0%AE%A4%E0%AE%B3%E0%AE%AA%E0%AE%A4%E0%AE%BF-%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88-%E0%AE%B5%E0%AE%B0%E0%AF%81%E0%AE%95%E0%AE%BF%E0%AE%B1%E0%AE%BE%E0%AE%B0%E0%AF%8D", "Content": "பாகிஸ்தானிய இராணுவ தளபதி ஜெனரல் ரஹீல் ஷரீப் எதிர்வரும் 5ஆம் திகதி இலங்கைக்கான விஜயம் ஒன்றை மேற்கொள்ளவுள்ளதாக அறிவிக்கப்பட்டுள்ளது. இலங்கை இராணுவ தளபதி லெப்டினன்ட் ஜெனரல கிருஷாந்த டீ சில்வாவின் அழைப்பின் பேரிலேயே அவர் இந்த விஜயத்தை மேற்கொள்கிறார் என தெரிவிக்கப்பட்டுகிறது. ஐந்து நாட்கள் இலங்கையில் தங்கியிருக்கும் அவர், ஜனாதிபதி மைத்திரிபால சிரிசேன, பிரதமர் ரணில் விக்கிரமசிங்க, பாதுகாப்பு ராஜாங்க செயலாளர், பீல்ட் மாஷல் சரத் பொன்சேகா, உட்பட பாதுகாப்பு தளபதிகளை சந்தித்து உரையாடுவார் என எதிர்பார்க்கப்படுகின்றது. இந்த நிலையில், இராணுவ பின்னணியைக் கொண்ட குடும்பத்தில் பிறந்த ஜென்ரல் ரஹீல் ஷரீப்பின் தந்தையார் இரண்டாவது உலக மகா யுத்தத்தில் பங்கு கொண்டவர் என்பது குறிப்பிடத்தக்கது. இது தவிர, அவரது சகோதரர்கள் இருவர் பல யுத்த முனைகளில் கடமையாற்றி பல விருதுகளை பெற்றவர்கள் என தெரிவிக்கப்பட்டுள்ளது. குறிப்பாக 1971ஆம் ஆண்டு இந்திய பாக்கிஸ்தானிய யுத்தத்தில் இவர்கள் பங்குகொண்டனர் என்பது குறிப்பிடத்தக்கது."}