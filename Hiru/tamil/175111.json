{"Header": "காற்பந்து பயிற்சியின் போது நேர்ந்த பயங்கரம்!(படங்கள் இணைப்பு)", "Time": "Thursday, 02 November 2017 - 16:46", "Url": "http://www.hirunews.lk/tamil/175111/%E0%AE%95%E0%AE%BE%E0%AE%B1%E0%AF%8D%E0%AE%AA%E0%AE%A8%E0%AF%8D%E0%AE%A4%E0%AF%81-%E0%AE%AA%E0%AE%AF%E0%AE%BF%E0%AE%B1%E0%AF%8D%E0%AE%9A%E0%AE%BF%E0%AE%AF%E0%AE%BF%E0%AE%A9%E0%AF%8D-%E0%AE%AA%E0%AF%8B%E0%AE%A4%E0%AF%81-%E0%AE%A8%E0%AF%87%E0%AE%B0%E0%AF%8D%E0%AE%A8%E0%AF%8D%E0%AE%A4-%E0%AE%AA%E0%AE%AF%E0%AE%99%E0%AF%8D%E0%AE%95%E0%AE%B0%E0%AE%AE%E0%AF%8D-%E0%AE%AA%E0%AE%9F%E0%AE%99%E0%AF%8D%E0%AE%95%E0%AE%B3%E0%AF%8D-%E0%AE%87%E0%AE%A3%E0%AF%88%E0%AE%AA%E0%AF%8D%E0%AE%AA%E0%AF%81", "Content": "கினிகத்தேனை மத்திய மகா வித்தியாலயத்தில் தரம் 7 இல் கல்வி கற்று வரும் மாணவரொருவர் காற்பந்து பயற்சியின் ​போது தவறி விழுந்து படுகாயமடைந்த நிலையில் பேராதனை போதனா மருத்துவமனையில் அனுமதிக்கப்பட்டுள்ளார். நேற்று பிற்பகல் 2.15 மணியளவில் இந்த விபத்து இடம்பெற்றுள்ளதாக தெரிவிக்கப்படுகிறது. லினால் மிதில ரணவீர என்ற குறித்த மாணவர் பயற்சியில் ஈடுபட்டிருந்த போது பாடசாலையின் கிணற்றுக்கு அருகில் விழுந்து இவ்வாறு படுகாயமடைந்துள்ளார் . பின்னர் படுகாயமடைந்த மாணவர் கினிகத்தேனை மருத்துவமனையில் அனுமதிக்கப்பட்ட நிலையில், மேலதிக சிகிச்சைக்காக நாவலபிடிய ஆதார மருத்துவமனைக்கு கொண்டு செல்லப்பட்டு அங்கிருந்து பேராதனை போதனா மருத்துவமனைக்கு மாற்றப்பட்டதாக மாணவரின் தாயார் தெரிவித்துள்ளார். தனது மகன் விழுந்து காயமடைந்ததில் முன் பற்கள் இரண்டு உடைந்துள்ள நிலையில் , மேலும் சில பற்கள் தசையில் உள்நோக்கி சென்றுள்ளதாக அவரின் தாய் தெரிவித்துள்ளார். இதன் காரணமாக , தனது மகனுக்கு இன்றைய தினம் அறுவை சிகிச்சையொன்று பேராதனை மருத்துவமனையில் மேற்கொள்ளப்பட்டதாகவும் குறித்த தாய் தெரிவித்துள்ளார். மேலும் , தனது மகன் இவ்வாறு விழுந்து கிடந்த போது , சம்பவம் தொடர்பில் அருகில் இருந்த மாணவர்கள் பாடசாலை அதிபருக்கு மற்றும் பாடசாலை நிர்வாகத்திற்கு அறிவித்துள்ள போதும் , எவரும் தனது குழந்தையை மருத்துவமனையில் அனுமதிப்பதற்கு முன்வரவில்லை என குறித்த தாய் குற்றம் சுமத்தியுள்ளார். இது தொடர்பில் உரிய விசாரணைகள் மேற்கொள்ளப்பட ​வேண்டும் என மாணவரின் தாய் கல்வி அதிகாரிகளிடம் கோரியுள்ளார். எனினும் , இந்த சம்பவம் தொடர்பில் எமது செய்திப்பிரிவு குறித்த பாடசாலை அதிபருக்கு தொடர்பு கொண்டு வினவியிருந்தது. இதற்கு பதலளித்த அதிபர் , குறித்த மாணவர் பாடசாலை நேரம் நிறைவடைந்த பின்னர் மைதானத்தில் விளையாடியுள்ளதாகவும் , சம்பவம் இடம்பெற்ற போது பாடசாலையில் தான் உள்ளிட்ட ஆசிரியர்கள் எவரும் இருக்கவில்லை என தெரிவித்துள்ளார். இதன்போது , காயமடைந்த மாணவரை வேறொரு மாணவரின் தந்தை முச்சக்கரவண்டியில் அழைத்துச் சென்று மருத்துவமனையில் அனுமதித்துள்ளதாக குறித்த பாடசாலையின் அதிபர் மேலும் தெரிவித்திருந்தார்."}