{"Header": "ஜனாதிபதியின் இணையதளத்தை ஹேக் செய்தவர்களுக்கு பிணை...", "Time": "Friday, 02 September 2016 - 11:30", "Url": "http://www.hirunews.lk/tamil/142058/%E0%AE%9C%E0%AE%A9%E0%AE%BE%E0%AE%A4%E0%AE%BF%E0%AE%AA%E0%AE%A4%E0%AE%BF%E0%AE%AF%E0%AE%BF%E0%AE%A9%E0%AF%8D-%E0%AE%87%E0%AE%A3%E0%AF%88%E0%AE%AF%E0%AE%A4%E0%AE%B3%E0%AE%A4%E0%AF%8D%E0%AE%A4%E0%AF%88-%E0%AE%B9%E0%AF%87%E0%AE%95%E0%AF%8D-%E0%AE%9A%E0%AF%86%E0%AE%AF%E0%AF%8D%E0%AE%A4%E0%AE%B5%E0%AE%B0%E0%AF%8D%E0%AE%95%E0%AE%B3%E0%AF%81%E0%AE%95%E0%AF%8D%E0%AE%95%E0%AF%81-%E0%AE%AA%E0%AE%BF%E0%AE%A3%E0%AF%88", "Content": "ஜனாதிபதி மைத்தரிபால சிறிசேனவின் உத்தியோகபூர்வ இணையதளத்தினுள் சட்டவிரோதமாக ஊடுருவி அதன் தரவுகளை மாற்றிய சம்பவம் தொடர்பில் பாடசாலை மாணவர் மற்றும் 26 வயதான நபருக்கும் பிணை வழங்கப்பட்டுள்ளது. குறித்த சந்தேக நபர்கள் இன்று கொழும்பு பிரதான நீதவான் கிஹான் பிலபிட்டிய முன் முன்னிலைப்படுத்திய போதே இந்த உத்தரவு பிறப்பிக்கப்பட்டுள்ளது. இதன்படி 17 வயதான பாடசாலை மாணவன் ரூபாய் 10 லட்சம் பெறுமதியான இரண்டு சரீர பிணையில் விடுவிக்கப்பட்டதுடன், 26 வயதான இளைஞர் ரூபாய் 25 ஆயிரம் ரொக்கப் பிணை மற்றும் ரூபாய் 10 லட்சம் பெறுமதியான 4 சரீர பிணையிலும் விடுவிக்கப்பட்டுள்ளார்."}