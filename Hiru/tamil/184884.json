{"Header": "முக்கிய இறக்குமதி தீர்வைகளை அதிகரிக்கிறார் டொனால்ட் ட்ரம்ப்", "Time": "Friday, 02 March 2018 - 9:16", "Url": "http://www.hirunews.lk/tamil/184884/%E0%AE%AE%E0%AF%81%E0%AE%95%E0%AF%8D%E0%AE%95%E0%AE%BF%E0%AE%AF-%E0%AE%87%E0%AE%B1%E0%AE%95%E0%AF%8D%E0%AE%95%E0%AF%81%E0%AE%AE%E0%AE%A4%E0%AE%BF-%E0%AE%A4%E0%AF%80%E0%AE%B0%E0%AF%8D%E0%AE%B5%E0%AF%88%E0%AE%95%E0%AE%B3%E0%AF%88-%E0%AE%85%E0%AE%A4%E0%AE%BF%E0%AE%95%E0%AE%B0%E0%AE%BF%E0%AE%95%E0%AF%8D%E0%AE%95%E0%AE%BF%E0%AE%B1%E0%AE%BE%E0%AE%B0%E0%AF%8D-%E0%AE%9F%E0%AF%8A%E0%AE%A9%E0%AE%BE%E0%AE%B2%E0%AF%8D%E0%AE%9F%E0%AF%8D-%E0%AE%9F%E0%AF%8D%E0%AE%B0%E0%AE%AE%E0%AF%8D%E0%AE%AA%E0%AF%8D", "Content": "இரும்பு மற்றும் அலுமினிய இறக்குமதிக்கான தீர்வைகளை அமெரிக்க ஜனாதிபதி டொனால்ட் ட்ரம்ப் அதிகரிக்கவுள்ளார். இரும்புக்கான இறக்குமதி தீர்வை 25 சதவீதமாகவும், அலுமினிய பொருட்களுக்கான இறக்குமதி தீர்வை 10 சதவீதமாகவும் அதிகரிக்கப்படவுள்ளதாக அறிவிக்கப்பட்டுள்ளது. இதனால் கனடா மற்றும் சீனா ஆகிய நாடுகள் கடுமையாக பாதிக்கப்படவுள்ளதாக எச்சரிக்கப்பட்டுள்ளது. அமெரிக்கா இரும்பை ஏற்றுமதி செய்யும் அளவில், 4 மடங்கு அதிகரித்த அளவுக்கு 100 நாடுகளில் இருந்து இறக்குமதி செய்கிறது. இந்தநிலையில் நியாயமற்ற வர்த்தகத்தினால் அமெரிக்கா பாதிக்கப்படுவதாக டொனால்ட் ட்ரம்ப் தெரிவித்துள்ளார். எவ்வாறாயினும், இந்த அறிவிப்பின் பின்னர் அமெரிக்காவின் இரும்பு உற்பத்தி நிறுவனங்களின் பங்குச் சந்தைப் பெறுமதி அதிகரித்திருப்பதாக தெரிவிக்கப்படுகிறது."}