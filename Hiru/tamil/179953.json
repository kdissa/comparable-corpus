{"Header": "இரவு நித்திரைக்கு சென்ற சுகந்தராமன்..! மறுதினம் காத்திருந்த பேரதிச்சி!! (படங்கள்)", "Time": "Tuesday, 02 January 2018 - 15:43", "Url": "http://www.hirunews.lk/tamil/179953/%E0%AE%87%E0%AE%B0%E0%AE%B5%E0%AF%81-%E0%AE%A8%E0%AE%BF%E0%AE%A4%E0%AF%8D%E0%AE%A4%E0%AE%BF%E0%AE%B0%E0%AF%88%E0%AE%95%E0%AF%8D%E0%AE%95%E0%AF%81-%E0%AE%9A%E0%AF%86%E0%AE%A9%E0%AF%8D%E0%AE%B1-%E0%AE%9A%E0%AF%81%E0%AE%95%E0%AE%A8%E0%AF%8D%E0%AE%A4%E0%AE%B0%E0%AE%BE%E0%AE%AE%E0%AE%A9%E0%AF%8D-%E0%AE%AE%E0%AE%B1%E0%AF%81%E0%AE%A4%E0%AE%BF%E0%AE%A9%E0%AE%AE%E0%AF%8D-%E0%AE%95%E0%AE%BE%E0%AE%A4%E0%AF%8D%E0%AE%A4%E0%AE%BF%E0%AE%B0%E0%AF%81%E0%AE%A8%E0%AF%8D%E0%AE%A4-%E0%AE%AA%E0%AF%87%E0%AE%B0%E0%AE%A4%E0%AE%BF%E0%AE%9A%E0%AF%8D%E0%AE%9A%E0%AE%BF-%E0%AE%AA%E0%AE%9F%E0%AE%99%E0%AF%8D%E0%AE%95%E0%AE%B3%E0%AF%8D", "Content": "தடியொன்றால் தாக்கி நான்கு பிள்ளைகளின் தந்தையொருவரை கொலை செய்த சம்பவம் தொடர்பில் 22 வயது இளைஞர் ஒருவர் கைது செய்யப்பட்டுள்ளார். மாரவில காவற்துறையினர் இதனை தெரிவித்துள்ளனர். மஹவெவ - கல்அமுண பிரதேசத்தை சேர்ந்த சுகந்தராமன் என்ற 56 வயது நபரொருவரே இவ்வாறு கொலை செய்யப்பட்டதாக காவற்துறையினர் தெரிவித்துள்ளனர். கொலை செய்யப்பட்டவரின் வீட்டின் முன்னால் அமைந்துள்ள வீதியில் வைத்து நேற்று மாலை 5.30 மணியளவில் இந்த தாக்குதல் சம்பவம் மேற்கொள்ளப்பட்டுள்ளதாக முதற்கட்ட விசாரணைகளின் போது தெரியவந்துள்ளது. பின்னர் , தாக்குதலுக்கு உள்ளான நபர் வீட்டுக்கு சென்று இரவு உணவையேறும் உட்கொள்ளாமல் நித்திரைக்கு சென்றுள்ளதாக தெரிவிக்கப்படுகிறது. இன்று அதிகாலை தேனீர் அருந்துவதற்காக குறித்த நபரை வீட்டில் உள்ளவர்கள் அழைத்துள்ள நிலையில் , குறித்த நபரிடம் இருந்து எவ்வித பதிலும் வரவில்லை. அதனை தொடர்ந்து அவர் படுக்கையிலேயே உயிரிழந்துள்ளது தெரியவந்துள்ளது. சம்பவம் தொடர்பில் மாரவில காவற்துறையினர் விசாரணைகளை மேற்கொண்டு வருகின்றனர்."}