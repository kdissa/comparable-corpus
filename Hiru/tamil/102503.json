{"Header": "நம்பிக்கையான பொறுப்புக்கூறல்கள் அவசியம் - பான் கீ மூன்", "Time": "Monday, 02 February 2015 - 8:49", "Url": "http://www.hirunews.lk/tamil/102503/%E0%AE%A8%E0%AE%AE%E0%AF%8D%E0%AE%AA%E0%AE%BF%E0%AE%95%E0%AF%8D%E0%AE%95%E0%AF%88%E0%AE%AF%E0%AE%BE%E0%AE%A9-%E0%AE%AA%E0%AF%8A%E0%AE%B1%E0%AF%81%E0%AE%AA%E0%AF%8D%E0%AE%AA%E0%AF%81%E0%AE%95%E0%AF%8D%E0%AE%95%E0%AF%82%E0%AE%B1%E0%AE%B2%E0%AF%8D%E0%AE%95%E0%AE%B3%E0%AF%8D-%E0%AE%85%E0%AE%B5%E0%AE%9A%E0%AE%BF%E0%AE%AF%E0%AE%AE%E0%AF%8D-%E0%AE%AA%E0%AE%BE%E0%AE%A9%E0%AF%8D-%E0%AE%95%E0%AF%80-%E0%AE%AE%E0%AF%82%E0%AE%A9%E0%AF%8D", "Content": "இலங்கையில் இடம்பெற்ற உள்நாட்டு போர் தொடர்பில் நம்பிக்கையான பொறுப்புக்கூறல் நடவடிக்கைகள் அவசியம் என ஐக்கிய நாடுகளின் செயலாளர் பான் கீ மூன் வலியுறுத்தியுள்ளார். அந்த பொறுப்புக்கூறல்கள், சர்வதேச நியமத்திற்கு அமைய இடம்பெறவேண்டும் என்றும் அவர் குறிப்பிட்டுள்ளார். செயலாளர் நாயகத்தின் அலுவலக பேச்சாளர் எரிக் கானெக்கோ இந்த தகவலை வெளியிட்டுள்ளார். போர் விடயத்தில் பொறுப்புக்கூறல் என்ற அம்சத்துடன் சமாதானம் உட்பட்ட ஜனநாயக விடயங்களிலும் முன்னேற்றங்கள் காணப்பட வேண்டும் என்றும் பான் கீ மூன் சுட்டிக்காட்டியுள்ளார். இந்த முன்னேற்ற நடவடிக்கைகளுக்காக ஐக்கிய நாடுகள் தேவையான உதவிகளை வழங்க தயாராக இருப்பதாகவும் அவர் தெரிவித்துள்ளார். இதுதவிர, மனிதவுரிமைகள் மற்றும் பொறுப்புகூறல்களை முறையாக மேற்கொள்ள ஐக்கிய நாடுகளின் மனித உரிமைகள் ஆணையகம் உதவியளிக்கும் எனவும் பான் கீ மூன் குறிப்பிட்டுள்ளார்."}