{"Header": "Update : சரண குணவர்த்தனவிற்கு வெளிநாடு செல்ல தடை", "Time": "Monday, 02 February 2015 - 11:22", "Url": "http://www.hirunews.lk/tamil/102513/%E0%AE%9A%E0%AE%B0%E0%AE%A3-%E0%AE%95%E0%AF%81%E0%AE%A3%E0%AE%B5%E0%AE%B0%E0%AF%8D%E0%AE%A4%E0%AF%8D%E0%AE%A4%E0%AE%A9-%E0%AE%95%E0%AE%9F%E0%AE%B5%E0%AF%81%E0%AE%9A%E0%AF%8D-%E0%AE%9A%E0%AF%80%E0%AE%9F%E0%AF%8D%E0%AE%9F%E0%AF%81-%E0%AE%B0%E0%AE%A4%E0%AF%8D%E0%AE%A4%E0%AF%81", "Content": "லஞ்ச மற்றும் மோசடி விசாரணை ஆணைக்குழுவின் கோரிக்கைக்கு அமைய கொழும்பு பிரதான நீதவான் நீதிமன்றம், முன்னாள் பிரதி அமைச்சர் சரண குணவர்தனவின் வெளிநாட்டு பயணத்தை இன்று ரத்து செய்துள்ளது. அவருக்கு எதிரான 50 மோசடி குற்றச்சாட்டு குறித்து லஞ்ச ஆணைக்குழு, கொழும்பு பிரதான நீதவான் நீதிமன்றின் கவனத்திற்கு கொண்டு சென்றதையடுத்து, இந்த தடை விதிக்கப்பட்டுள்ளது. கடந்த 2006ஆம் ஆண்டு தேசிய லொத்தர் சபையின் தலைவராக சரண குணவர்தன செயல்பட்ட போது இந்த மோசடி இடம்பெற்றுள்ளதாக குற்றம் சுமத்தப்பட்டுள்ளது. இதனிடையே, முன்னாள் பிரதி அமைச்சர் சரண குணவர்தனவை எதிர்வரும் 11 ஆம் திகதி நீதிமன்றில் முன்னிலையாகும்படி கொழும்பு பிரதான நீதவான் கிஹான் பிலப்பிட்டிய உத்தரவிட்டுள்ளார். Update : Monday, 02 February 2015 - 19:50 ----------------------------------------- சரண குணவர்த்தன கடவுச் சீட்டு ரத்து முன்னாள் பிரதி அமைச்சர் சரண குணவர்த்தன கடவுச் சீட்டு ரத்துச் செய்யப்பட்டுள்ளது. லஞ்ச ஊழல் ஆணைக்குழுவின் கோரிக்கையின் போரில் கொழும்பு பிரதான நீதவான் நீதிமன்றம் இந்த உத்தரவினை பிறப்பித்துள்ளது. முறைக்கேடான முறையில் நிதி சேகரிப்பில் ஈடுபட்டார் என்ற குற்றச்சாட்டு தொடர்பில் அவருக்கு எதிராக லஞ்ச ஊழல்  ஆணைக்குழுவின் முறைப்பாடு செய்யப்பட்டிருந்தமை குறிப்பிடத்தக்கது. 2006ஆம் ஆண்டு தேசிய லொத்தர் சபையின் தலைவராக சரண குணவர்தன பணியாற்றிய காலப்பகுதியில் இவர் இவ்வாறு ஊழலில் ஈடுபட்டிருந்ததாக தெரிவிக்கப்படுகிறது."}