{"Header": "சிம்பாப்வேயில் வன்முறை சம்பவங்கள் அதிகரிப்பு", "Time": "Thursday, 02 August 2018 - 9:24", "Url": "http://www.hirunews.lk/tamil/196594/%E0%AE%9A%E0%AE%BF%E0%AE%AE%E0%AF%8D%E0%AE%AA%E0%AE%BE%E0%AE%AA%E0%AF%8D%E0%AE%B5%E0%AF%87%E0%AE%AF%E0%AE%BF%E0%AE%B2%E0%AF%8D-%E0%AE%B5%E0%AE%A9%E0%AF%8D%E0%AE%AE%E0%AF%81%E0%AE%B1%E0%AF%88-%E0%AE%9A%E0%AE%AE%E0%AF%8D%E0%AE%AA%E0%AE%B5%E0%AE%99%E0%AF%8D%E0%AE%95%E0%AE%B3%E0%AF%8D-%E0%AE%85%E0%AE%A4%E0%AE%BF%E0%AE%95%E0%AE%B0%E0%AE%BF%E0%AE%AA%E0%AF%8D%E0%AE%AA%E0%AF%81", "Content": "சிம்பாப்வேயில் இடம்பெற்ற பொதுத்தேர்தலை தொடர்ந்து அந்நாட்டின் தலைநகரில் வன்முறை சம்பவங்கள் அதிகரித்துள்ளதாக தெரிவிக்கப்படுகிறது. இடம்பெற்ற பொதுத்தேர்தலில் மோசடிகள் இடம்பெற்றுள்ளதாக தெரிவித்து எதிர்க்கட்சி குழுக்களால் தொடர் போராட்டங்கள் முன்னெடுக்கப்படுவதாக சர்வதேச செய்திகள் தெரிவிக்கின்றன. இந்த வன்முறைகள் மற்றும் போராட்டங்கள் காரணமாக இதுவரை மூன்று பேர் உயிரிழந்துள்ளனர். இம்முறை பொதுத்தேர்தலில் கடந்த 1980ம் ஆண்டு தொடக்கம் சிம்பாப்வேயை ஆட்சி செய்யும் ரொபட் முகாபேயின் சானு-பி.எஃப் கட்சி 210 தொகுதிகளில் 110 தொகுதிகளில் வெற்றிப் பெற்றுள்ளமை குறிப்பிடத்தக்கது."}