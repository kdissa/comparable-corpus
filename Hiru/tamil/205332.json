{"Header": "கைது செய்யப்பட்ட  3 பேரும் விளக்கமறியலில்", "Time": "Sunday, 02 December 2018 - 12:56", "Url": "http://www.hirunews.lk/tamil/205332/%E0%AE%95%E0%AF%88%E0%AE%A4%E0%AF%81-%E0%AE%9A%E0%AF%86%E0%AE%AF%E0%AF%8D%E0%AE%AF%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F-3-%E0%AE%AA%E0%AF%87%E0%AE%B0%E0%AF%81%E0%AE%AE%E0%AF%8D-%E0%AE%B5%E0%AE%BF%E0%AE%B3%E0%AE%95%E0%AF%8D%E0%AE%95%E0%AE%AE%E0%AE%B1%E0%AE%BF%E0%AE%AF%E0%AE%B2%E0%AE%BF%E0%AE%B2%E0%AF%8D", "Content": "பெரும் குற்றச்செயல்களுடன் தொடர்புடையவர்கள் எனத் தேடப்பட்டு வந்த நிலையில், நேற்று சுன்னாகம் காவற்துறையினரினால் கைது செய்யப்பட்ட, ஆவா குழுவை சேர்ந்த 3 பேரும் விளக்கமறியலில் வைக்கப்பட்டுள்ளனர். அவர்கள் நேற்று மல்லாகம் நீதவான் முன்னிலையில் முற்படுத்தப்பட்டனர். இதன்போது அவர்களை, எதிர்வரும் 14ஆம் திகதி வரை விளக்கமறியலில் வைக்க நீதவான் உத்தரவிட்டுள்ளார். அத்துடன் அவர்களிடம் இருந்து கைப்பற்றப்பட்ட ஆயுதங்களும் நீதவான் முன்னிலையில், நீதிமன்றிற்கு பொறுப்பளிக்கப்பட்டுள்ளதாகவும் தெரிவிக்கப்பட்டுள்ளது. அண்மையில் வடமராட்சி இமையாணன் பகுதியில் வர்த்தக நிலையம் ஒன்றில் தாக்கப்பட்ட சம்பவத்துடன் குறித்த சந்தேகநபர்கள் மூவருக்கும் தொடர்புள்ளமை விசாரணைகளில் இருந்து தெரியவந்துள்ளது. சந்தேகநபர்கள் மூவரும் 24 வயதுடைய, கொக்குவில் பகுதியை சேர்ந்தவர்கள் என தெரிவிக்கப்பட்டுள்ளது."}