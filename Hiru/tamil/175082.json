{"Header": "அட்டனில் அர்ப்பாட்டம் - அமைச்சர் பழனி திகாம்பரம் மீது குற்றச்சாட்டு -  படங்கள்", "Time": "Thursday, 02 November 2017 - 12:10", "Url": "http://www.hirunews.lk/tamil/175082/%E0%AE%85%E0%AE%9F%E0%AF%8D%E0%AE%9F%E0%AE%A9%E0%AE%BF%E0%AE%B2%E0%AF%8D-%E0%AE%85%E0%AE%B0%E0%AF%8D%E0%AE%AA%E0%AF%8D%E0%AE%AA%E0%AE%BE%E0%AE%9F%E0%AF%8D%E0%AE%9F%E0%AE%AE%E0%AF%8D-%E0%AE%85%E0%AE%AE%E0%AF%88%E0%AE%9A%E0%AF%8D%E0%AE%9A%E0%AE%B0%E0%AF%8D-%E0%AE%AA%E0%AE%B4%E0%AE%A9%E0%AE%BF-%E0%AE%A4%E0%AE%BF%E0%AE%95%E0%AE%BE%E0%AE%AE%E0%AF%8D%E0%AE%AA%E0%AE%B0%E0%AE%AE%E0%AF%8D-%E0%AE%AE%E0%AF%80%E0%AE%A4%E0%AF%81-%E0%AE%95%E0%AF%81%E0%AE%B1%E0%AF%8D%E0%AE%B1%E0%AE%9A%E0%AF%8D%E0%AE%9A%E0%AE%BE%E0%AE%9F%E0%AF%8D%E0%AE%9F%E0%AF%81-%E0%AE%AA%E0%AE%9F%E0%AE%99%E0%AF%8D%E0%AE%95%E0%AE%B3%E0%AF%8D", "Content": "அட்டன் மணிக்கூட்டு கோபுரத்திற்கு முன்னால் அர்ப்பாட்டம் ஒன்று மேற்கொள்ளப்பட்டு வருகின்றது. இந்த ஆர்பாட்டம் பிரஜா சக்தி சேவையில் பணிபுரிந்து பின்னர் பணி நீக்கம் செய்யப்பட்ட உத்தியோகத்தர்களால் மேற்கொள்ளப்பட்டு வருவதாக தெரிவிக்கப்படுகிறது. குறித்த ஊழியரக்ள் கருப்பு பட்டி அணிந்து இந்த ஆர்பாட்டங்களில் ஈடுப்பட்டு வருகின்றனர் என தெரிவிக்கப்பட்டுள்ளது. தேசிய அரசாங்கம் கடந்த 2015 ஆம் ஆண்டு ஆட்சியை பொறுப்பேற்றதன் பின்னர் பிரஜா சக்தி சேவையில் கடமையாற்றியவர்கள் இடமாற்றம் செய்யப்பட்டுள்ளதோடு, சிலர் திட்டமிட்ட வகையில் பணிநீக்கம் செய்யப்பட்டுள்ளனர் என ஆர்பாட்டத்தில் ஈடுப்பட்டவர்கள் தெரிவித்துள்ளனர். பிரஜாசக்தி சேவையில் கடமைபுரியும் பெண்களுக்கு எதிரான பல நடவடிக்கைகள் முன்னெடுக்கப்பட்டு வருவதாகவும் தெரிவிக்கப்பட்டுள்ளது. முன்னாள் ஜனாதிபதி மகிந்த ராஜபக்ஷவின் ஆட்சியின் போது பிரஜா சக்தி நிறுவனமானது நாடாளுமன்ற உறுப்பினர் ஆறுமுகன் தொண்டமானின் கீழ் இயங்கியது. தற்பொழுது புதிய கிராமங்கள் மற்றும் சமுதாய அபிவிருத்தி அமைச்சர் பழனி திகாம்பரத்திற்கு வழங்கப்பட்டுள்ள அமைச்சின் கீழ் இயங்கி வருகின்றது. நாடாளுமன்ற உறுப்பினர் ஆறுமுகன் தொண்டமானின் அமைச்சின் கீழ் இயங்கிய பொழுது சேவையாற்றிய ஊழியர்களே இவ்வாறு அரசியல் ரீதியாக பழிவாங்கப்பட்டு வருகின்றனர் எனவும் ஆர்பாட்டத்தில் ஈடுப்பட்டவர்கள் தெரிவித்துள்ளனர். இந்நிலையில் சூரியன் எவ் எம் இணையத்தள செய்தி பிரிவு அமைச்சர் திகாம்பரத்தின் அமைச்சில் கடமயாற்றும் ஒருவருடன் தொடர்பு கொண்டு வினவியது. இதற்கு பதிலளித்த அவர் அரசில் பழிவாங்கள்கள் இடம்பெறவில்லை எனவும் அவ்வாறு இடம்பெற்றிருப்பின் அதனை நிரூபிக்குமாறும் தெரிவித்தார்."}