{"Header": "புற்றுநோயினால் பாதிக்கப்பட்ட காதலன் காதலியிடம் கேட்ட கடைசி கேள்வி..! மனதை உருக்கும் சம்பவம்!!", "Time": "Sunday, 02 September 2018 - 17:34", "Url": "http://www.hirunews.lk/tamil/198996/%E0%AE%AA%E0%AF%81%E0%AE%B1%E0%AF%8D%E0%AE%B1%E0%AF%81%E0%AE%A8%E0%AF%8B%E0%AE%AF%E0%AE%BF%E0%AE%A9%E0%AE%BE%E0%AE%B2%E0%AF%8D-%E0%AE%AA%E0%AE%BE%E0%AE%A4%E0%AE%BF%E0%AE%95%E0%AF%8D%E0%AE%95%E0%AE%AA%E0%AF%8D%E0%AE%AA%E0%AE%9F%E0%AF%8D%E0%AE%9F-%E0%AE%95%E0%AE%BE%E0%AE%A4%E0%AE%B2%E0%AE%A9%E0%AF%8D-%E0%AE%95%E0%AE%BE%E0%AE%A4%E0%AE%B2%E0%AE%BF%E0%AE%AF%E0%AE%BF%E0%AE%9F%E0%AE%AE%E0%AF%8D-%E0%AE%95%E0%AF%87%E0%AE%9F%E0%AF%8D%E0%AE%9F-%E0%AE%95%E0%AE%9F%E0%AF%88%E0%AE%9A%E0%AE%BF-%E0%AE%95%E0%AF%87%E0%AE%B3%E0%AF%8D%E0%AE%B5%E0%AE%BF-%E0%AE%AE%E0%AE%A9%E0%AE%A4%E0%AF%88-%E0%AE%89%E0%AE%B0%E0%AF%81%E0%AE%95%E0%AF%8D%E0%AE%95%E0%AF%81%E0%AE%AE%E0%AF%8D-%E0%AE%9A%E0%AE%AE%E0%AF%8D%E0%AE%AA%E0%AE%B5%E0%AE%AE%E0%AF%8D", "Content": "தான் உயிரிழக்கும் தருவாயில் தனது காதலியிடம் காதலன் தன்னை திருமணம் செய்துக்கொள்வாயா என கேட்ட சம்பவம் அனைவரின் மனதையும் கனக்க வைத்துள்ளது. இந்த சம்பவம் அவுஸ்திரேலியாவில் இடம்பெற்றுள்ளது. மைக்கல் ஒவென்ஸ் (வயது 23) என்பவர் உடல்நலக் குறைவால் மருத்துவமனையில் அனுமதிகப்பட்ட போது மருத்துவ பரிசோதனையில் அவருக்கு ரத்த புற்றுநோய் இருப்பது தெரியவந்தது. இந்த நிலையில் தீவிர சிகிச்சைப் பிரிவில் அனுமதிக்கப்பட்ட நிலையில் அவரது தோழி ரோசி அவருடன் இருந்துள்ளார். அப்போது ரோசியை தான் காதலிப்பதாகவும் தன்னை திருமணம் செய்து கொள்ள சம்மதமும் கேட்டுள்ளார். அதற்கு எவ்வித தயக்கமும் இன்றி சம்மதம் தெரிவித்துள்ளார் ரோசி. இந்த நிலையில் காதல், திருமணம் குறித்து பேசி சில மணி நேரங்களில் மைக்கேல் உயிரிழந்துள்ளதாக சர்வதேச ஊடகங்கள் செய்தி வௌியிட்டுள்ளன. இந்த சம்பவம் அனைவரின் மனதையும் கனக்க வைத்துள்ளது."}