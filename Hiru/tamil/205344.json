{"Header": "அத்துரலிய ரத்தன தேரரின் தேசிய மகா சபையில் வசந்த சேனாநாயக்க", "Time": "Sunday, 02 December 2018 - 14:07", "Url": "http://www.hirunews.lk/tamil/205344/%E0%AE%85%E0%AE%A4%E0%AF%8D%E0%AE%A4%E0%AF%81%E0%AE%B0%E0%AE%B2%E0%AE%BF%E0%AE%AF-%E0%AE%B0%E0%AE%A4%E0%AF%8D%E0%AE%A4%E0%AE%A9-%E0%AE%A4%E0%AF%87%E0%AE%B0%E0%AE%B0%E0%AE%BF%E0%AE%A9%E0%AF%8D-%E0%AE%A4%E0%AF%87%E0%AE%9A%E0%AE%BF%E0%AE%AF-%E0%AE%AE%E0%AE%95%E0%AE%BE-%E0%AE%9A%E0%AE%AA%E0%AF%88%E0%AE%AF%E0%AE%BF%E0%AE%B2%E0%AF%8D-%E0%AE%B5%E0%AE%9A%E0%AE%A8%E0%AF%8D%E0%AE%A4-%E0%AE%9A%E0%AF%87%E0%AE%A9%E0%AE%BE%E0%AE%A8%E0%AE%BE%E0%AE%AF%E0%AE%95%E0%AF%8D%E0%AE%95", "Content": "பிரதான அரசியல் கட்சிகளின் தலைவர்கள் இணக்கப்பாட்டுக்கு வருவார்களாயின், மூன்று ஆண்டுகளுக்குள் நாட்டைக் கட்டியெழுப்ப முடியும் என நாடாளுமன்ற உறுப்பினர் அத்துரலிய ரத்தன தேரர் தெரிவித்துள்ளார். அவரினால் ஒருங்கிணைக்கப்பட்ட இலங்கை தேசிய மகா சபையின் முதலாவது மாநாடு ராஜகிரியவில் இடம்பெற்றது. இதன்போதே அவர் குறித்த விடயத்தை தெரிவித்துள்ளார். நாட்டைக் கட்டியெழுப்ப தேசிய கொள்கையை உருவாக்கும் நோக்கில் இந்த மாநாடு ஏற்பாடு செய்யப்பட்டுள்ளது. இந்த மாநாட்டில் பிரதமர் மஹிந்த ராஜபக்ஷ, முன்னாள் அமைச்சர் பசில் ராஜபக்ஷ மற்றும் ஐக்கிய தேசியக் கட்சியின் நாடாளுமன்ற உறுப்பினர் வசந்த சேனாநாயக்க உள்ளிட்டோர் பங்கேற்றுள்ளனர். இதன்போது பிரதமருக்கும், அத்துரலிய ரத்தன தேரருக்கும் இடையில் பேச்சவார்த்தை இடம்பெற்றதாக எமது செய்தித் தொடர்பாளர் தெரிவித்தார். அத்துடன், இலங்கை தேசிய மகா சபையின் நிலையான தேசிய கொள்கை பிரகடனம், பிரதமர் மஹிந்த ராஜபக்ஷவிடம் கையளிக்கப்பட்டுள்ளது."}