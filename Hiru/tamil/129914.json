{"Header": "ஒன்றிணைந்த எதிர்கட்சியும் தேசிய பாதுகாப்பும் -மகிந்த ராஜபக்ஷ", "Time": "Saturday, 02 April 2016 - 6:52", "Url": "http://www.hirunews.lk/tamil/129914/%E0%AE%92%E0%AE%A9%E0%AF%8D%E0%AE%B1%E0%AE%BF%E0%AE%A3%E0%AF%88%E0%AE%A8%E0%AF%8D%E0%AE%A4-%E0%AE%8E%E0%AE%A4%E0%AE%BF%E0%AE%B0%E0%AF%8D%E0%AE%95%E0%AE%9F%E0%AF%8D%E0%AE%9A%E0%AE%BF%E0%AE%AF%E0%AF%81%E0%AE%AE%E0%AF%8D-%E0%AE%A4%E0%AF%87%E0%AE%9A%E0%AE%BF%E0%AE%AF-%E0%AE%AA%E0%AE%BE%E0%AE%A4%E0%AF%81%E0%AE%95%E0%AE%BE%E0%AE%AA%E0%AF%8D%E0%AE%AA%E0%AF%81%E0%AE%AE%E0%AF%8D-%E0%AE%AE%E0%AE%95%E0%AE%BF%E0%AE%A8%E0%AF%8D%E0%AE%A4-%E0%AE%B0%E0%AE%BE%E0%AE%9C%E0%AE%AA%E0%AE%95%E0%AF%8D%E0%AE%B7", "Content": "நாட்டின் உண்மையான பாதுகாப்பு நிலவரங்கள் தொடர்பில் பொது மக்களுக்கு அறியத்தரப்பட வேண்டும் என்று, நாடாளுமன்ற உறுப்பினர் மகிந்த ராஜபக்ஷ தெரிவித்துள்ளார். தெஹிவலையில் உள்ள விகாரை ஒன்றில் வைத்து அவர் இதனைக் கூறியுள்ளார். சாவகச்சேரியில் தற்கொலை அங்கி மீட்கப்பட்டதை அடுத்து தேசிய பாதுகாப்புக்கு அச்சுறுத்தல் ஏற்பட்டுள்ளதாக சந்தேகம் எழுந்துள்ளது. இந்த நிலையில் பொது மக்களுக்கு தற்போது நாட்டில் நிலவும் பாதுகாப்பு நிலவரங்கள் குறித்த தகவல்களை வழங்குவது அத்தியாவசிமாகும் என்று அவர் கூறியுள்ளார். எவ்வாறாயினும், இந்த தற்கொலை அங்கி மீட்பானது, தேசிய பாதுகாப்புக்கு எந்த பிரச்சினையையும் ஏற்படுத்தாது என்று, இலங்கையின் பாதுகாப்பு செயலாளர் தெரிவித்திருந்தமை குறிப்பிடத்தக்கது. நாட்டின் தேசிய பாதுகாப்பு தொடர்பில் அரசாங்கம் எடுக்கும் தீர்மானத்தின் அடிப்படையிலேயே, ஒன்றிணைந்த எதிர்கட்சியின் ஆதரவை வழங்குவது தொடர்பில் தீர்மானிக்கப்படும் என முன்னாள் ஜனாதிபதி மகிந்த ராஜபக்ஷ மேலும் தெரிவித்துள்ளார்."}