{"Header": "துமிந்த திஸாநாயக்கவின் அரசியல் எதிர்காலம் கேள்விக்குறி- எஸ்.பி. திஸாநாயக்க", "Time": "Monday, 02 September 2019 - 7:24", "Url": "http://www.hirunews.lk/tamil/223415/%E0%AE%A4%E0%AF%81%E0%AE%AE%E0%AE%BF%E0%AE%A8%E0%AF%8D%E0%AE%A4-%E0%AE%A4%E0%AE%BF%E0%AE%B8%E0%AE%BE%E0%AE%A8%E0%AE%BE%E0%AE%AF%E0%AE%95%E0%AF%8D%E0%AE%95%E0%AE%B5%E0%AE%BF%E0%AE%A9%E0%AF%8D-%E0%AE%85%E0%AE%B0%E0%AE%9A%E0%AE%BF%E0%AE%AF%E0%AE%B2%E0%AF%8D-%E0%AE%8E%E0%AE%A4%E0%AE%BF%E0%AE%B0%E0%AF%8D%E0%AE%95%E0%AE%BE%E0%AE%B2%E0%AE%AE%E0%AF%8D-%E0%AE%95%E0%AF%87%E0%AE%B3%E0%AF%8D%E0%AE%B5%E0%AE%BF%E0%AE%95%E0%AF%8D%E0%AE%95%E0%AF%81%E0%AE%B1%E0%AE%BF-%E0%AE%8E%E0%AE%B8%E0%AF%8D-%E0%AE%AA%E0%AE%BF-%E0%AE%A4%E0%AE%BF%E0%AE%B8%E0%AE%BE%E0%AE%A8%E0%AE%BE%E0%AE%AF%E0%AE%95%E0%AF%8D%E0%AE%95", "Content": "சிறிலங்கா சுதந்திர கட்சியின் தேசிய அமைப்பாளர் முன்னாள் அமைச்சர் துமிந்த திஸாநாயக்கவிற்கு, ஐக்கிய தேசிய கட்சியில் இணைந்துக் கொள்ள வேண்டிய தேவை இருப்பதாக, நாடாளுமன்ற உறுப்பினர் எஸ்.பி.திஸாநாயக்க தெரிவித்துள்ளார். எஸ்.பி.திஸாநாயக்க மற்றும் டிலான் பெரேரா ஆகிய நாடாளுமன்ற உறுப்பினர்கள் சிறிலங்கா பொதுஜன முன்னணியின் உறுப்புரிமையைப் பெற்றுக் கொண்டுள்ளனர். இதனை அடுத்து அவர்களது தேசியப்பட்டியல் நாடாளுமன்ற உறுப்புரிமை நீக்கப்படவிருப்பதாக துமிந்த திஸாநாயக்க குறிப்பிட்டிருந்தார். இதுதொடர்பாக கருத்து வெளியிட்டுள்ள எஸ்.பி.திஸாநாயக்க, துமிந்த திஸாநாயக்கவின் அரசியல் எதிர்காலம் கேள்விக்குறியாகி இருப்பதாகவும், அதனால் அவர் ஐக்கிய தேசிய கட்சியுடன் இணைந்துக்கொள்ள வேண்டி தேவையில் இருப்பதாக குறிப்பிட்டுள்ளார். இதன்காரணமாகவே அவர் இவ்வாறான கருத்துகளை வெளியிடுவதாகவும் எஸ்.பி.திஸாநாயக்க குற்றம் சுமத்தியுள்ளார்."}