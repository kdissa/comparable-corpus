{"Header": "இலங்கையர் உள்ளிட்ட சட்டவிரோத படகு மீட்பு", "Time": "Tuesday, 02 June 2015 - 8:40", "Url": "http://www.hirunews.lk/tamil/110596/%E0%AE%87%E0%AE%B2%E0%AE%99%E0%AF%8D%E0%AE%95%E0%AF%88%E0%AE%AF%E0%AE%B0%E0%AF%8D-%E0%AE%89%E0%AE%B3%E0%AF%8D%E0%AE%B3%E0%AE%BF%E0%AE%9F%E0%AF%8D%E0%AE%9F-%E0%AE%9A%E0%AE%9F%E0%AF%8D%E0%AE%9F%E0%AE%B5%E0%AE%BF%E0%AE%B0%E0%AF%8B%E0%AE%A4-%E0%AE%AA%E0%AE%9F%E0%AE%95%E0%AF%81-%E0%AE%AE%E0%AF%80%E0%AE%9F%E0%AF%8D%E0%AE%AA%E0%AF%81", "Content": "கிழக்கு நூசா ரென்;கிரா கடற்பிராந்தியத்தில் அநாதரவாக விடப்பட்ட கப்பல் ஒன்றை ரோட் டாவோ காவல்துறையினர் தமது கட்டுப்பாட்டின் கீழ் கொண்டு வந்துள்ளனர். லண்டு ரீ தீவுப்பகுதியினில் கைப்பற்றப்பட்ட இந்த சட்டவிரோத கப்பலை சோதனையிட்ட போது, 65 சட்ட விரோத குடியேறிகள் இருந்ததாக தெரிவிக்கப்பட்டுள்ளது. ஆரம்ப விசாரணையின் போது பெரும்பான்மையானவர்கள் இலங்கையர்கள் என உறுதிப் படுத்தப்பட்டுள்ளது. சட்ட விரோத குடியேறிகள் 65 பேரில், 54 பேர் இலங்கையர்கள் என்பதுடன் 10 பேர் பங்களாதேசையும் எஞ்சிய ஒருவர் மியன்மாரைச் சேர்ந்தவர் எனவும் உறுதிப்படுத்தப்பட்டுள்ளது. இந்த கப்பல் அவுஸ்திரேலியா நோக்கி சென்றதாகவும், அவுஸ்திரேலிய கடற்படையினரை கண்டதும் தமது திசையை மாற்றியுள்ளதாகவும் தெரிவிக்கப்படுகிறது. இவர்கள் தற்போது, கிராம தலைவரின் பாதுகாப்பில் வைக்கப்பட்டுள்ளதாக ரோட் டாவோ காவல்துறையினர் தெரிவித்துள்ளனர்."}