{"Header": "மனைவியை மீட்டு தருமாறு கோரி கணவன் உண்ணாவிரதம்", "Time": "Wednesday, 02 March 2016 - 14:59", "Url": "http://www.hirunews.lk/tamil/127608/%E0%AE%AE%E0%AE%A9%E0%AF%88%E0%AE%B5%E0%AE%BF%E0%AE%AF%E0%AF%88-%E0%AE%AE%E0%AF%80%E0%AE%9F%E0%AF%8D%E0%AE%9F%E0%AF%81-%E0%AE%A4%E0%AE%B0%E0%AF%81%E0%AE%AE%E0%AE%BE%E0%AE%B1%E0%AF%81-%E0%AE%95%E0%AF%8B%E0%AE%B0%E0%AE%BF-%E0%AE%95%E0%AE%A3%E0%AE%B5%E0%AE%A9%E0%AF%8D-%E0%AE%89%E0%AE%A3%E0%AF%8D%E0%AE%A3%E0%AE%BE%E0%AE%B5%E0%AE%BF%E0%AE%B0%E0%AE%A4%E0%AE%AE%E0%AF%8D", "Content": "சவூதி அரேபியாவுக்கு தொழில் புரிய சென்ற தனது மனைவியை மீட்டு தருமாறு கோரிக்கை விடுத்து ஒருவர் மெதிரிகிரிய கலகெடிய பாலத்தின் அருகாமையில் உண்ணாவிரதத்தினை முன்னெடுத்துள்ளார். மெதிரிகிரி-தியசேனபுரயினை சேர்ந்த இந்த நபர் தனது இரு குழந்தைகளுடன் உண்ணாவிரதத்தினை முன்னெடுத்துள்ளதாக எமது பிராந்திய செய்தியாளர் தெரிவித்தார். வெளிநாட்டு வேளைவாய்ப்பு பணியகம் போலியான ஆவணங்களை தயாரித்து தனது மனைவியை சவூதி அரேபியாவுக்கு அனுப்பியுள்ளதாக அவர் குற்றம் சுமத்தியுள்ளார். குறித்த நபரின் மனைவி தற்பொழுது கடுமையான சித்திரவதைக்கு உள்ளாக்கப்பட்டு அறை ஒன்றில் தடுத்து வைக்கப்பட்டுள்ளதாக தொலைபேசியின் மூலம் அறியவந்துள்ளதாக அவர் தெரிவித்தார். இது குறித்து எந்தவிதமான நடவடிக்கைகளும் முன்னெடுக்கப்படவில்லை என அவர் மேலும் சுடிக்காட்டினார்."}