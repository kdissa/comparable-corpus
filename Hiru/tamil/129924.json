{"Header": "இத்தாலிக்கு செல்லும் குடியேறிகளின் எண்ணிக்கை அதிகரிப்பு", "Time": "Saturday, 02 April 2016 - 8:43", "Url": "http://www.hirunews.lk/tamil/129924/%E0%AE%87%E0%AE%A4%E0%AF%8D%E0%AE%A4%E0%AE%BE%E0%AE%B2%E0%AE%BF%E0%AE%95%E0%AF%8D%E0%AE%95%E0%AF%81-%E0%AE%9A%E0%AF%86%E0%AE%B2%E0%AF%8D%E0%AE%B2%E0%AF%81%E0%AE%AE%E0%AF%8D-%E0%AE%95%E0%AF%81%E0%AE%9F%E0%AE%BF%E0%AE%AF%E0%AF%87%E0%AE%B1%E0%AE%BF%E0%AE%95%E0%AE%B3%E0%AE%BF%E0%AE%A9%E0%AF%8D-%E0%AE%8E%E0%AE%A3%E0%AF%8D%E0%AE%A3%E0%AE%BF%E0%AE%95%E0%AF%8D%E0%AE%95%E0%AF%88-%E0%AE%85%E0%AE%A4%E0%AE%BF%E0%AE%95%E0%AE%B0%E0%AE%BF%E0%AE%AA%E0%AF%8D%E0%AE%AA%E0%AF%81", "Content": "மத்திய தரைக்கடல் வழியாக வடக்கு ஆப்பிரிக்காவிலிருந்து இத்தாலிக்கு செல்லும் குடியேறிகளின் எண்ணிக்கை எட்டு சதவீதம் அதிகரித்துள்ளது. ஐக்கிய நாடுகள் சபையின் அகதிகளுக்கான அமைப்பு இதனை தெரிவித்துள்ளது. இந்த வருடத்தில் மாத்திரம் 19 ஆயிரம் குடியேறிகள் இத்தாலிக்குள் நுழைந்துள்ளனர் என அந்த அமைப்பு மேலும் கூறியுள்ளது. கடந்த வருடத்தின் இதே காலப்பகுதியுடன் ஒப்பிடுகையில், இந்த வருடம் 10ஆயிரம் பேர் அதிகமாக இத்தாலிக்குள் பிரவேசித்துள்ளனர். இவ்வாறு மத்திய தரைக்கடலைத் தாண்டி வருபவர்களில் அநேகமானோர் மேற்கு ஆப்பிரிக்காவை சேர்ந்தவர்களாவர். இதற்கிடையில், சிரியா, ஆப்கானிஸ்தான் மற்றும் ஈராக் ஆகிய நாடுகளிலிருந்து, கிரேக்கத்தினூடாக சுமார் ஒரு இலட்சத்து ஐம்பதாயிரம் குடியேறிகள் ஐரோப்பாவுக்குள் நுழைந்துள்ளனர் என ஐக்கியநாடுகளின் அகதிகள் பேரவை தெரிவித்துள்ளது."}