{"Header": "ஹட்டன் சிங்கிமலை வனப்பகுதியில் தீப்பரவல்", "Time": "Saturday, 02 February 2019 - 17:07", "Url": "http://www.hirunews.lk/tamil/209587/%E0%AE%B9%E0%AE%9F%E0%AF%8D%E0%AE%9F%E0%AE%A9%E0%AF%8D-%E0%AE%9A%E0%AE%BF%E0%AE%99%E0%AF%8D%E0%AE%95%E0%AE%BF%E0%AE%AE%E0%AE%B2%E0%AF%88-%E0%AE%B5%E0%AE%A9%E0%AE%AA%E0%AF%8D%E0%AE%AA%E0%AE%95%E0%AF%81%E0%AE%A4%E0%AE%BF%E0%AE%AF%E0%AE%BF%E0%AE%B2%E0%AF%8D-%E0%AE%A4%E0%AF%80%E0%AE%AA%E0%AF%8D%E0%AE%AA%E0%AE%B0%E0%AE%B5%E0%AE%B2%E0%AF%8D", "Content": "ஹட்டன் சிங்கிமலை வனப்பகுதியில் தீப்பரவல் ஏற்பட்டுள்ளது. இன்று பிற்பகல் 2 மணியளவில் சிங்கிமலை தொடரூந்து சுரங்க வீதிக்கு அருகில் ஏற்பட்ட தீப்பரவல் மலையின் அடிவாரத்தில் இருந்து மலை உச்சிக்கு பரவிச் செல்வதாக தெரிவிக்கப்படுகிறது. பிரதேசத்தில் நிலவும் வரட்சியான காலநிலையுடன் , இனந்தெரியாத சிலர் குறித்த பகுதிக்கு தீ வைத்திருக்கலாம் என சந்தேகிக்கப்படுகிறது. பரவி வரும் தீயினை கட்டுப்படுத்துவதற்காக ஹட்டன் வன அதிகாரிகள் இராணுவத்தினரின் உதவியை கோரியுள்ளதாக தெரிவிக்கப்படுகிறது."}