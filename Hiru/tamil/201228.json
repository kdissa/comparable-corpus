{"Header": " இன்று முற்பகல் பணிப்புறக்கணிப்பில் ஈடுபட்ட தோட்ட தொழிலாளர்கள் ", "Time": "Tuesday, 02 October 2018 - 13:29", "Url": "http://www.hirunews.lk/tamil/201228/%E0%AE%87%E0%AE%A9%E0%AF%8D%E0%AE%B1%E0%AF%81-%E0%AE%AE%E0%AF%81%E0%AE%B1%E0%AF%8D%E0%AE%AA%E0%AE%95%E0%AE%B2%E0%AF%8D-%E0%AE%AA%E0%AE%A3%E0%AE%BF%E0%AE%AA%E0%AF%8D%E0%AE%AA%E0%AF%81%E0%AE%B1%E0%AE%95%E0%AF%8D%E0%AE%95%E0%AE%A3%E0%AE%BF%E0%AE%AA%E0%AF%8D%E0%AE%AA%E0%AE%BF%E0%AE%B2%E0%AF%8D-%E0%AE%88%E0%AE%9F%E0%AF%81%E0%AE%AA%E0%AE%9F%E0%AF%8D%E0%AE%9F-%E0%AE%A4%E0%AF%8B%E0%AE%9F%E0%AF%8D%E0%AE%9F-%E0%AE%A4%E0%AF%8A%E0%AE%B4%E0%AE%BF%E0%AE%B2%E0%AE%BE%E0%AE%B3%E0%AE%B0%E0%AF%8D%E0%AE%95%E0%AE%B3%E0%AF%8D", "Content": "ஹப்புத்தளை பங்கட்டி தோட்ட தொழிலாளர்கள் இன்று முற்பகல் பணிப்புறக்கணிப்பில் ஈடுபட்டனர். நாளாந்தம் 8 மணித்தியாலங்கள் பணிபுரியும் தொழிலாளர்களுக்கு அரைநாள் வேதனம் பதிவு செய்யப்பட்டுள்ளது. இதற்கு எதிர்ப்பு தெரிவித்து இன்று தொழிலாளர்கள் திடீரென பணிப்புறக்கணிப்பில் ஈடுபட்டனர். இதனையடுத்து, இலங்கை தேசிய தோட்ட தொழிலாளர் சங்கம் மற்றும் இலங்கை தொழிலாளர் காங்கிரசின் பிரதிநிதிகள் சம்பவ இடத்திற்கு சென்று தோட்ட முகாமைத்துவடன் கலந்துரையாடியுள்ளனர். இதன்பின்னர் முழுநாள் வேதனத்தை பதிவு செய்ய தோட்ட நிர்வாகம் இணக்கம் வெளியிட்டுள்ளது. இதனையடுத்து ஆர்ப்பாட்டம் கைவிடப்பட்டதாக அங்கிருக்கும் எமது செய்தி தொடர்பாளர் தெரிவித்துள்ளார்."}