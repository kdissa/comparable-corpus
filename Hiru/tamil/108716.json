{"Header": "10 கோடி ரூபாய்க்கும் அதிகமான நாணய தாள்கள்  ", "Time": "Saturday, 02 May 2015 - 21:57", "Url": "http://www.hirunews.lk/tamil/108716/10-%E0%AE%95%E0%AF%8B%E0%AE%9F%E0%AE%BF-%E0%AE%B0%E0%AF%82%E0%AE%AA%E0%AE%BE%E0%AE%AF%E0%AF%8D%E0%AE%95%E0%AF%8D%E0%AE%95%E0%AF%81%E0%AE%AE%E0%AF%8D-%E0%AE%85%E0%AE%A4%E0%AE%BF%E0%AE%95%E0%AE%AE%E0%AE%BE%E0%AE%A9-%E0%AE%A8%E0%AE%BE%E0%AE%A3%E0%AE%AF-%E0%AE%A4%E0%AE%BE%E0%AE%B3%E0%AF%8D%E0%AE%95%E0%AE%B3%E0%AF%8D-%E2%80%83", "Content": "இந்த வருடத்தின் இதுவரையான காலப்பகுதியினுள், மேற்கொள்ளப்பட்டுள்ள சுற்றி வளைப்புக்களில், சட்டவிரோதமாக நாட்டிலிருந்து கொண்டு செல்ல முற்பட்ட 10 கோடி ரூபாய்க்கும் அதிகமான வெளிநாட்டு நாணய தாள்கள் கைப்பற்றப்பட்டுள்ளன. இந்தநிலையில், அவை அரசுடமையாக்கப்பட்டுள்ளதாக இலங்கை சுங்கம் தெரிவித்துள்ளது. 17 சந்தர்ப்பங்களில் மேற்கொள்ளப்பட்ட சுற்றி வளைப்புக்களின் போது, குறித்த வெளிநாட்டு நாணய தாள்கள் கைப்பற்றப்பட்டதாக சுங்க ஊடக பேச்சாளர் லெஸ்லி காமினி தெரிவித்துள்ளார். இதேவேளை, சட்டவிரோதமாக, கட்டார் நோக்கி கொண்டு செல்ல முற்பட்ட 63 லட்சத்து 62 ஆயிரத்து 746 ரூபாவுடன் ஒருவர் கைது செய்யப்பட்டுள்ளார். இவர், இன்று அதிகாலை வானுர்தி தள குற்றத்தடுப்பு விசாரணை பிரிவினரால் கைது செய்யப்பட்டுள்ளார். சம்பவம் தொடர்பில் கொழும்பை சேர்ந்த ஒருவரே கைது செய்யப்பட்டுள்ளார்."}