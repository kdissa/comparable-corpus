{"Header": "අදත් පළාත් කිහිපයකට වැසි", "Time": "Wednesday, 02 May 2018 - 10:06", "Url": "http://www.hirunews.lk/sinhala/189765/%E0%B6%85%E0%B6%AF%E0%B6%AD%E0%B7%8A-%E0%B6%B4%E0%B7%85%E0%B7%8F%E0%B6%AD%E0%B7%8A-%E0%B6%9A%E0%B7%92%E0%B7%84%E0%B7%92%E0%B6%B4%E0%B6%BA%E0%B6%9A%E0%B6%A7-%E0%B7%80%E0%B7%90%E0%B7%83%E0%B7%92", "Content": "බස්නාහිර, සබරගමුව, දකුණු, මධ්‍යම, වයඹ සහ ඌව පළාත්වල මෙන්ම අනුරාධපුර සහ වව්නියාව දිස්ත්‍රික්කවල ඇතැම් ස්ථානවලට අද (02) පස්වරුවේ වැසි හෝ ගිඟුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා. කොළඹ සිට ගාල්ල සහ හම්බන්තොට හරහා මඩකලපුව දක්වා වෙරළට ඔබ්බෙන් වන මුහුදු ප්‍රදේශවල තැනින් තැන වැසි හෝ ගිඟුරුම් සහිත වැසි ඇතිවිය හැකි අතර එම අවස්ථාවලදී තාවකාලිකව පැයට කිලෝමීටර් 70ත් 80ත් අතර තද සුළං ඇතිවිය හැකි බවයි එම දෙපාර්තමේන්තුව වැඩිදුරටත් සඳහන් කළේ."}