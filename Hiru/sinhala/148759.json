{"Header": "කුමාර් ගුණරත්නම්ට තාවකාලික වීසා", "Time": "Friday, 02 December 2016 - 7:09", "Url": "http://www.hirunews.lk/sinhala/148759/%E0%B6%9A%E0%B7%94%E0%B6%B8%E0%B7%8F%E0%B6%BB%E0%B7%8A-%E0%B6%9C%E0%B7%94%E0%B6%AB%E0%B6%BB%E0%B6%AD%E0%B7%8A%E0%B6%B1%E0%B6%B8%E0%B7%8A%E0%B6%A7-%E0%B6%AD%E0%B7%8F%E0%B7%80%E0%B6%9A%E0%B7%8F%E0%B6%BD%E0%B7%92%E0%B6%9A-%E0%B7%80%E0%B7%93%E0%B7%83%E0%B7%8F", "Content": "පෙරටුගාමී සමාජවාදී පක්ෂයේ නායක කුමාර් ගුණරත්නම්ට පුරවැසිභාවය ලැබෙන තුරු තාවකාලික වීසා මත රැඳී සිටීමට අවසර හිමි වූ බව එම පක්ෂයේ ප්‍රචාරක ලේකම් පුබුදු ජයගොඩ ප්‍රකාශ කළා. ආගමන විගමන පාලකවරයා ඇතුළු නිලධාරීන්ගේ ප්‍රධානත්වයෙන් ඊයේ (01) පැවති සාකච්ඡාවකින් අනතුරුව මෙම අවසරය හිමි වූ බවයි ඔහු හිරු ප්‍රවෘත්ති අංශයට සඳහන් කළේ. අභ්‍යන්තර කටයුතු, වයඹ සංවර්ධන සහ සංස්කෘතික කටයුතු අමාත්‍ය එස්.බී. නාවින්න ඊයේ පාර්ලිමේන්තුවේදී කියා සිටියේ කුමාර් ගුණරත්නම් සම්බන්ධයෙන් විධිමත් ඉල්ලීමක් සිදුකළහොත් ඔහුට පුරවැසිභාවය ලබාදීම සම්බන්ධයෙන් සලකා බැලිය හැකි බවයි."}