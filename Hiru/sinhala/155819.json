{"Header": "ගල්කිස්ස අධිකරණයෙන් ගිනි අවි හමුවීමේ සිද්ධියට සැකපිට විස්සක් අත්අඩංගුවට", "Time": "Thursday, 02 March 2017 - 7:44", "Url": "http://www.hirunews.lk/sinhala/155819/%E0%B6%9C%E0%B6%BD%E0%B7%8A%E0%B6%9A%E0%B7%92%E0%B7%83%E0%B7%8A%E0%B7%83-%E0%B6%85%E0%B6%B0%E0%B7%92%E0%B6%9A%E0%B6%BB%E0%B6%AB%E0%B6%BA%E0%B7%99%E0%B6%B1%E0%B7%8A-%E0%B6%9C%E0%B7%92%E0%B6%B1%E0%B7%92-%E0%B6%85%E0%B7%80%E0%B7%92-%E0%B7%84%E0%B6%B8%E0%B7%94%E0%B7%80%E0%B7%93%E0%B6%B8%E0%B7%9A-%E0%B7%83%E0%B7%92%E0%B6%AF%E0%B7%8A%E0%B6%B0%E0%B7%92%E0%B6%BA%E0%B6%A7-%E0%B7%83%E0%B7%90%E0%B6%9A%E0%B6%B4%E0%B7%92%E0%B6%A7-%E0%B7%80%E0%B7%92%E0%B7%83%E0%B7%8A%E0%B7%83%E0%B6%9A%E0%B7%8A-%E0%B6%85%E0%B6%AD%E0%B7%8A%E0%B6%85%E0%B6%A9%E0%B6%82%E0%B6%9C%E0%B7%94%E0%B7%80%E0%B6%A7", "Content": "ගල්කිස්ස මහේස්ත්‍රාත් අධිකරණ භූමියේ තිබී ගිනි අවි හමුවීමේ සිද්ධියට සැකපිට පුද්ගලයින් විසිදෙනෙකු පොලීසිය අත්අඩංගුවට ගෙන තිබෙනවා. පොලිස් මාධ්‍ය ප්‍රකාශක කාර්යාලය සඳහන් කළේ අධිකරණ භූමියේ රැඳී සිටි පුද්ගලයින් 9 දෙනෙකු සහ මෙම ගිනි අවි සොයාගන්නා අවස්ථාවේ අධිකරණ භූමියට පැමිණි පුද්ගලයින් 11 දෙනෙකු ද මෙලෙස ප්‍රශ්න කිරීම සඳහා අත්අඩංගුවට ගත් බවයි. ඔවුන්ගෙන් 16 දෙනෙකු අධිකරණ භූමියට රැගෙන ආ පුද්ගලයා රත්මලාන - වැටකෙයියා වත්ත ප්‍රදේශයේ පදිංචිකරුවෙකු බවට තොරතුරු අනාවරණ වී ඇති අතර, ඔහු ද අත්අඩංගුවට ගැනීමට නියමිත බවයි පොලිසිය සඳහන් කළේ. චීනයේ නිෂ්පාදිත පිස්තෝලයක්, ඊට යොදන ජීව උණ්ඩ 4 ක් සහ රිවෝල්වරයක් සහ ඊට යොදන උණ්ඩ හයක්ද ඊයේ ගල්කිස්ස අධිකරණ භූමියේ තිබී සොයාගනු ලැබුවා. සැකපිට අත්අඩංගුවට ගත් පුද්ගලයින් අද ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතයි. මේ අතර ගල්කිස්ස අධිකරණයෙන් හමුවූ ගිනි අවි පාතාල කල්ලි නායකයෙකු වන දේමුණි හැරල්ඞ් රෝහණ හෙවත් ගොනාකෝවිලේ රොහා නැමැත්තා ඝාතනයට ගෙනා ආවේද යන්න පිළිබඳව මේවනවිට සැක මතුවී ඇති බව පොලීසිය පවසනවා."}