{"Header": "වන අලි එළවීමට ගිය පියා මරුට - පුතාට තුවාල", "Time": "Monday, 02 November 2015 - 18:27", "Url": "http://www.hirunews.lk/sinhala/119523/%E0%B7%80%E0%B6%B1-%E0%B6%85%E0%B6%BD%E0%B7%92-%E0%B6%91%E0%B7%85%E0%B7%80%E0%B7%93%E0%B6%B8%E0%B6%A7-%E0%B6%9C%E0%B7%92%E0%B6%BA-%E0%B6%B4%E0%B7%92%E0%B6%BA%E0%B7%8F-%E0%B6%B8%E0%B6%BB%E0%B7%94%E0%B6%A7-%E0%B6%B4%E0%B7%94%E0%B6%AD%E0%B7%8F%E0%B6%A7-%E0%B6%AD%E0%B7%94%E0%B7%80%E0%B7%8F%E0%B6%BD", "Content": "රත්නපුර - බලංගොඩ - මුල්ගම - එගොඩතැන්න ප්‍රදේශයේදී සිය පුතාගේ නිවස ආසන්නයට පැමිණි වන අලින් එළවීමට ගිය පියෙකු අලියෙකුගේ පහරකෑමට ලක්ව මියගොස් තිබෙනවා. අද (02) උදෑසන මෙලෙස ජීවිතක්ෂයට පත්ව ඇත්තේ වයස අවුරුදු 70 ක පුද්ගලයෙක්. මියගිය පුද්ගලයාගේ 38 හැවිරිදි පුත්‍රයාද තුවාල ලබා බලන්ගොඩ රෝහලට ඇතුළත් කර තිබෙනවා. මේ අතර ත්‍රිකුණාමලය - සේරු නුවර ලිංගපුරම් හින්දු කෝවිල අසලදී තවත් පුද්ගලයෙකු වන අලි ප්‍රහාරයකට ලක්ව මියගියා. ඊයේ (01) රාත්‍රියේ මෙලෙස වන අලි ප්‍රහාරයකට ලක්වූයේ එම ප්‍රදේශයේම පදිංචි වයස අවුරුදු 47 ක පුද්ගලයෙක්. නිවසට අවශ්‍ය ආහාර රැගෙන ඒම සඳහා වෙළඳ සැලට යමින් සිටියදී මියගිය පුද්ගලයා වන අලි ප්‍රහාරයට ලක්ව තිබෙනවා."}