{"Header": "ආගම්වලට අපහාස වන දින දර්ශන සම්බන්ධයෙන් විමර්ශන (ඡායාරූප)", "Time": "Tuesday, 02 January 2018 - 14:21", "Url": "http://www.hirunews.lk/sinhala/179949/%E0%B6%86%E0%B6%9C%E0%B6%B8%E0%B7%8A%E0%B7%80%E0%B6%BD%E0%B6%A7-%E0%B6%85%E0%B6%B4%E0%B7%84%E0%B7%8F%E0%B7%83-%E0%B7%80%E0%B6%B1-%E0%B6%AF%E0%B7%92%E0%B6%B1-%E0%B6%AF%E0%B6%BB%E0%B7%8A%E0%B7%81%E0%B6%B1-%E0%B7%83%E0%B6%B8%E0%B7%8A%E0%B6%B6%E0%B6%B1%E0%B7%8A%E0%B6%B0%E0%B6%BA%E0%B7%99%E0%B6%B1%E0%B7%8A-%E0%B7%80%E0%B7%92%E0%B6%B8%E0%B6%BB%E0%B7%8A%E0%B7%81%E0%B6%B1-%E0%B6%A1%E0%B7%8F%E0%B6%BA%E0%B7%8F%E0%B6%BB%E0%B7%96%E0%B6%B4", "Content": "ආගම් වලට අගෞරව වන ආකාරයට ජායාරූප යොදාගනිමින් දින දර්ශණ මුද්‍රණය කර බෙදා හැරීම සම්බන්ධයෙන් විමර්ශණයක් සිදු කිරීම සඳහා පොලිසියට දැනුම් දී ඇති බව බෞද්ධ කටයුතු දෙපාර්තමේන්තුව පවසනවා. පසුගිය දින කිහිපය තුලම දිවයිනේ විවිධ ප්‍රදේශවලින් එවැනි ජායාරූප යොදා දින දර්ශණ බෙදා හැරීම සම්බන්ධයෙන් තොරතුරු වාර්තා වී තිබුණා. ඊට ආසන්නතම සිදුවීම වාර්තා වූයේ හබරණ නගරයේ මාංශ අලෙවි කරන වෙලදසලක් මගින් සීවලි මහ රහතන් වහන්සේගේ රුප සහිත දින දර්ශණයක් මුද්‍රණය කර තිබියදී පෙරේදා සොයාගැනීමත් සමඟයි. එම වෙලදසැලේ තිබී එලෙස මුද්‍රණය කරන ලද දින දර්ශණ 55ක් සොයාගෙන තිබුණා. මීට අමතරව තවත් දින දර්ශණ තොගයක් තම පාරිභෝගිකයන් හට බෙදා දුන් බවයි අත්අඩංගුවට ගත් එම වෙලදසැලේ හිමිකරු පොලිිසියට ප්‍රකාශ කර ඇත්තේ. මීට පෙරද රත්නපුර නගරයේ වෙලඳසැලක එලෙස බුද්ධාගම අගෞරව වන පරිදි දින දර්ශණ මුද්‍රණය කර තිබූ අතර සිද්ධිය සම්බන්ධයෙන් සැකකරුවන් තුන්දෙනෙකු අත්අඩංගුවට ගෙන රක්ෂිත බන්ධනාගාර ගත කර තිබුණා."}