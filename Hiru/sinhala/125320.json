{"Header": "දරුවෙකු ගලක ගැට ගසා ළිඳට දැමූ රහස හෙළිවේ", "Time": "Tuesday, 02 February 2016 - 18:47", "Url": "http://www.hirunews.lk/sinhala/125320/%E0%B6%AF%E0%B6%BB%E0%B7%94%E0%B7%80%E0%B7%99%E0%B6%9A%E0%B7%94-%E0%B6%9C%E0%B6%BD%E0%B6%9A-%E0%B6%9C%E0%B7%90%E0%B6%A7-%E0%B6%9C%E0%B7%83%E0%B7%8F-%E0%B7%85%E0%B7%92%E0%B6%B3%E0%B6%A7-%E0%B6%AF%E0%B7%90%E0%B6%B8%E0%B7%96-%E0%B6%BB%E0%B7%84%E0%B7%83-%E0%B7%84%E0%B7%99%E0%B7%85%E0%B7%92%E0%B7%80%E0%B7%9A", "Content": "ත්‍රීකුණාමලය - සාම්පූර් ප්‍රදේශයේදී හය හැවිරිදි පිරිමි ළමයෙකු ඝාතනය කර ගලක ගැට ගසා ළිඳකට දැමූ සිද්ධිය සම්බන්ධයෙන් 15 හැවිරිදි පාසල් සිසුවෙකු පොලීසිය අද අත්අඩංගුවට ගත්තා. සැකකාර පාසල් සිසුවා මියගිය පිරිමි ළමයාගේ ඥාති සොහොයුරෙක්. නිවස පිටුපස ළිඳක තිබී මියගිය හය හැවිරිදි පිරිමි ළමයාගේ සිරුර සොයාගත්තේ පසුගිය 25 වනදායි. එදින පස්වරුවේ මියගිය ළමයා සහ සැකකාර පාසල් සිසුවා ඇතුලූ කණ්ඩායමක් අත් සහ දෑස් බැඳ සිදුකරන ඇස් බැන්දුම් ක්‍රීඩාවක යෙදී ඇති අතර, මියගිය දරුවා මිදුලෙහි ඇද වැටී සිහිමුර්ජාවී තිබෙනවා. ඉන් කලබලයට පත් සැකකාර පාසල් සිසුවා ඔහු මියගිය බව සිතා විශාල ප්‍රමාණයේ ගලක සිරුර බැඳ ළිඳට දමා ඇති බවයි මූලික පරීක්ෂණවලදී අනාවරණ වී ඇත්තේ. අත්අඩංගුවට ගත් පාසල් සිසුවා මියගිය පිරිමි ළමයාගේ මවගේ සහෝදරයෙකුගේ දරුවෙක්."}