{"Header": "මහාචාර්ය විජේසූරිය මහින්දගේ  මුහුණටම දෙහි කපයි", "Time": "Wednesday, 02 September 2015 - 19:57", "Url": "http://www.hirunews.lk/sinhala/115889/%E0%B6%B8%E0%B7%84%E0%B7%8F%E0%B6%A0%E0%B7%8F%E0%B6%BB%E0%B7%8A%E0%B6%BA-%E0%B7%80%E0%B7%92%E0%B6%A2%E0%B7%9A%E0%B7%83%E0%B7%96%E0%B6%BB%E0%B7%92%E0%B6%BA-%E0%B6%B8%E0%B7%84%E0%B7%92%E0%B6%B1%E0%B7%8A%E0%B6%AF%E0%B6%9C%E0%B7%9A-%E0%B6%B8%E0%B7%94%E0%B7%84%E0%B7%94%E0%B6%AB%E0%B6%A7%E0%B6%B8-%E0%B6%AF%E0%B7%99%E0%B7%84%E0%B7%92-%E0%B6%9A%E0%B6%B4%E0%B6%BA%E0%B7%92", "Content": "හිටපු සභාපති ලෙස - හිටපු ජනාධිපති මහින්ද රාජපක්ෂ, තමන්ගේ ධුර කාලය දීර්ඝකර ගැනීමෙන්  නිදහස් පක්ෂය බරපතල  හානියට පත්වූ බව  කොළඹ විශ්ව විද්‍යාලයයේ මහාචාර්ය සරත් විජේසූරිය පැවසුවා.  කොළඹ විශ්ව විද්‍යාලයයේ මහාචාර්ය සරත් විජේසූරිය මේ බව අවධාරණය කළේ නිදහස් පක්ෂ හිටපු සභාපති මහින්ද රාජපක්ෂ, වත්මන් සභාපති මෛත්‍රීපාල සිරිසේන අභියස අසුන් ගෙන සිටියදී. පොළොන්නරුව - කඳුරුවෙල - රජරට නවෝද්‍යා ක්‍රීඩාංගණයේ පැවතී ශ්‍රී  ලංකා නිදහස් පක්ෂයේ 64වෙනි සංවත්සරයේ  ආරාධිත දේශනය මහාචාර්ය සරත් විජේසූරිය විසින් පවත්වනු ලැබුවා. පක්ෂයේ හිටපු සභාපති ලෙස එවක  ජනාධිපති මහින්ද රාජපක්ෂ යුද්ධය අවසන් කරමින් වැදගත් කාර්ය භාරයක් ඉටුකළත් ධුර කාලය දීර්ඝ  කරගැනීම සම්න්ධයෙන් මහාචාර්ය සරත් විජේසූරිය චෝදනා කරන විට,  මහින්ද රාජපක්ෂ හිටපු ජනාධිපතිවරයා, ජනාධිපති මෛත්‍රීපාල සිරිසේන දෙස බලා තිබෙනවා. කෙසේ  වෙතත් පක්ෂ නිර්මාතෘ  S.W.R.D  බණ්ඩාරනායකගේ සිට වත්මන් සභාපති  මෛත්‍රීපාල සිරිසේන දක්වා  නායකත්වයන්ගෙන්  පක්ෂයට වූ  මෙහෙවර  ද  මහාචාර්ය සරත් විජේසූරිය සිහිපත් කළා."}