{"Header": "පියා බලූ කූඩුවට දැමූ කතට ඇප", "Time": "Monday, 02 November 2015 - 19:47", "Url": "http://www.hirunews.lk/sinhala/119533/%E0%B6%B4%E0%B7%92%E0%B6%BA%E0%B7%8F-%E0%B6%B6%E0%B6%BD%E0%B7%96-%E0%B6%9A%E0%B7%96%E0%B6%A9%E0%B7%94%E0%B7%80%E0%B6%A7-%E0%B6%AF%E0%B7%90%E0%B6%B8%E0%B7%96-%E0%B6%9A%E0%B6%AD%E0%B6%A7-%E0%B6%87%E0%B6%B4", "Content": "තම පියා බලූකූඩුවක දමා හිංසනයට පත් කළේ යැයි චෝදනා කරමින් බලගොල්ල පොලිසිය අත්අඩංගුවට ගෙන රක්ෂිත බන්ධනාගාර ගත කර සිටි කාන්තාව රුපියල් 5000ක හා රුපියල් ලක්ෂය බැගින් වූ ශරීර ඇප දෙකක් මත අද මුදා හැරුණා. ඒ, මහනුවර අතිරේක මහේස්ත්‍රාත් ශ්‍රීනිත් විජේසේකර හමුවට ඉදිරිපත් කළ අවස්ථාවේදීයි. මහේස්ත්‍රාත්වරයා එහිදී සැකකාර කාන්තාවට අවවාද කළේ නඩුවේ සාක්ෂිකරුවන්ට හෝ පොලිසියට බලපෑමක් සිදුකළහොත් ඇයගේ ඇප අවලංගු කරන බවයි. සැකකාර කාන්තාවගේ පියා අම්පිටිය වැඩහිටි නිවාසයක් වෙත යොමුකර ඇති අතර ඔහුට අවශ්‍ය සෞඛ්‍ය පහසුකම් අවශ්‍ය වුවහොත් නැවතත් අධිකරණයට ඉදිරිපත් කළයුතු බවයි මහේස්ත්‍රාත්වරයා නියෝග කළේ. මෙම නඩුව මේ මස 30 වනදා යළි විභාගයට ගැනීමට නියමිතයි."}