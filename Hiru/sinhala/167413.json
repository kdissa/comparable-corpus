{"Header": "මාස 17 බිළිඳිය කැලයේ තනිකර දමා ඝාතනය කළ මව (ඡායාරූප)", "Time": "Wednesday, 02 August 2017 - 12:37", "Url": "http://www.hirunews.lk/sinhala/167413/%E0%B6%B8%E0%B7%8F%E0%B7%83-17-%E0%B6%B6%E0%B7%92%E0%B7%85%E0%B7%92%E0%B6%B3%E0%B7%92%E0%B6%BA-%E0%B6%9A%E0%B7%90%E0%B6%BD%E0%B6%BA%E0%B7%9A-%E0%B6%AD%E0%B6%B1%E0%B7%92%E0%B6%9A%E0%B6%BB-%E0%B6%AF%E0%B6%B8%E0%B7%8F-%E0%B6%9D%E0%B7%8F%E0%B6%AD%E0%B6%B1%E0%B6%BA-%E0%B6%9A%E0%B7%85-%E0%B6%B8%E0%B7%80-%E0%B6%A1%E0%B7%8F%E0%B6%BA%E0%B7%8F%E0%B6%BB%E0%B7%96%E0%B6%B4", "Content": "සිය මාස 17ක් වන බිළිඳිය මියදෙනට දමා කැලයක තනිකර දමා පැමිණි ඇමරිකාවේ ඇරිසෝන ප්‍රාන්තයේ ජීවත්වන මවක් පිළිබඳව විදෙස් මාධ්‍ය වාර්තා කරනවා. ඈෂ්ලි ඩෙනිස් ඇට්සන් නමැති 23 හැවිරිදි කාන්තාවක් මෙලෙස තම බිළිඳිය මියයාමට සලස්වා ඇති බවයි වාර්තා වන්නේ. තම දරුවා වනාන්තරයේ තිනකර දමාවිත් දින 04ක් ගත වූ පසු ඇය විසින් ගොස් මියගිය බිළිඳිය වනාන්තරයේම වළ දමා තිබෙනවා. අදාල සිදුවීම සම්බන්ධයෙන් තොරතුරු අනාවරණය කර ගත් පොලිසිය අදාල කාන්තාව අත්අඩංගුවට ගෙන අධිකරණය වෙත ඉදිරිපත් කර තිබෙනවා. 2016 වසරේ සිදුව ඇති මෙම සිදුවීම සම්බන්ධයෙන් අදාල කාන්තාවට පසුගිය සඳුදා වසර 20ක සිර දඬුවමක් නියම කර ඇති බවයි වාර්තා වන්නේ. නඩුව විභාගයට ගත් අධිකරණය සැකකාරියට ජීවිතාන්තය දක්වා සිර දඬුවමක් නියම කර ඇති අතර එම තීන්දුව සම්බන්ධයෙන් ඇය විසින් අභියාචනයක් ඉදිරිපත් කර තිබු බව සඳහන්. එම අභියාචනය සලකා බැලු අධිකරණට ඇයගේ සිර දඬුවම වසර 20 දක්වා අඩුකර තිබෙනවා."}