{"Header": "ඉන්දුනීසියාවේ භූ කම්පනයක්", "Time": "Sunday, 02 December 2018 - 11:50", "Url": "http://www.hirunews.lk/sinhala/205333/%E0%B6%89%E0%B6%B1%E0%B7%8A%E0%B6%AF%E0%B7%94%E0%B6%B1%E0%B7%93%E0%B7%83%E0%B7%92%E0%B6%BA%E0%B7%8F%E0%B7%80%E0%B7%9A-%E0%B6%B7%E0%B7%96-%E0%B6%9A%E0%B6%B8%E0%B7%8A%E0%B6%B4%E0%B6%B1%E0%B6%BA%E0%B6%9A%E0%B7%8A", "Content": "නැගෙනහිර ඉන්දුනීසියාවේ මුහුද ආශ්‍රිතව රික්ටර් පරිමාණයේ 6.3 ක භූ කම්පනයක් ඊයේ රාත්‍රියේ සිදුව තිබෙනවා. ඇමරිකානු භූ විද්‍යා සමීක්ෂණ ආයතනය සඳහන් කළේ එය  ටියාකුර් නගරයට සැතපුම් 80 ක් පමණ ඊසාන දෙසින් සිදුව ඇති බවයි. කෙසේ නමුත්, එමඟින් විශාල දේපල හානියක් හෝ ජීවිත හානි වාර්තා වී නැහැ. මෙම භූ කම්පනය යාබද ටිමෝර් රාජ්‍යයේ - ඩිලි අගනුවරටද දැනී ඇති බව සඳහන්. පැසිෆික් ගිනි වළල්ලට අයත් ඉන්දුනීසියාවේ මෙවැනි භූ කම්පන නිරන්තරයෙන් වාර්තා වන අතර, පසුගිය සැප්තැම්බරයේ සුලවේසි දිවයිනේ පාලූ නගරය කේන්ද්‍ර කොටගෙන සිදුවු භූ කම්පනයෙන් පුද්ගලයින් 2200 කට වැඩි සංඛ්‍යාවක් ජීවිතක්ෂයට පත්වුණා."}