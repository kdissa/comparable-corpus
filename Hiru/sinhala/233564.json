{"Header": "මිලියන 300යේ සහන පැකේජයට අදාල චක්‍රලේඛ සංශෝධනයක්", "Time": "Sunday, 02 February 2020 - 17:09", "Url": "http://www.hirunews.lk/sinhala/233564/%E0%B6%B8%E0%B7%92%E0%B6%BD%E0%B7%92%E0%B6%BA%E0%B6%B1-300%E0%B6%BA%E0%B7%9A-%E0%B7%83%E0%B7%84%E0%B6%B1-%E0%B6%B4%E0%B7%90%E0%B6%9A%E0%B7%9A%E0%B6%A2%E0%B6%BA%E0%B6%A7-%E0%B6%85%E0%B6%AF%E0%B7%8F%E0%B6%BD-%E0%B6%A0%E0%B6%9A%E0%B7%8A%E2%80%8D%E0%B6%BB%E0%B6%BD%E0%B7%9A%E0%B6%9B-%E0%B7%83%E0%B6%82%E0%B7%81%E0%B7%9D%E0%B6%B0%E0%B6%B1%E0%B6%BA%E0%B6%9A%E0%B7%8A", "Content": "මිලියන 300ක සහන පැකේජයට සංචාරක ක්ෂේත්‍රයේ නිරත වන ව්‍යපාරිකයින්ට ඇතුළත් වන පරිදි ඊට අදාල චක්‍රලේඛ සංශෝධනය කිරීමට පියවර ගෙන තිබෙනවා. ආයෝජන ප්‍රවර්ධන සංචාරක අමත්‍යාංශය නිවේදනයක් නිකුත් කරමින් සඳහන් කළේ කුඩා හා මධ්‍ය පරිමාණ ව්‍යවසායකින් නැවත නගා සිටුවීම සඳහා රජය ලබාදෙන ණය සහන පැකේජයට අදාලව නිකුත් කර ඇති චක්‍රලේඛ මගින් මීට පෙර සංචාරක ක්ෂෙත්‍රයේ ව්‍යාපාරිකයින් ආවරණය නොවූ බවයි. මෙය චක්‍රලේඛවල පැහැදිලිව දක්වා නොතිබූ බැවින් එම ක්ෂෙත්‍රයේ ව්‍යාපාරිකයින්ට ණය ලබාදීමට මැලිකමක් දක්වන බවයි විෂය භාර අමාත්‍යවරයා පෙන්වා දී ඇත්තේ. එවැනි ගැටලූවක් ඇත්නම් ඊට අදාල චක්‍රලේඛවල උපදෙස් හා විධිවිධාන සංශෝධනය කරන ලෙස අග්‍රාමාත්‍යවරයා සහ ජනාධිපතිවරයා එහිදී උපදෙස් ලබාදී ඇති අතර, ඒ අනුවයි මිලියන 300 ණය සහන පැකේජයට සංචාරක ක්ෂෙත්‍රයේ නිරත ව්‍යාපාරිකයින් ඇතුළත් කෙරෙන්නේ."}