{"Header": "අධික වේගයෙන් පැමිණි යතුරුපැදියෙන් කහඉර මත සිදුවූ අනතුර", "Time": "Friday, 02 September 2016 - 17:07", "Url": "http://www.hirunews.lk/sinhala/142086/%E0%B6%85%E0%B6%B0%E0%B7%92%E0%B6%9A-%E0%B7%80%E0%B7%9A%E0%B6%9C%E0%B6%BA%E0%B7%99%E0%B6%B1%E0%B7%8A-%E0%B6%B4%E0%B7%90%E0%B6%B8%E0%B7%92%E0%B6%AB%E0%B7%92-%E0%B6%BA%E0%B6%AD%E0%B7%94%E0%B6%BB%E0%B7%94%E0%B6%B4%E0%B7%90%E0%B6%AF%E0%B7%92%E0%B6%BA%E0%B7%99%E0%B6%B1%E0%B7%8A-%E0%B6%9A%E0%B7%84%E0%B6%89%E0%B6%BB-%E0%B6%B8%E0%B6%AD-%E0%B7%83%E0%B7%92%E0%B6%AF%E0%B7%94%E0%B7%80%E0%B7%96-%E0%B6%85%E0%B6%B1%E0%B6%AD%E0%B7%94%E0%B6%BB", "Content": "මහමඟ ගමන් කළ මහලු කාන්තාවකට පාර මාරු වීම සඳහා මෝටර් රථයක් නතරකළ අවස්ථාවේ පිටුපසින් පැමිණි යතුරු පැදියක් එහි ගැටෙන අයුරු දැක්වෙන වීඩියෝවක් අන්තර්ජාලයට නිකුත් වී තිබෙනවා. අදාළ සිදුවීම රුසියාවේ මහා මාර්ගයක සිදුවූවක් බවටයි වාර්තා වන්නේ. මහලු කාන්තාව බොහෝ වෙලාවක් පාර මාරු වීම සඳහා බලා සිටින අතර මාර්ගය දෙපසින් පැමිණෙන මෝටර් රථ දෙකක් එම කාන්තාවට පාර මාරු වීම සඳහා තම රිය කහ ඉර අසල නතර කරනු ලබනවා. එහිදීයි එක් මෝටර් රථයක් පිටුපසින් නොසැලකිලිමත් ලෙස අධික වේගයෙන් පැමිණෙන යතුරු පැදියක් නතර කර තිබූ මෝටර් රථයේ ගැටෙන්නේ. කෙසේ වෙතත් අනතුර හේතුවෙන් යතුරුපැදිකරුගේ දිවි බේරී ඇති බවටයි වාර්තා වන්නේ. එම සිදුවීම විරුද්ධ දෙසින් නතර කර තිබූ මෝටර් රථයේ ඉදිරිපස සවිකර තිබූ කැමරාවක සටහන් වී තිබුනේ මෙලෙසින්."}