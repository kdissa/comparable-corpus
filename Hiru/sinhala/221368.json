{"Header": "අලි රොෂාන් ඇතුළු 8 දෙනාට ඇප", "Time": "Friday, 02 August 2019 - 12:44", "Url": "http://www.hirunews.lk/sinhala/221368/%E0%B6%85%E0%B6%BD%E0%B7%92-%E0%B6%BB%E0%B7%9C%E0%B7%82%E0%B7%8F%E0%B6%B1%E0%B7%8A-%E0%B6%87%E0%B6%AD%E0%B7%94%E0%B7%85%E0%B7%94-8-%E0%B6%AF%E0%B7%99%E0%B6%B1%E0%B7%8F%E0%B6%A7-%E0%B6%87%E0%B6%B4", "Content": "බලපත්‍ර නොමැතිව අලි ඇතුන් 05 දෙනෙකු ළග තබා ගැනීම සහ ජාවාරම් කිරිම සම්බන්ධයෙන් චෝදනා එල්ල වී ඇති නිරාජ් රොෂාන් හෙවත් අලි රොෂාන් ඇතුලූ 08 දෙනා ඇප මත මුදා හැරීමට කොළඹ ත්‍රිපුද්ගල විශේෂ මහාධිකරණ විනිසුරු මඩුල්ල අද නියෝග කළා. ඒ, රුපියල් 25,000 ක මුදල් ඇප සහ රුපියල් ලක්ෂ 50 බැගින් වු ශරීර ඇප දෙකක් මතයි. නිතීපතිවරයා අධි චෝදනා 36ක් යටතේ පවරා ඇති නඩුව විකුම් කලූආරච්චි,ධම්මික ගනේපොල සහ ආදිත්‍ය පටබැදි යන ත්‍රිපුද්ගල විනිසුරු මඩුල්ල හමුවේ අද සලකා බැලූනේ. පසුගිය 25 වනදා මෙම නඩුව කැදවු අවස්ථාවේදි සැකකරුවන් නඩුව අවසන් වන තුරු රක්ෂිත බන්ධනාගාර කිරිමට කොළඹ ත්‍රිපුද්ගල විශේෂ මහාධිකරණ නියෝග කරනු ලැබුවා. ඒ, සැකකරුවන්ට ඇප ලබා දීමට නීතිපතිවරයා එදින එකගතාව ලබා නොදීම හේතුවෙන්. කෙසේ වෙතත් සැකකරුවන්ගේ නිිතිඥයින් විසින් ඇප ලබා ගැනිම සම්බන්ධයෙන් නැවත සිදුකල ඉල්ලිමක් සැලකිල්ලට ගෙන අලි රොෂාන් ඇතුලූ 08 දෙනාට ඇප ලබා දිමටයි කොළඹ ත්‍රිපුද්ගල විශේෂ මහාධිකරණය අද නියෝග කලේ. නඩුව ලබන 30 වනදා යලි කැදවිමට නියමිතයි."}