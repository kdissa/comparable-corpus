{"Header": "වධ හිංසා වැළැක්වීමේ ජගත් සංවිධාන නියෝජිතයින් අද දිවයිනට", "Time": "Tuesday, 02 April 2019 - 7:07", "Url": "http://www.hirunews.lk/sinhala/213640/%E0%B7%80%E0%B6%B0-%E0%B7%84%E0%B7%92%E0%B6%82%E0%B7%83%E0%B7%8F-%E0%B7%80%E0%B7%90%E0%B7%85%E0%B7%90%E0%B6%9A%E0%B7%8A%E0%B7%80%E0%B7%93%E0%B6%B8%E0%B7%9A-%E0%B6%A2%E0%B6%9C%E0%B6%AD%E0%B7%8A-%E0%B7%83%E0%B6%82%E0%B7%80%E0%B7%92%E0%B6%B0%E0%B7%8F%E0%B6%B1-%E0%B6%B1%E0%B7%92%E0%B6%BA%E0%B7%9D%E0%B6%A2%E0%B7%92%E0%B6%AD%E0%B6%BA%E0%B7%92%E0%B6%B1%E0%B7%8A-%E0%B6%85%E0%B6%AF-%E0%B6%AF%E0%B7%92%E0%B7%80%E0%B6%BA%E0%B7%92%E0%B6%B1%E0%B6%A7", "Content": "වධහිංසා වැළැක්වීමේ ජගත් සංවිධාන අනුකමිටුවේ නියෝජිත පිරිසක් අද දිවයිනට පැමිණෙනවා. ඔවුන් අද සිට ලබන 12 වනදා දක්වා ශ්‍රී ලංකාවේ සංචාරයක නිරත වන බව මානව හිමිකම් කොමසාරිස් කාර්යාලය නිවේදනය කළා. ඔවුන් මෙරටදී වධ හිංසා සහ නොසැලකුම්වලට එරෙහි ආරක්ෂාව වළක්වා ඇති පුද්ගලයන් පිළිබදව පරීක්ෂාවට ලක් කරන බවයි එමගින් වැඩිදුරටත් සදහන් කළේ. 4 දෙනෙකුගෙන් යුත් මෙම නියෝජිත කණ්ඩායම අදාළ අමාත්‍යවරුන් මෙන්ම, මෙරට මානව හිමිකම් කොමිසම සහ සිවිල් සංවිධාන සමග ද අදහස් හුවමාරු කර ගැනීමට නියමිතයි. වධහිංසාවලට එරෙහි ජගත් සංවිධාන ප්‍රඥප්තියට අනුගතවීමේදී ගත යුතු ක්‍රියාමාර්ග පිළිබදව ඔවුන් මෙරට බළධාරීන්ට උපදෙස් ලබාදෙනු ඇති බවයි මානව හිිමිකම් කොමසාරිස් කාර්යාලය සදහන් කළේ. වධ හිංසා වැළැක්වීමේ ජාතික යාන්ත්‍රණයක් සකස් කිරීම පිළිබදවද එලෙස ඔවුන් උපදෙස් ලබාදීමට නියමිතයි."}