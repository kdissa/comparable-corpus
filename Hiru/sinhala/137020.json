{"Header": "ඕස්ට්‍රේලියාවේ මහමැතිවරණ ඇරඹේ", "Time": "Saturday, 02 July 2016 - 14:00", "Url": "http://www.hirunews.lk/sinhala/137020/%E0%B6%95%E0%B7%83%E0%B7%8A%E0%B6%A7%E0%B7%8A%E2%80%8D%E0%B6%BB%E0%B7%9A%E0%B6%BD%E0%B7%92%E0%B6%BA%E0%B7%8F%E0%B7%80%E0%B7%9A-%E0%B6%B8%E0%B7%84%E0%B6%B8%E0%B7%90%E0%B6%AD%E0%B7%92%E0%B7%80%E0%B6%BB%E0%B6%AB-%E0%B6%87%E0%B6%BB%E0%B6%B9%E0%B7%9A", "Content": "ඕස්ට්‍රේලියාවේ මහමැතිවරණය අද පැවැත්වෙන අතර එහිදී කන්සර්වටිව් සන්ධානය ජයග්‍රහණය  කරනු ඇතැයි අපේක්ෂා කෙරෙනවා. අග්‍රාමාත්‍ය මයිකල් ටර්න්බුල් සහ  විපක්ෂ නායක බිල් ෂෝට්න් සති 8 ක මැතිවරණ ප්‍රචාරක ව්‍යාපාරය ඊයේ අවසන් කළේ අවසන් මොහොතේ පාවෙන ඡුන්ද එක් රැස් කර ගැනීමේ අපේක්ෂාවෙන්. බ්‍රිතාන්‍යය යුරෝපා සංගමයෙන් වෙන් වීමේ තීරණය අගමැති ටර්න්බුල්ගේ පාලක සන්ධානයට වාසිදායක ලෙස පවතින බවයි විදෙස් වාර්තා සදහන් කළේ. ඕස්ට්‍රේලියානු මහමැතිවරණයේ ඡන්දය ප්‍රකාශ කිරීම අනිවාර්ය වන අතර, මිලියන 15 යි දශම 5 ක් පමණ වන ඡන්දදායකයන් එහිදී ඡන්දය ප්‍රකාශ කරනු ඇතැයි අපේක්ෂිතයි. විදේශයන්හි සිටින  ඕස්ට්‍රේලියානුවන්ට ද ඡන්දය ප්‍රකාශ කිරීමට වරම් හිමිවන අතර, සෙන්ටි‍්‍රගේ‍්‍රඞ් අංශක ඍණ 40 ක ශීතලකින් යුත් ඇන්ටාටිකාවේ සිටින  ඕස්ට්‍රේලියානු පර්යේෂකයන් 70 දෙනෙකු සදහා ද එහි ඡන්දපොලක් පිහිටුවා තිබෙනවා."}