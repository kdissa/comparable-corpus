{"Header": "උරුමයට ආරක්ෂාව නෑ. - හෙළ උරුමය.", "Time": "Tuesday, 02 April 2013 - 12:57", "Url": "http://www.hirunews.lk/sinhala/56417/%E0%B6%8B%E0%B6%BB%E0%B7%94%E0%B6%B8%E0%B6%BA%E0%B6%A7-%E0%B6%86%E0%B6%BB%E0%B6%9A%E0%B7%8A%E0%B7%82%E0%B7%8F%E0%B7%80-%E0%B6%B1%E0%B7%91-%E0%B7%84%E0%B7%99%E0%B7%85-%E0%B6%8B%E0%B6%BB%E0%B7%94%E0%B6%B8%E0%B6%BA", "Content": "පුරාවිද්‍යා ස්ථාන රැක ගැනීම පිළිබදව රජය මීට වඩා අවධානයෙන් කටයුතු කළ යුතු බව  ජාතික හෙළ උරුමය පවසනවා. එහි සභාපති, පාර්ලිමේන්තු මන්ත්‍රී පූජ්‍ය අතුරලියේ රතන හිමියන් සඳහන් කළේ උතුරුමැද සහ නැගෙනහිර පළාත්වල පිහිටි පුරාවිද්‍යා ස්ථානවලට නිධන් හොරුන්ගෙන් බලපෑම් එල්ල වී ඇති බවයි. පසුගිය කාලය තුළ දිවයිනේ ප්‍රදේශ රැසකින් පුරාවිද්‍යාත්මක වටිනාකමක් ඇති ස්ථානවලට හානි සිදුකළ අවස්ථා වාර්තා වුණා. සීගිරිය නැරඹීමට පැමිණි මස්කෙළිය ප්‍රදේශයේ දෙමළ මාධ්‍ය පාසලක සිසුන් පිරිසක් එහි සිංහපාදයේ අකුරු ලිවීමේ සිද්ධිය එහි ආසන්නතම සිදුවීමයි. රටේ උරුමය රැක ගැනීම සඳහා මෙවැනි ස්ථානවලට නිසි ආරක්ෂාවක් යෙදවීමට පියවර නොගන්නේ මන්දැයි හිරු ප්‍රවෘත්ති අංශය ජාතික උරුමයන් පිළිබද අමාත්‍ය ආචාර්ය ජගත් බාලසූරියගෙන් විමසීමක් කළා. rn"}