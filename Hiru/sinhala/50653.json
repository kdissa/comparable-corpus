{"Header": "හසලක ප්‍රදේශයේ කොල්ලයකට සම්බන්ධ සැකකරුවන් 3ක් අල්ලයි.", "Time": "Wednesday, 02 January 2013 - 9:03", "Url": "http://www.hirunews.lk/sinhala/50653/%E0%B7%84%E0%B7%83%E0%B6%BD%E0%B6%9A-%E0%B6%B4%E0%B7%8A%E2%80%8D%E0%B6%BB%E0%B6%AF%E0%B7%9A%E0%B7%81%E0%B6%BA%E0%B7%9A-%E0%B6%9A%E0%B7%9C%E0%B6%BD%E0%B7%8A%E0%B6%BD%E0%B6%BA%E0%B6%9A%E0%B6%A7-%E0%B7%83%E0%B6%B8%E0%B7%8A%E0%B6%B6%E0%B6%B1%E0%B7%8A%E0%B6%B0-%E0%B7%83%E0%B7%90%E0%B6%9A%E0%B6%9A%E0%B6%BB%E0%B7%94%E0%B7%80%E0%B6%B1%E0%B7%8A-3%E0%B6%9A%E0%B7%8A-%E0%B6%85%E0%B6%BD%E0%B7%8A%E0%B6%BD%E0%B6%BA%E0%B7%92", "Content": "හසලක - වේරගම්තොට ප්‍රදේශයේ නිවසක් බිඳ පුද්ගලයින් තුන් දෙනෙකුට තියුණු ආයුධවලින් පහර දී තුවාල සිදුකිරීමේ සිද්ධියක් සම්බන්ධයෙන් පුද්ගලයින් තුන් දෙනෙකු අත්අඩංගුවට ගෙන තිබෙනවා. පොලිස් මාධ්‍ය ප්‍රකාශක කාර්යාලය සඳහන් කළේ අධිකරණයට ඉදිරිපත් කිරීමෙන් පසුව රක්ෂිත බන්ධනාගාර ගත කර ඇති මොවුන් මේ මස 07 වැනිදා හඳුනා ගැනීමේ පෙරට්ටුවකට ඉදිරිපත් කිරීමට නියමිත බවයි. පසුගිය ජුනි මස 09 වන දා සැකකරුවන් අදාළ නිවස බිඳ රුපියල් ලක්ෂ 20ක රන් භාණ්ඩ කොල්ල කා පුද්ගලයින් තුන්දෙනෙකුට ද තියුණු ආයුධවලින් පහර දෙනු ලැබුවා. සිද්ධිය සම්බන්ධයෙන් එක් අයෙකු පසුගිය 27 වැනිදා අත්අඩංගුවට ගනු ලැබූ අතර ඉන් අනතුරුවයි ඔහු විසින් කරනු ලැබූ අනාවරණයන්ට අනුව අනෙක් දෙදෙනා අත්අඩංගුවට ගෙන ඇත්තේ."}