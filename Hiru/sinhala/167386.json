{"Header": "හිරු ගමින් ගමට අද  කඹුරුපිටිය - බමුණුගම - හොරපාවිටට", "Time": "Wednesday, 02 August 2017 - 7:49", "Url": "http://www.hirunews.lk/sinhala/167386/%E0%B7%84%E0%B7%92%E0%B6%BB%E0%B7%94-%E0%B6%9C%E0%B6%B8%E0%B7%92%E0%B6%B1%E0%B7%8A-%E0%B6%9C%E0%B6%B8%E0%B6%A7-%E0%B6%85%E0%B6%AF-%E0%B6%9A%E0%B6%B9%E0%B7%94%E0%B6%BB%E0%B7%94%E0%B6%B4%E0%B7%92%E0%B6%A7%E0%B7%92%E0%B6%BA-%E0%B6%B6%E0%B6%B8%E0%B7%94%E0%B6%AB%E0%B7%94%E0%B6%9C%E0%B6%B8-%E0%B7%84%E0%B7%9C%E0%B6%BB%E0%B6%B4%E0%B7%8F%E0%B7%80%E0%B7%92%E0%B6%A7%E0%B6%A7", "Content": "රට පුරා විසිරුණු ගම්මානවල ජනතාව මුහුණ දී ඇති ගමේ ගැටලු පිළිබඳව බලධාරීන් දැනුවත් කර ඒවාට විසඳුම් ලබාදීමේ අරමුණින් ක්‍රියාත්මක හිරු ගමින් ගමට වැඩසටහන ඊයේ ක්‍රියාත්මක වූයේ කඹුරුපිටිය - ගොන්බද්දල  ප්‍රදේශයේයි. ගමේ ගැටලු පිළිබඳව ගමින් ගමට ගොස් ඒවා ජනතාවගෙන් විමසා අදාළ තත්ත්වය පිළිබඳව බලධාරීන් දැනුවත් කෙරෙන මෙම වැඩසටහනට ආරම්භයේ සිටම හිමිවූයේ දැවැන්ත ජනතා ප්‍රතිචාරයක්. මෙහි පළමු අදියර මාතර දිස්ත්‍රික්කයේ ප්‍රදේශ රැසක් කේන්ද්‍ර කරගනිමින් ක්‍රියාත්මක වනවා. ඒ අනුව ඊයේ කඹුරුපිටිය - ගොන්බද්දල  ප්‍රදේශයට පැමිණි අප නියෝජිතයන් ප්‍රදේශයේ ගැටලු පිළිබඳව බලධාරීන් දැනුම්වත් කිරීමට ජනතාවට අවස්ථාව ලබාදුන්නා. එමෙන්ම කඹුරුපිටිය, දික්වැල්ල, හක්මන, පිටබැද්දර සහ තෙලිජ්ජවිල ආදී ප්‍රදේශ රැසක ගම්මාන කේන්ද්‍ර කරගනිමින් මාතර දිස්ත්‍රික්කයේ වැඩසටහන ක්‍රියාත්මක කිරීමට හිරු අපේක්ෂා කරනවා. අද හිරු ගමින් ගමට කණ්ඩායම පැමිණෙන්නේ කඹුරුපිටිය - බමුණුගම - හොරපාවිට ප්‍රදේශයටයි. හිරු ගමින් ගමට වැඩසටහනට එක්වන ප්‍රදේශවාසී ජනතාවට හිරු ජංගම මැදිරිය නරඹා සජීවීව වැඩසටහන් සමඟ සම්බන්ධවීමටද අවස්ථාව සැලසීම විශේෂත්වයක්. එසේම ත්‍යාග රැසක් ඔවුන් වෙත බෙදාදීමට ද හිරු එෆ්.එම්. මෙහිදී කටයුතු කරනවා."}