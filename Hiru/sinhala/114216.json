{"Header": "හිටපු ජනපති කළ ප්‍රකාශවල නිරුවත හෙළි වුණා - නියෝජ්‍ය ඇමති ඉරාන් #GenElecSL", "Time": "Sunday, 02 August 2015 - 17:02", "Url": "http://www.hirunews.lk/sinhala/114216/%E0%B7%84%E0%B7%92%E0%B6%A7%E0%B6%B4%E0%B7%94-%E0%B6%A2%E0%B6%B1%E0%B6%B4%E0%B6%AD%E0%B7%92-%E0%B6%9A%E0%B7%85-%E0%B6%B4%E0%B7%8A%E2%80%8D%E0%B6%BB%E0%B6%9A%E0%B7%8F%E0%B7%81%E0%B7%80%E0%B6%BD-%E0%B6%B1%E0%B7%92%E0%B6%BB%E0%B7%94%E0%B7%80%E0%B6%AD-%E0%B7%84%E0%B7%99%E0%B7%85%E0%B7%92-%E0%B7%80%E0%B7%94%E0%B6%AB%E0%B7%8F-%E0%B6%B1%E0%B7%92%E0%B6%BA%E0%B7%9D%E0%B6%A2%E0%B7%8A%E2%80%8D%E0%B6%BA-%E0%B6%87%E0%B6%B8%E0%B6%AD%E0%B7%92-%E0%B6%89%E0%B6%BB%E0%B7%8F%E0%B6%B1%E0%B7%8A-genelecsl", "Content": "රටපුරා සිදුකළායැයි කියන රාජපක්ෂවරුන්ගේ සංවර්ධනයෙන් සාමාන්‍ය ජනතාවට ලැබුණු ප්‍රතිලාභයක් නොමැති බව මැතිවරණ ප්‍රචාරක කටයුත්තක් අතරතුර, කොටහේනේදී වෙඩි පහරකට ලක්ව මියගිය සිත්ති නසීමාගේ සැමියාගේ ප්‍රකාශයෙන් තහවුරු වන බව නියෝජ්‍ය අමාත්‍ය ඉරාන් වික්‍රමරත්න පවසනවා. නිවේදනයක් නිකුත් කරමින් නියෝජ්‍ය අමාත්‍යවරයා සඳහන් කළේ සිත්ති නසීමාගේ සැමියා අග්‍රාමාත්‍යවරයා හමුවී සිදුකළ ප්‍රකාශයෙන් මේ බව තහවුරු වන බවයි. තමන් ජීවත් වන්නේ අනුන්ගේ නිවසක බවත්, එහි අවම පහසුකම් පවතින බවත්, මෙම පුද්ගලයා අග්‍රාමාත්‍යවරයාට පෙන්වා දී තිබෙනවා. ඒ අනුව, පසුගිය කාල සීමාව තුළ කොළඹ - සුරපුරයක් බවට මහින්ද රාජපක්ෂ සහ ගෝඨාභය රාජපක්ෂ සිදුකළ ප්‍රකාශවල නිරුවත මෙමගින් පැහැදිලි වන බවයි නියෝජ්‍ය අමාත්‍ය ඉරාන් වික්‍රමරත්න නිකුත් කළ නිවේදනයේ වැඩිදුරටත් දැක්වෙන්නේ."}