{"Header": "සෞදි පොදු සමා කාලය දීර්ඝ කෙරේ.", "Time": "Tuesday, 02 July 2013 - 19:35", "Url": "http://www.hirunews.lk/sinhala/62224/%E0%B7%83%E0%B7%9E%E0%B6%AF%E0%B7%92-%E0%B6%B4%E0%B7%9C%E0%B6%AF%E0%B7%94-%E0%B7%83%E0%B6%B8%E0%B7%8F-%E0%B6%9A%E0%B7%8F%E0%B6%BD%E0%B6%BA-%E0%B6%AF%E0%B7%93%E0%B6%BB%E0%B7%8A%E0%B6%9D-%E0%B6%9A%E0%B7%99%E0%B6%BB%E0%B7%9A", "Content": "ශ්‍රී ලාංකිකයන් ඇතුලූ සෞදියේ නීතිවිරෝධීව රැඳී සිටින ශ්‍රමිකයන්ට එරට රජය විසින් ලබාදුන් පොදු සමා කාලය නොවැම්බර් 4 වැනිදා දක්වා දීර්ඝ කර තිබෙනවා. එම කාල සීමාව අවසන්වීමට නියමිතව තිබුණේ හෙට දිනයේදියි. මෙම පොදු සමා කාලයේදී ශ්‍රී ලාංකික ශ්‍රමිකයින් 14 000 ක් පමණ එරට පිහිටි ශ්‍රී ලංකා තානාපති කාර්යාලයේ ලියාපදිංචි වී ඇති බවයි විදේශ සේවා නියුක්ති කාර්යාංශය ප්‍රකාශ කළේ. ඉන් 2400 ක් මේ වනවිටත් දිවයිනට පැමිණ අවසන්. කෙසේ වුවත් ලියාපදිංචිවී සිටින ඉතිරි ශ්‍රමිකයින් පිරිසට පොදු සමා කාලය අවසන් වුවද මෙරටට පැමිණීමට ගැටළුවක් ඇති නොවන බවද විදේශ සේවා නියුක්ති කාර්යාංශය සඳහන් කළා."}