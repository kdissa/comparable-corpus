{"Header": "උපාධිධාරීන් 500ක් උතුරුමැද පළාත් සභාව වටලයි", "Time": "Monday, 02 October 2017 - 19:31", "Url": "http://www.hirunews.lk/sinhala/172405/%E0%B6%8B%E0%B6%B4%E0%B7%8F%E0%B6%B0%E0%B7%92%E0%B6%B0%E0%B7%8F%E0%B6%BB%E0%B7%93%E0%B6%B1%E0%B7%8A-500%E0%B6%9A%E0%B7%8A-%E0%B6%8B%E0%B6%AD%E0%B7%94%E0%B6%BB%E0%B7%94%E0%B6%B8%E0%B7%90%E0%B6%AF-%E0%B6%B4%E0%B7%85%E0%B7%8F%E0%B6%AD%E0%B7%8A-%E0%B7%83%E0%B6%B7%E0%B7%8F%E0%B7%80-%E0%B7%80%E0%B6%A7%E0%B6%BD%E0%B6%BA%E0%B7%92", "Content": "රැකියා විරහිිත උපාධිධාරින් 500 ක පමණ පිරිසක් අද උතුරුමැද පළාත් සභාවට පැමිණ ප්‍රධාන ලේකම්වරයාගේ කාර්යාලයට ඇතුළුවීමට උත්සාහ කිරීමත් සමඟ උණුසුම් තත්ත්වයක් හට ගත්තා. අප වාර්තාකරු සඳහන් කළේ පළාත් සභාවට පිවිසෙන සියලූම මාර්ග අවහිර වන අයුරින් විරෝධතාකරුවන් රැඳී සිටි බවයි. ඔවුන් අනුරාධපුර නගරයේ සිට පාගමනින් පැමිණ ඉන් අනතුරුවයි පළාත් සභාවට පැමිණ ප්‍රධාන ලේකම්වරයා හමුවීමට උත්සාහ දරා ඇත්තේ. කෙසේ වෙතත්, බලධාරින් ඊට අවස්ථාව ලබාදුන්නේ නැහැ. එම අවස්ථාවේදී ඔවුන් පළාත් සභාවට බලහත්කාරයෙන් ඇතුලුවී ප්‍රධාන ලේකම්වරයාගේ කාර්යාලය තුලට කඩා වැදී ඊට කිසිවෙකුටත් ඇතුලුවීමට ද අවස්ථාව ලබානොදුන් බවයි එම ස්ථානයේ සිටි අප වාර්තාකරු සඳහන් කළේ. මීට පෙර අවස්ථා කිහිපයකදී මෙම උපාධිධාරින් උතුරුමැද පළාත් සභාවට පැමිණ විරෝධතා දැක්වූයේ තම උපාධියට සරිලන රජයේ පත්වීම් ලබාදෙන ලෙස ඉල්ලමින්. කෙසේ වෙතත්, එම අවස්ථාවේදී උතුරු පළාත් ආණ්ඩුකාර පී.බී. දිසානායක සමඟ උපාධිධාරින් 10 දෙනෙකුට සාකච්ඡාවක් සඳහා අවස්ථාව හිමිවුණා. එම සාකච්ඡාවේදී ලැබුණු කොන්දේසි කිහිපයක් මත ඔවුන් විසිර ගිය බවයි අප වාර්තාකරු සඳහන් කළේ."}