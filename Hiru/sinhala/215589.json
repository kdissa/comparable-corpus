{"Header": "පොදු සමා කාලයේදී යුද හමුදා සමාජිකයින් 5900ක් යළි සේවයට", "Time": "Thursday, 02 May 2019 - 11:14", "Url": "http://www.hirunews.lk/sinhala/215589/%E0%B6%B4%E0%B7%9C%E0%B6%AF%E0%B7%94-%E0%B7%83%E0%B6%B8%E0%B7%8F-%E0%B6%9A%E0%B7%8F%E0%B6%BD%E0%B6%BA%E0%B7%9A%E0%B6%AF%E0%B7%93-%E0%B6%BA%E0%B7%94%E0%B6%AF-%E0%B7%84%E0%B6%B8%E0%B7%94%E0%B6%AF%E0%B7%8F-%E0%B7%83%E0%B6%B8%E0%B7%8F%E0%B6%A2%E0%B7%92%E0%B6%9A%E0%B6%BA%E0%B7%92%E0%B6%B1%E0%B7%8A-5900%E0%B6%9A%E0%B7%8A-%E0%B6%BA%E0%B7%85%E0%B7%92-%E0%B7%83%E0%B7%9A%E0%B7%80%E0%B6%BA%E0%B6%A7", "Content": "පොදු සමා කාලය තුළදී මේ දක්වා යුධ හමුදා සමාජිකයින් 5900 දෙනෙක් යළි සේවයට වාර්තා කර තිබෙනවා. පසුගිය 22 වනදා සිට ලබන 10 වනදා දක්වා මෙම පොදු සමා කාලය ප්‍රකාශයට පත් ඇති අතර එම කාලසීමාවේදී සේවය හැර ගොස් සිටින යුද හමුදා සමාජිකයින්ට නිත්‍යානුකුල ලෙස අස්විමේ ලිපිය ද ලබා ගත හැකි බවයි හමුදා මාධ්‍ය ප්‍රකාශක බ්‍රිගේඩියර් සුමිත් අතපත්තු කියා සිටියේ. මෙලෙස යළි සේවය වර්තා කර ඇත්තේ නොදන්වා සේවය හැර ගොස් සිටි පිරිසක් බව සඳහන්. මාස 06 කට අඩු කාලසිමාවක් සේවයට වාර්තා නොකළ යුද හමුදා සමාජිකයින් යළි සේවයේ පිහිටුවීම සම්බන්ධයෙන් ද මේ වනවිට අවධානය යොමුව ඇති බවයි හමුදා මාධ්‍ය ප්‍රකාශක බ්‍රිගේඩියර් සුමිත් අතපත්තු වැඩිදුරටත් සඳහන් කළේ."}