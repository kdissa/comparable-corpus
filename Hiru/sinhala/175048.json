{"Header": "පහළොස් හැවිරිදි තම සහෝදරියට නිවස තුළදී ලිංගික අතවර කළ කොටදෙනියාවේ සහෝදරයා", "Time": "Thursday, 02 November 2017 - 7:38", "Url": "http://www.hirunews.lk/sinhala/175048/%E0%B6%B4%E0%B7%84%E0%B7%85%E0%B7%9C%E0%B7%83%E0%B7%8A-%E0%B7%84%E0%B7%90%E0%B7%80%E0%B7%92%E0%B6%BB%E0%B7%92%E0%B6%AF%E0%B7%92-%E0%B6%AD%E0%B6%B8-%E0%B7%83%E0%B7%84%E0%B7%9D%E0%B6%AF%E0%B6%BB%E0%B7%92%E0%B6%BA%E0%B6%A7-%E0%B6%B1%E0%B7%92%E0%B7%80%E0%B7%83-%E0%B6%AD%E0%B7%94%E0%B7%85%E0%B6%AF%E0%B7%93-%E0%B6%BD%E0%B7%92%E0%B6%82%E0%B6%9C%E0%B7%92%E0%B6%9A-%E0%B6%85%E0%B6%AD%E0%B7%80%E0%B6%BB-%E0%B6%9A%E0%B7%85-%E0%B6%9A%E0%B7%9C%E0%B6%A7%E0%B6%AF%E0%B7%99%E0%B6%B1%E0%B7%92%E0%B6%BA%E0%B7%8F%E0%B7%80%E0%B7%9A-%E0%B7%83%E0%B7%84%E0%B7%9D%E0%B6%AF%E0%B6%BB%E0%B6%BA%E0%B7%8F", "Content": "පහළොස් හැවිරිදි තම සහෝදරියට නිවස තුළදී ලිංගික අතවර කළ 24 හැවිරිදි සහෝදරයා රිමාන්ඩ් බාරයේ තබන ලෙසට මිනුවන්ගොඩ වැඩබලන මහෙස්‌ත්‍රාත් චාන්දනී දයාරත්න නියම කළා. රිමාන්ඩ්  බාරයට පත් කොටදෙනියාවේ සැකකරු විවාහකයකු බවත් ඔහු තදින්ම මත් ද්‍රව්‍යවලට ඇබ්බැහි වී සිටින අයකු බවත් පොලිස්‌ පරීක්‌ෂණවලදි අනාවරණය වී තිබෙනවා. අතවරයට ලක් වූ සහෝදරිය ස්නානය කර ඇඟ පිසින සළුව පමණක් ඇඳ සිටියදී සැකකරුට ඇති වූ පහත් ලිංගික ආශාවන් සංසිදුවා ගැනීමට ගොස් මෙය සිදුව ඇති බවයි පරිෂණවලින් අනාවරණ වී තිබෙන්නේ. සැකකරු මීගමුව මහ රෝහලේ අධිකරණ වෛද්‍ය නිලධාරිවරයාට ඉදිරිපත් කර සැකකරු සම්බන්ධයෙන් වෛද්‍ය වාර්තාවක්‌ මිනුවන්ගොඩ මහෙස්‌ත්‍රාත් අධිකරණයට ඉදිරිපත් කරන ලෙසත් වැඩබලන මහෙස්‌ත්‍රාත්වරිය මීගමුව බන්ධනාගාර අධිකාරිවරයාට නියම කළා. මේ අතර අතවරයට පත් දැරිය සම්බන්ධයෙන් වෛද්‍ය වාර්තාවක්‌ කැඳවීමට නියම කෙරුණා. මිනුවන්ගොඩ - ටෝනි කරුණානායක"}