{"Header": "මුහුදුබඩ දුම්රිය මාර්ගයේ ගමනාගමනයට බාධා.", "Time": "Friday, 02 August 2013 - 8:22", "Url": "http://www.hirunews.lk/sinhala/64249/%E0%B6%B8%E0%B7%94%E0%B7%84%E0%B7%94%E0%B6%AF%E0%B7%94%E0%B6%B6%E0%B6%A9-%E0%B6%AF%E0%B7%94%E0%B6%B8%E0%B7%8A%E0%B6%BB%E0%B7%92%E0%B6%BA-%E0%B6%B8%E0%B7%8F%E0%B6%BB%E0%B7%8A%E0%B6%9C%E0%B6%BA%E0%B7%9A-%E0%B6%9C%E0%B6%B8%E0%B6%B1%E0%B7%8F%E0%B6%9C%E0%B6%B8%E0%B6%B1%E0%B6%BA%E0%B6%A7-%E0%B6%B6%E0%B7%8F%E0%B6%B0%E0%B7%8F", "Content": "අද අලූයම ඇති වූ තද සුළං තත්ත්වය හේතුවෙන් පානදුර ප්‍රදේශයේදී විදුලි රැහැන් දුම්රිය මාර්ගයට කඩා වැටීම නිසා දුම්රිය ගමනාගමනයට බාධා සිදුවුණා. කෙසේ නමුත්, එම රැහැන් දුම්රිය මාර්ගයෙන් මේ වනවිට ඉවත් කර තිබෙනවා. එහෙත්, අයහපත් කාලගුණ තත්ත්වය සමග මුහුදුබඩ මාර්ගයේ සංඥා අක්‍රිය වීමක් ද වාර්තා වුණා. මේ නිසා, කොළඹ - මාතර මුහුදුබඩ මාර්ගයේ දුම්රිය ගමනාගමනයේ ප්‍රමාදයන් සිදුවිය හැකි බවයි දුම්රිය පාලක මැදිරිය සඳහන් කළේ. සංඥා බිඳ වැටීමට හේතුව පරීක්ෂා කරමින් සිටින බව ද පාලක මැදිරිය වැඩිදුරටත් සඳහන් කළා."}