{"Header": "ගම්පහ - හේනේගම විදුහලේ උසස් පෙළ ප්‍රශ්න පත්‍ර පැයක් ප්‍රමාදයි", "Time": "Tuesday, 02 August 2016 - 13:06", "Url": "http://www.hirunews.lk/sinhala/139635/%E0%B6%9C%E0%B6%B8%E0%B7%8A%E0%B6%B4%E0%B7%84-%E0%B7%84%E0%B7%9A%E0%B6%B1%E0%B7%9A%E0%B6%9C%E0%B6%B8-%E0%B7%80%E0%B7%92%E0%B6%AF%E0%B7%94%E0%B7%84%E0%B6%BD%E0%B7%9A-%E0%B6%8B%E0%B7%83%E0%B7%83%E0%B7%8A-%E0%B6%B4%E0%B7%99%E0%B7%85-%E0%B6%B4%E0%B7%8A%E2%80%8D%E0%B6%BB%E0%B7%81%E0%B7%8A%E0%B6%B1-%E0%B6%B4%E0%B6%AD%E0%B7%8A%E2%80%8D%E0%B6%BB-%E0%B6%B4%E0%B7%90%E0%B6%BA%E0%B6%9A%E0%B7%8A-%E0%B6%B4%E0%B7%8A%E2%80%8D%E0%B6%BB%E0%B6%B8%E0%B7%8F%E0%B6%AF%E0%B6%BA%E0%B7%92", "Content": "අද ආරම්භ වූ උසස් පෙළ විභාගයේ සංයුක්ත ගණිතය පළමු ප්‍රශ්න පත්‍රය ගම්පහ හේනේගම මධ්‍ය විද්‍යාලයේ විභාග අපේක්ෂකයන්ට ලබාදී ඇත්තේ පැයක් ප්‍රමාද වී බවට වාර්තා වනවා. මෙම ප්‍රශ්න පත්‍රය අද පෙරවරු 8.30ට ලබාදීමට නියමිතව තිබුණත් එය ලබාදී ඇත්තේ පෙරවරු 9.30ටයි. මේ සම්බන්ධයෙන් හිරු ප්‍රවෘත්ති අංශය විභාග දෙපාර්තමේන්තුවෙන් විමසීමක් කළ අතර එහි ප්‍රකාශකයෙකු සඳහන් කළේ විභාග ශාලාධිපතිවරයා ප්‍රමාද වී පැමිණීම හේතුවෙන් ප්‍රශ්න පත්‍ර ලබාදීම පමා වී ඇති බවයි. කෙසේ වෙතත්, විභාග අපේක්ෂකයන්ට අසාධාරණයක් නොවන පරිදි කාලය ලබාදීමට කටයුතු කරන බවද එම ප්‍රකාශකයා සඳහන් කළා. එමෙන්ම අදාල විභාග ශාලාධිපතිවරයා සම්බන්ධයෙන් විනය පියවරක් ගන්නා බවයි ඔහු කියා සිටියේ. කෙසේ වෙතත් දිවයින පුරා අනෙකුත් විභාග මධ්‍යස්ථානවල මේ වනවිට උසස් පෙළ විභාගය සාර්ථකව පැවැත්වෙමින් පවතින බවද  විභාග දෙපාර්තමේන්තුව සදහන් කළා."}