{"Header": "අද සවසත් වැසි", "Time": "Monday, 02 May 2016 - 9:00", "Url": "http://www.hirunews.lk/sinhala/132204/%E0%B6%85%E0%B6%AF-%E0%B7%83%E0%B7%80%E0%B7%83%E0%B6%AD%E0%B7%8A-%E0%B7%80%E0%B7%90%E0%B7%83%E0%B7%92", "Content": "උතුර සහ නැගෙනහිර පළාත් හැර සෙසු පළාත්වලට අද සවස දෙකෙන් පසු ගිගිරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා. නිවේදනයක් නිකුත් කරමින් එම දෙපාර්තමේන්තුව සඳහන් කළේ ගිගුරුම් සහිත වැසිත් සමඟ එම ප්‍රදේශවලට තාවකාලිකව තද සුළං ඇතිවිය හැකි බවයි. එමෙන්ම අකුණු මගින් සිදුවන අනතුරු වළක්වාගැනීම සඳහා පියවර ගන්නා ලෙසද කාලගුණ විද්‍යා දෙපාර්තමේන්තුව ජනතාවගෙන්  ඉල්ලීමක් කළා."}