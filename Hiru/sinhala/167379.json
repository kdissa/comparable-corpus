{"Header": "උසස් පෙළ විභාග අපේක්ෂකයන්ට අද මධ්‍යම රාත්‍රියේ සිට තහනම්වන දේ", "Time": "Wednesday, 02 August 2017 - 6:47", "Url": "http://www.hirunews.lk/sinhala/167379/%E0%B6%8B%E0%B7%83%E0%B7%83%E0%B7%8A-%E0%B6%B4%E0%B7%99%E0%B7%85-%E0%B7%80%E0%B7%92%E0%B6%B7%E0%B7%8F%E0%B6%9C-%E0%B6%85%E0%B6%B4%E0%B7%9A%E0%B6%9A%E0%B7%8A%E0%B7%82%E0%B6%9A%E0%B6%BA%E0%B6%B1%E0%B7%8A%E0%B6%A7-%E0%B6%85%E0%B6%AF-%E0%B6%B8%E0%B6%B0%E0%B7%8A%E2%80%8D%E0%B6%BA%E0%B6%B8-%E0%B6%BB%E0%B7%8F%E0%B6%AD%E0%B7%8A%E2%80%8D%E0%B6%BB%E0%B7%92%E0%B6%BA%E0%B7%9A-%E0%B7%83%E0%B7%92%E0%B6%A7-%E0%B6%AD%E0%B7%84%E0%B6%B1%E0%B6%B8%E0%B7%8A%E0%B7%80%E0%B6%B1-%E0%B6%AF%E0%B7%9A", "Content": "උසස් පෙළ විභාගයට අදාළව උපකාරක පන්ති සංවිධාන කිරීම සහ පන්ති මෙහෙයවීම අද මධ්‍යම රාත්‍රියේ සිට විභාගය අවසන් වනතුරු තහනම් කර තිබෙනවා. විභාග දෙපාර්තමේන්තුව සඳහන් කළේ විභාගයට අදාළව සම්මන්ත්‍රණ සහ වැඩමුළු පැවැත්වීම, අනුමාන ප්‍රශ්න ඇතුළත් ප්‍රශ්න පත්‍ර මුද්‍රණය කිරීම සහ බෙදාහැරීමද ඒ අනුව තහනම් වන බවයි. එමෙන්ම ප්‍රශ්න පත්‍රවල සඳහන් ප්‍රශ්න ලබාදෙන බවට පෝස්ටර්, බැනර්, අත්පත්‍රිකා විද්‍යුත් හෝ මුද්‍රිත මාධ්‍ය මගින් ප්‍රසිද්ධියට පත් කිරීම ද තහනම් වනවා. කිසියම් තැනැත්තෙකු හෝ ආයතනයක් මෙම නියෝග කඩ කළහොත් පොලීසිය දැනුම්වත් කරන ලෙසද විභාග දෙපාර්තමේන්තුව නිවේදනය කළා. ඒ අනුව මේ සම්බන්ධයෙන් පොලිස් හදිසි ඇමතුම් අංක 119 ට, විභාග දෙපාර්තමේන්තුවේ ක්‍ෂණික ඇමතුම් අංකය වන 1911 ට හෝ  පාසල් විභාග සංවිධාන ශාඛාවේ 011 2784 208 යන දුරකථන අංකයට දැනුම්දිය හැකියි. 2017 අධ්‍යන පොදු සහතික පත්‍ර උසස් පෙළ විභාගය මේ මස 08 වනදා ආරම්භ වන අතර විභාගය සැප්තැම්බර් 02 වනදා දක්වා පැවැත්වෙනවා. මේ අතර ජයේ හා රජය අනුමත පෞද්ගලික පාසල්වල දෙවන වාරය ලබන අගෝස්තු 04 වනදායින් අවසන් වනවා."}