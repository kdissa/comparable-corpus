{"Header": "නීති විරෝධී රාජතාන්ත්‍රික ගමන් බලපත්‍ර අහෝසියි", "Time": "Monday, 02 March 2015 - 12:59", "Url": "http://www.hirunews.lk/sinhala/104606/%E0%B6%B1%E0%B7%93%E0%B6%AD%E0%B7%92-%E0%B7%80%E0%B7%92%E0%B6%BB%E0%B7%9D%E0%B6%B0%E0%B7%93-%E0%B6%BB%E0%B7%8F%E0%B6%A2%E0%B6%AD%E0%B7%8F%E0%B6%B1%E0%B7%8A%E0%B6%AD%E0%B7%8A%E2%80%8D%E0%B6%BB%E0%B7%92%E0%B6%9A-%E0%B6%9C%E0%B6%B8%E0%B6%B1%E0%B7%8A-%E0%B6%B6%E0%B6%BD%E0%B6%B4%E0%B6%AD%E0%B7%8A%E2%80%8D%E0%B6%BB-%E0%B6%85%E0%B7%84%E0%B7%9D%E0%B7%83%E0%B7%92%E0%B6%BA%E0%B7%92", "Content": "චක්‍රලේඛයට පරිබාහිරව ලබාදී ඇති රාජතාන්ත්‍රික ගමන් බලපත්‍ර අහෝසි කිරීමට කටයුතු කරන බව මහජන සාමය, ආපදා කළමනාකරන හා ක්‍රිස්තියානු කටයුතු අමාත්‍ය ජෝන් අමරතුංග ප්‍රකාශ කළා. අමාත්‍යවරයා කියා සිටියේ පසුගිය පාලන සමයේදී එවැනි ගමන් බලපත්‍ර විශාල වශයෙන් ලබාදී ඇති බවයි. සංචාරක වීසා මත මෙරටට පැමිණ රැකියා සහ වෙළඳාම්වල නිරත වූ විදේශිකයන් 16දෙනෙකු රටින් ඉවත් කිරීමට කටයුතු කරන බව ආගමන හා විගමන දෙපාර්තමේන්තුව පවසනවා. ආගමන විගමන පාලක නිහාල් රණසිංහගේ උපදෙස් මත වීසා හා ප්‍රත්‍යන්තර පාලක කේ.ජී. විජේසිරිගේ මෙහෙයවීමෙන් එහි නිරීක්ෂණ හා බුද්ධි විමර්ෂණ අංශය මෙම විදේශිකයන්ගේ ගමන් බලපත්‍ර පසුගිය සතියේ සිදුකළ වැටලීමකදී අත්අඩංගුවට ගෙන තිබුණා. එ, ගාල්ල සහ මාතර ප්‍රදේශවල සිදුකළ වැටලීම්වලදීයි. එහිදී චීන ජාතිකයන් 08 දෙනෙකු, යුක්රේන ජාතිකයන් දෙදෙනෙකු සහ රුසියානු ජාතිකයන් 06 දෙනෙකුගේ ගමන් බලපත්‍ර අත්අඩංගුවට ගෙන අද දිනයේ එම දෙපාර්තමේන්තුවට පැමිණෙන ලෙස දන්වා තිබුණා. එ අනුව අද දිනයේදී ඔවුන් ආගමන විගමන දෙපාර්තමේන්තුවට පැමිණීමෙන් අනතුරුව ඔවුන්ගෙන් ප්‍රකාශ ලබාගෙන, වැරදි අවබෝධ කරදීමෙන් අනතුරුව රටින් ඉවත් කිරීම සඳහා කටයුතු කරනු ඇති. ඔවුන් සංචාරක වීසා සහ වෙනත් ආයතනවල සේවය කිරීම සඳහා ලබාගත් වීසා මත මෙරටට පැමිණ ලැගුම්හල් පවත්වාගෙන යමින් සහ ඒවායේ සේවයේ කරමින් සිට ඇති බව සඳහන්."}