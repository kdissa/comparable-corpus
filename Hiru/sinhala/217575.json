{"Header": "නන්දාදේවි කන්ද තරණයට ගිය 08ක් අතුරුදන්", "Time": "Sunday, 02 June 2019 - 14:27", "Url": "http://www.hirunews.lk/sinhala/217575/%E0%B6%B1%E0%B6%B1%E0%B7%8A%E0%B6%AF%E0%B7%8F%E0%B6%AF%E0%B7%9A%E0%B7%80%E0%B7%92-%E0%B6%9A%E0%B6%B1%E0%B7%8A%E0%B6%AF-%E0%B6%AD%E0%B6%BB%E0%B6%AB%E0%B6%BA%E0%B6%A7-%E0%B6%9C%E0%B7%92%E0%B6%BA-08%E0%B6%9A%E0%B7%8A-%E0%B6%85%E0%B6%AD%E0%B7%94%E0%B6%BB%E0%B7%94%E0%B6%AF%E0%B6%B1%E0%B7%8A", "Content": "ඉන්දියාවේ හිමාල කඳු පන්තියට අයත් නන්දාදේවී කන්ද තරණය කිරීමට ගිය 8 දෙනෙකු අතුරුදන්වී තිබෙනවා. බ්‍රිතාන්‍ය ජාතිකයන් සිව්දෙනෙකු ඇමරිකානුවන් දෙදෙනෙකු, ඕස්ට්‍රේලියානු ජාතිකයෙකු සහ ඉන්දීය ජාතිකයෙකු මෙලෙස අතුරුදන්ව ඇති බවයි විදෙස් වාර්තා සඳහන් කළේ. පසුගිය 13 වනදා එම පිරිස කන්ද තරණය කිරීමට පිටත්ව ගොස් ඇති අතර, මේ වනතෙක් ඔවුන් සම්බන්ධයෙන් කිසිදු තොරතුරක් වාර්තාවී නොමැති බව සඳහන්. ඉන්දීය ගුවන් හමුදාවේ හෙලිකොප්ටර් දෙකක්ද යොදවා ඔවුන් සෙවීමේ මෙහෙයුම් සිදුකරන බවයි ඉන්දීය මාධ්‍ය සඳහන් කළේ. නන්දාදේවි කන්ද ඉන්දියාවේ දෙවන උසම කන්ද වන අතර, ලොව උසම කඳු අතර 23 වන ස්ථානය ඊට හිමිව තිබෙනවා."}