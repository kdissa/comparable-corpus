{"Header": "පොළොන්නරුවේ රිය අනතුරකින් තරුණයෙකු ජිවිතක්ෂයට", "Time": "Friday, 02 August 2019 - 10:04", "Url": "http://www.hirunews.lk/sinhala/221359/%E0%B6%B4%E0%B7%9C%E0%B7%85%E0%B7%9C%E0%B6%B1%E0%B7%8A%E0%B6%B1%E0%B6%BB%E0%B7%94%E0%B7%80%E0%B7%9A-%E0%B6%BB%E0%B7%92%E0%B6%BA-%E0%B6%85%E0%B6%B1%E0%B6%AD%E0%B7%94%E0%B6%BB%E0%B6%9A%E0%B7%92%E0%B6%B1%E0%B7%8A-%E0%B6%AD%E0%B6%BB%E0%B7%94%E0%B6%AB%E0%B6%BA%E0%B7%99%E0%B6%9A%E0%B7%94-%E0%B6%A2%E0%B7%92%E0%B7%80%E0%B7%92%E0%B6%AD%E0%B6%9A%E0%B7%8A%E0%B7%82%E0%B6%BA%E0%B6%A7", "Content": "පොළොන්නරුව - සුංගාවිල මාර්ගයේ පළුගස්දමන මහා විද්‍යාලය අසලදී ඊයේ සිදුවූ රිය අනතුරකින් තරුණයෙකු ජිවිතක්ෂයට පත්ව තිබෙනවා. පළුගස්දමන මහා විද්‍යාලය අසල පදික මාරුවේදී යතුරුපැදියක් සහ කැබ් රථයක් මුහුණට මුහුණ ගැටී එම අනතුර සිදුව ඇති බවයි පොලිස් මාධ්‍ය ප්‍රකාශක කාර්යාලය සදහන් කලේ. අනතුරෙන් තුවාල ලැබු 21 හැවිරිදි යතුරුපැදිකරු පොළොන්නරුව රෝහලට ඇතුළත් කිරීමෙන් අනතුරුව මියගොස් තිබෙනවා. අනතුර සම්බන්ධයෙන් කැබ් රථයේ රියදුරා පොළොන්නරුව පොලීසිය විසින් අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය වැඩිදුරටත් කියා සිටියේ."}