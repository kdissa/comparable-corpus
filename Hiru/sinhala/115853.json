{"Header": "දෙහැවිරිදි දරුවා තනිවෙයි - මව්පියන් පැන යයි", "Time": "Wednesday, 02 September 2015 - 10:26", "Url": "http://www.hirunews.lk/sinhala/115853/%E0%B6%AF%E0%B7%99%E0%B7%84%E0%B7%90%E0%B7%80%E0%B7%92%E0%B6%BB%E0%B7%92%E0%B6%AF%E0%B7%92-%E0%B6%AF%E0%B6%BB%E0%B7%94%E0%B7%80%E0%B7%8F-%E0%B6%AD%E0%B6%B1%E0%B7%92%E0%B7%80%E0%B7%99%E0%B6%BA%E0%B7%92-%E0%B6%B8%E0%B7%80%E0%B7%8A%E0%B6%B4%E0%B7%92%E0%B6%BA%E0%B6%B1%E0%B7%8A-%E0%B6%B4%E0%B7%85%E0%B7%8F%E0%B6%BA%E0%B6%BA%E0%B7%92", "Content": "ගලේවෙල 4 කනුව ප්‍රදේශයේ පදිංචි පියකු සිය වයස අවුරුදු දෙකක දරුවා අසල්වැසි කාන්තාවකට භාරදී දින කීපයකට බලාගන්නා ලෙස පවසා පිටවගොස් තිබෙනවා. එම පියා අදාළ දරුවා දමා ගොස් මේ වන විට මාසයක පමණ කාලයක් ගතවී ඇති බවයි දරුවා බලාගත් එල්. ඩී. විමලාවතී නම් අසල්වැසි කාන්තාව පවසන්නේ. අදාළ දරුවාගේ මව අනියම් සම්බන්ධතාවයක් හේතුවෙන් ගමින් පලාගොස් ඇති බවයි දරුවා බලාගත් කාන්තාව අප වාර්තාකරුට පවසා තිබෙන්නේ. අදාළ දෙමව්පියන් තවත් වයස අවුරුදු 4ක දියණියක් ආරාමයක සිටින බවත්, ඔවුන්ගේ පියා වෙනත් විවාහයක් සිදුකර ගැනීම සදහා මේ ආකාරයෙන් දරුවන් අතරමං කර ගොස් ඇති බව එම කාන්තාව පවසන බවයි අප වාර්තාකරු වැඩිදුරටත් පවසා සිටියේ. ඡායාරූප - කාංචන කුමාර ආරියදාස"}