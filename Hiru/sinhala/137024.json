{"Header": "බංග්ලාදේශ ප්‍රහාරයෙන් විස්සක් මරුට", "Time": "Saturday, 02 July 2016 - 15:09", "Url": "http://www.hirunews.lk/sinhala/137024/%E0%B6%B6%E0%B6%82%E0%B6%9C%E0%B7%8A%E0%B6%BD%E0%B7%8F%E0%B6%AF%E0%B7%9A%E0%B7%81-%E0%B6%B4%E0%B7%8A%E2%80%8D%E0%B6%BB%E0%B7%84%E0%B7%8F%E0%B6%BB%E0%B6%BA%E0%B7%99%E0%B6%B1%E0%B7%8A-%E0%B7%80%E0%B7%92%E0%B7%83%E0%B7%8A%E0%B7%83%E0%B6%9A%E0%B7%8A-%E0%B6%B8%E0%B6%BB%E0%B7%94%E0%B6%A7", "Content": "බංග්ලාදේශයේ ඩකා අගනුවර අවන්හලකට කඩා වැදී සන්නද්ධ කණ්ඩායමක් එල්ල කළ ප්‍රහාරයෙන් 20 දෙනෙකු මියගොස් ඇති බව නවතම විදෙස් මාධ්‍ය වාර්තා පවසනවා. මියගිය අයගෙන් වැඩි පිරිසක් ජපන් සහ ඉතාලි ජාතිකයන් බව සඳහන්. ඩකා නුවර රාජතාන්ත්‍රික කලාපයේ පිහිටි විදේශිකයන් අතර ප්‍රකට මෙම අවන්හලට සන්නද්ධ කල්ලියේ ප්‍රහාරය එල්ලවූයේ ඊයේ රාත්‍රියේදියි. ප්‍රහාරයට පැමිණි සන්නද්ධ කල්ලිය විසින්  අවන්හලේ සිටි පිරිසක් ප්‍රාණ ඇපයට ගත් අතර, ඔවුන් බේරාගැනීමට ආරක්ෂක අංශ සහ සන්නද්ධ කල්ලි අතර සිදුවූ වෙඩි හුවමාරුවෙන් පොලිස් භටයන් දෙදෙනෙකුද මියගියා. ආරක්ෂක අංශ ප්‍රහාරවලින් සන්නද්ධ කල්ලි සාමාජිකයන් හයදෙනෙකුද මියගොස් ඇති බවයි විදෙස් මාධ්‍ය වාර්තාවල දැක්වෙන්නේ. මෙම ප්‍රහාරය අයි.එස්. සංවිධානය විසින් එල්ල කළ බවටයි මේ වනවිට බංග්ලාදේශ ආරක්ෂක අංශ ප්‍රකාශ කර ඇත්තේ. බංග්ලාදේශයේ ව්‍යාපාරික කටයුතුවල නිරත වූ එම ශ්‍රී ලාංකිකයා සහ ඔහුගේ බිරිඳ මේ වන විට ඩකා නුවර හමුදා රෝහලකට නිරීක්ෂණය සඳහා ඇතුළත් කර තිබෙනවා."}