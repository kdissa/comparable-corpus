{"Header": "උමා ඔය විරෝධතාවයේදී දේශපාලන වාසි ලබාගැනීමට උත්සාහ කළ බවට චෝදනා", "Time": "Sunday, 02 July 2017 - 8:03", "Url": "http://www.hirunews.lk/sinhala/164881/%E0%B6%8B%E0%B6%B8%E0%B7%8F-%E0%B6%94%E0%B6%BA-%E0%B7%80%E0%B7%92%E0%B6%BB%E0%B7%9D%E0%B6%B0%E0%B6%AD%E0%B7%8F%E0%B7%80%E0%B6%BA%E0%B7%9A%E0%B6%AF%E0%B7%93-%E0%B6%AF%E0%B7%9A%E0%B7%81%E0%B6%B4%E0%B7%8F%E0%B6%BD%E0%B6%B1-%E0%B7%80%E0%B7%8F%E0%B7%83%E0%B7%92-%E0%B6%BD%E0%B6%B6%E0%B7%8F%E0%B6%9C%E0%B7%90%E0%B6%B1%E0%B7%93%E0%B6%B8%E0%B6%A7-%E0%B6%8B%E0%B6%AD%E0%B7%8A%E0%B7%83%E0%B7%8F%E0%B7%84-%E0%B6%9A%E0%B7%85-%E0%B6%B6%E0%B7%80%E0%B6%A7-%E0%B6%A0%E0%B7%9D%E0%B6%AF%E0%B6%B1%E0%B7%8F", "Content": "උමා ඔය ජනතාව එක්ව කළ විරෝධයෙන් පිරිසක් දේශපාලන වාසි ලබා ගැනීමේ උත්සහයක නිරත වූ බවට බිදුනු වැව ව්‍යාපාරික සංගමය චෝදනා කරනවා. බණ්ඩාරවෙල නගරයේ ඊයේ පැවති මාධ්‍ය හමුවකදී ඔවුන් මෙම චෝදනා එල්ල කළා. එම මාධ්‍ය හමුවේදී ඒ පිළිබදව වැඩිදුරටත් අදහස් දැක්වූ බිදුණුවැව ව්‍යාපාරික සංගමයේ ලේකම් සුසන්ත වීරසිංහ කියා සිටියේ. ,මේ සියළුම ආපු ජනතාවගේ අයිතිය ගත්තේ කවුද ජනතා විමුක්ති පෙරමුණ. 12 හමාර වෙනකොට ජනාධිපතිතුමා විසින් මේ සඳහා ලබා දුන්න ලිපිය ලැබිලා තිබුනා හවස 4.30,05 විතර වෙනකම් මේ ලිපිය තියාගෙන ඉන්න දීලා අවසානයේ  මොකක්ද කලේ තමන්ගේ දේශපාලනය න්‍යාය පත්‍රය අකුල ගත්තා කිසිම හේතුවක් නැතුව ඒ ලිපියටම අවසර දීලා. මේ ආපු සෙනගට මොකක් හරි පක්ෂ ලේබලයක් අලවලා ගෙදර යවනවානම් ඒ මිනිස්සුන්ට කරන අසාධාරණය කොච්චරද. අපි කියනවා සමන්ත විද්‍යාරත්න මහත්තයාට අපේ ඉඩකට සියයට 80 ක් ඉතිරි කරලා ඔබතුමාගේ දේශපාලනය සියයට 20 ක් වත් කරගන්න එහෙම නැතුව ඔබතුමා සියයට 99 කරලා අපේ ජීවත් වීමේ අයිතිය බිංදුවට බස්සන්න එපා. උමාඔය වසංගතයට පීතෘත්වය ප්‍රාර්තනා කරන්න එපා. මේකෙන් මේ විදියේ කාලකන්නි ආතල් ගන්න එපා දේශපාලනය කරලා පැහැදිලිව කියන්නේ, යනුවෙන්. බිදුණුවැව ව්‍යාපාරික සංගමයේ සාමාජිකයෙකු වන සංජීව ජයසිංහ ඒ පිළිබඳව අදහස් දක්වමින් ,බණ්ඩාරවෙල ටවුන් එකට පය තිබ්බා විතරයි අපිට දකින්න තිබුනේ වෙනින්ම දෙයක්. අතින් අත අල්ලගෙන අමුතුම ආකාරයේ ස්ටේඡ් එකක් ගහලා අපි දන්නේ නැහැ එතැන එච්චර සංවිදානාත්මකව දේශපාලනය මේවා එකක් යනවාද කියලා. අපි ආවේ දේශපාලනය කරන්න නෙමෙයි සම්පුර්ණයෙන් ගෙවල් අලාභ වෙච්ච මිනිස්සු හිටියා පදිංචි වෙලා ඉන්න බැරි මිනිස්සු ඉන්නවා ගෙවල් වල ඉර තැලිච්ච මිනිස්සු ඉන්නවා. අර්ද පූර්න වශයෙන් හානි වෙච්ච මිනිස්සු ඉන්නවා. එක මනුස්සයෙන් අපි ඒ ස්ටේජ් එකේ දැක්කෙ නැහැ. හැබැයි දේශපාලනය ප්‍රතිරුපයක් පෙන්වීම ගැන අවංකව අපි දුක්වෙනවා, යනුවෙන් ප්‍රකාශ කළා. උමා ඔය ව්‍යාපෘතියට එරෙහිව පසුගියදා පැවති උද්ඝෝෂණයට සමගාමීව බිදුනුවැව ව්‍යාපාරික සංගමයේ සාමාජිකයින් පිරිසක් ටයර් පුළුස්සමින් බිදුණුවැව මංසන්ධියේ, විරෝධතාවක නිරත වුණා. ඔවුන් එම ක්‍රියාව නතර කළේ එක්සත් ජාතික පක්ෂ පාර්ලිමේන්තු මන්ත්‍රී චමින්ද විජේසිරි එම ස්ථානයට පැමිණ කළ ඉල්ලීමකින් අනතුරුවයි."}