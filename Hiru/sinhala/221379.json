{"Header": "බැංකොක් නුවර බෝම්බ පිපිරීම් 6කින් 4 දෙනෙකුට තුවාල", "Time": "Friday, 02 August 2019 - 14:42", "Url": "http://www.hirunews.lk/sinhala/221379/%E0%B6%B6%E0%B7%90%E0%B6%82%E0%B6%9A%E0%B7%9C%E0%B6%9A%E0%B7%8A-%E0%B6%B1%E0%B7%94%E0%B7%80%E0%B6%BB-%E0%B6%B6%E0%B7%9D%E0%B6%B8%E0%B7%8A%E0%B6%B6-%E0%B6%B4%E0%B7%92%E0%B6%B4%E0%B7%92%E0%B6%BB%E0%B7%93%E0%B6%B8%E0%B7%8A-6%E0%B6%9A%E0%B7%92%E0%B6%B1%E0%B7%8A-4-%E0%B6%AF%E0%B7%99%E0%B6%B1%E0%B7%99%E0%B6%9A%E0%B7%94%E0%B6%A7-%E0%B6%AD%E0%B7%94%E0%B7%80%E0%B7%8F%E0%B6%BD", "Content": "තායිලන්තයේ බැංකොක් නුවර සිදුවූ බෝම්බ පිපිරීම් 6කින් පුද්ගලයන් 4 දෙනෙකු තුවාල ලබා තිබෙනවා. උදෑසන කාර්ය බහුල වේලාවේ නගර මධ්‍යයේ පිපිරුණු මෙම බෝම්බ හේතුවෙන් වෙනත් බරපතල හානියක් සිදුව නොමැති බව සඳහන්. ආසියාන් විදේශ අමාත්‍යවරුන් සහ ඇමරිකා එක්සත් ජනපදය, චීනය, රුසියාව යන ලෝක බලවතුන්ගේ නියෝජිතයන් අතර සමුළුවක් බැංකොක් නුවර පැවැත්වෙන අවස්ථාවකයි මෙම පිපිරීම් සිදුව ඇත්තේ. ඇමරිකානු රාජ්‍ය ලේකම් මයික් පොම්පියෝ ද අද පැවති සමුළුවට එක්ව සිටියා. ස්ථාන 3කදී බෝම්බ පිපිරීම් 6 සිදුව ඇති අතර පුපුරා නොගිය බෝම්බයක් ද ආරක්ෂක අංශ විසින් සොයාගෙන ඇති බවයි විදෙස් මාධ්‍ය වාර්තා කළේ. තුවාල ලැබූවන්ගේ තත්වය බරපතල නොමැති බව තායිලන්ත වෛද්‍ය අංශ ප්‍රකාශකර තිබෙනවා. ඔවුන්ගෙන් තුන්දෙනෙකු මාර්ගග පිරිසිදු කිරීමේ නිරතව සිටි කාන්තාවන් තුන්දෙනෙකු බවටයි අනාවරණ වී ඇත්තේ."}