{"Header": "ගීතා කුමාරසිංහගේ පාර්ලිමේන්තු මන්ත්‍රීධුරය අහිමිවෙයි", "Time": "Thursday, 02 November 2017 - 10:26", "Url": "http://www.hirunews.lk/sinhala/175071/%E0%B6%9C%E0%B7%93%E0%B6%AD%E0%B7%8F-%E0%B6%9A%E0%B7%94%E0%B6%B8%E0%B7%8F%E0%B6%BB%E0%B7%83%E0%B7%92%E0%B6%82%E0%B7%84%E0%B6%9C%E0%B7%9A-%E0%B6%B4%E0%B7%8F%E0%B6%BB%E0%B7%8A%E0%B6%BD%E0%B7%92%E0%B6%B8%E0%B7%9A%E0%B6%B1%E0%B7%8A%E0%B6%AD%E0%B7%94-%E0%B6%B8%E0%B6%B1%E0%B7%8A%E0%B6%AD%E0%B7%8A%E2%80%8D%E0%B6%BB%E0%B7%93%E0%B6%B0%E0%B7%94%E0%B6%BB%E0%B6%BA-%E0%B6%85%E0%B7%84%E0%B7%92%E0%B6%B8%E0%B7%92%E0%B7%80%E0%B7%99%E0%B6%BA%E0%B7%92", "Content": "ගීතා කුමාරසිංහ ද්විත්ව පුරවැසිභාවයක් දරන තැනැත්තියක් නිසා ශ්‍රී ලංකා පාර්ලිමේන්තුවේ මන්ත්‍රී ධුරයක් දැරීමට සුදුසු නොවන බව ශ්‍රේෂ්ඨාධිකරණය අද(02) තීන්දු කළා. අගවිනිසුරු ඇතුළු පංච පුද්ගල විනිසුරු මඩුල්ලේ තීන්දුව, ප්‍රකාශයට පත් කළේ සිසිර ද ආබෲ , අනිල් ගුණරත්න ඇතුළු ත්‍රි පුද්ගල විනිසුරු මඩුල්ලක්. මිට පෙර මේ සම්බන්ධයෙන් අභියාචනාධිකරණය දුන් තීන්දුව අනුමත කරමින් මෙම තීන්දුව ලබා දුන්නා. ගීතා කුමාරසිංහ පාර්ලිමේන්තු මන්ත්‍රී ධුරයක් දැරිය නොහැකි බවට වන මෙම තීන්දුව වහාම පාර්ලිමේන්තු මහා ලේකම්ට දන්වන ලෙස ද  ශ්‍රේෂ්ඨාධිකරණය අධිකරණ ලේඛකාධිකාරීට නියෝග කළා. ශ්‍රී ලංකාව සහ ස්විට්සර්ලන්තයේ ද්විත්ව පුරවැසිභාවය දැරීම හේතුවෙන් ආණ්ඩුක්‍රම ව්‍යවස්ථාවේ විධිවිධානවලට අනුව පාර්ලිමේන්තු මන්ත්‍රී ධුරයක් දැරිය නොහැකි බවට අභියාචනාධිකරණය තීන්දු කරනු ලැබුවේ පසුගිය මැයි මස 3 වනදායි."}