{"Header": "අධ්‍යාපන ප්‍රතිපත්ති පිළිබඳ තීන්දු ගන්නේ ආණ්ඩුවයි", "Time": "Friday, 02 September 2016 - 13:13", "Url": "http://www.hirunews.lk/sinhala/142069/%E0%B6%85%E0%B6%B0%E0%B7%8A%E2%80%8D%E0%B6%BA%E0%B7%8F%E0%B6%B4%E0%B6%B1-%E0%B6%B4%E0%B7%8A%E2%80%8D%E0%B6%BB%E0%B6%AD%E0%B7%92%E0%B6%B4%E0%B6%AD%E0%B7%8A%E0%B6%AD%E0%B7%92-%E0%B6%B4%E0%B7%92%E0%B7%85%E0%B7%92%E0%B6%B6%E0%B6%B3-%E0%B6%AD%E0%B7%93%E0%B6%B1%E0%B7%8A%E0%B6%AF%E0%B7%94-%E0%B6%9C%E0%B6%B1%E0%B7%8A%E0%B6%B1%E0%B7%9A-%E0%B6%86%E0%B6%AB%E0%B7%8A%E0%B6%A9%E0%B7%94%E0%B7%80%E0%B6%BA%E0%B7%92", "Content": "අධ්‍යාපන ප්‍රතිපත්ති පිළිබඳව තීන්දු තීරණ ගත යුත්තේ ආණ්ඩුව මිස ශිෂ්‍යයන් නොවන බව උසස් අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල පවසනවා. ගල්ගමුව ප්‍රදේශයේ ඊයේ පැවති උත්සවයකට එක්වෙමින් අමාත්‍යවරයා මේ බව ප්‍රකාශ කළේ් මාලඹේ පෞද්ගලික වෛද්‍ය විද්‍යාලය අහෝසි කරන ලෙස ඉල්ලා අන්තර් විශ්වවිද්‍යාලයීය ශිෂ්‍ය බලමණ්ඩලය දියත් කළ පාගමන පිළිබඳවද සිහිපත් කරමින්. කෙසේ වෙතත්, ඊයේ (01) පැවති මාධ්‍ය සාකච්ඡාවකදී අන්තර් විශ්වවිද්‍යාලයීය ශිෂ්‍ය බලමණ්ඩලයේ කැඳවුම්කරු ලහිරු වීරසේකර කියා සිටියේ ශිෂ්‍යයන්ගේ ගැටලු විසඳීම සඳහා අවස්ථා කිහිපයකදී සාකච්ඡා ඉල්ලා සිටියද ඊට බලධාරීන් ඉඩ ලබානොදුන් බවයි."}