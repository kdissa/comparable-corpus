{"Header": "ඇෆ්ගනිස්ථානයේ තලෙයිබාන් කණ්ඩායම් අතර, සටන් විරාමයක්", "Time": "Saturday, 02 January 2016 - 15:04", "Url": "http://www.hirunews.lk/sinhala/123272/%E0%B6%87%E0%B7%86%E0%B7%8A%E0%B6%9C%E0%B6%B1%E0%B7%92%E0%B7%83%E0%B7%8A%E0%B6%AE%E0%B7%8F%E0%B6%B1%E0%B6%BA%E0%B7%9A-%E0%B6%AD%E0%B6%BD%E0%B7%99%E0%B6%BA%E0%B7%92%E0%B6%B6%E0%B7%8F%E0%B6%B1%E0%B7%8A-%E0%B6%9A%E0%B6%AB%E0%B7%8A%E0%B6%A9%E0%B7%8F%E0%B6%BA%E0%B6%B8%E0%B7%8A-%E0%B6%85%E0%B6%AD%E0%B6%BB-%E0%B7%83%E0%B6%A7%E0%B6%B1%E0%B7%8A-%E0%B7%80%E0%B7%92%E0%B6%BB%E0%B7%8F%E0%B6%B8%E0%B6%BA%E0%B6%9A%E0%B7%8A", "Content": "ඇෆ්ගනිස්ථානයේ තලෙයිබාන් සංවිධානයේ ප්‍රතිවාදී කණ්ඩායම් අතර ගැටුම් නතර කිරීමේ සටන් විරාමයක් ඇතිවී තිබෙන බව වාර්තා වනවා. කෙසේ නමුත්, තලෙයිබාන් සංවිධානයේ නව නායකයා ලෙස මුල්ලා අක්තාර් මන්සූර් පත් කිරීමෙන් පසු ඇති වී තිබෙන උණුුසුම් තත්ත්වය මෙතෙක් පහව ගොස් නැහැ. ඉස්ලාමීය අන්තවාදී තලෙයිබාන් සංවිධානයේ ආරම්භකයා වූ මුල්ලා මොහොමඞ්  ඕමාර් පසුගිය ජූලි මාසයේදී මියයාමෙන් පසුවයි නව නායකයා පත් කෙරුණේ. නායකත්වය පිළිබඳ ගැටලූ පැවතුණ ද පසුගිය වසර තුළදී තලෙයිබාන් සංවිධානය ඇෆ්ගනිස්ථානය තුළ උපක්‍රමීය ජයග්‍රහණ රැසක් අත්කර ගත්තා."}