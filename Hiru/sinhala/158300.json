{"Header": "අත්ලාන්තික් සයුරේ දැවැන්ත නෞකාවක් අතුරුදන්", "Time": "Sunday, 02 April 2017 - 8:16", "Url": "http://www.hirunews.lk/sinhala/158300/%E0%B6%85%E0%B6%AD%E0%B7%8A%E0%B6%BD%E0%B7%8F%E0%B6%B1%E0%B7%8A%E0%B6%AD%E0%B7%92%E0%B6%9A%E0%B7%8A-%E0%B7%83%E0%B6%BA%E0%B7%94%E0%B6%BB%E0%B7%9A-%E0%B6%AF%E0%B7%90%E0%B7%80%E0%B7%90%E0%B6%B1%E0%B7%8A%E0%B6%AD-%E0%B6%B1%E0%B7%9E%E0%B6%9A%E0%B7%8F%E0%B7%80%E0%B6%9A%E0%B7%8A-%E0%B6%85%E0%B6%AD%E0%B7%94%E0%B6%BB%E0%B7%94%E0%B6%AF%E0%B6%B1%E0%B7%8A", "Content": "අඩි 1024 ක් දිගැති දැවැන්ත වෙළඳ නෞකාවක් දකුණු අත්ලාන්තික් සාගරයේ අතුරුදන්වී තිබෙනවා. එහි සිටි කාර්ය මණ්ඩලයේ 24 දෙනා අතුරෙන් දෙදෙනෙකු ජීවිතාරක්ෂක බෝට්ටුවක සිටියදී උරුගුවේ නාවික හමුදාව විසින් බේරාගනු ලැබුවා. මෙහි පිලිපීන ජාතිකයන් 16 දෙනෙකු සහ දකුණු කොරියානු ජාතිකයන් 8 දෙනෙකු කාර්ය මණ්ඩලයේ සේවය කළ අතර බේරාගෙන ඇත්තේ පිලිපීන ජාතික නැවියන් දෙදෙනෙක්. ටොන් 260 000 ක් රැගෙන යා හැකි දකුණු කොරියානු සමාගමකට අයත් මෙම නෞකාව සෙවීමේ මෙහෙයුමට බ්‍රසීල සහ උරුගුවේ නාවික හමුදා එක්ව සිටිනවා. නෞකාව අතුරුදන්වීමට පෙර එහි නැවියෙකු හදිසි පණිවුඩයක් එවා තිබුණේ නෞකාව තුළට ජලය ගලාඑන බව පවසමින්."}