{"Header": "මෝදර ප්‍රදේශයේ මාර්ග කිහිපයක රථ වාහන ගමනාගමනයට සීමා", "Time": "Friday, 02 August 2019 - 14:33", "Url": "http://www.hirunews.lk/sinhala/221377/%E0%B6%B8%E0%B7%9D%E0%B6%AF%E0%B6%BB-%E0%B6%B4%E0%B7%8A%E2%80%8D%E0%B6%BB%E0%B6%AF%E0%B7%9A%E0%B7%81%E0%B6%BA%E0%B7%9A-%E0%B6%B8%E0%B7%8F%E0%B6%BB%E0%B7%8A%E0%B6%9C-%E0%B6%9A%E0%B7%92%E0%B7%84%E0%B7%92%E0%B6%B4%E0%B6%BA%E0%B6%9A-%E0%B6%BB%E0%B6%AE-%E0%B7%80%E0%B7%8F%E0%B7%84%E0%B6%B1-%E0%B6%9C%E0%B6%B8%E0%B6%B1%E0%B7%8F%E0%B6%9C%E0%B6%B8%E0%B6%B1%E0%B6%BA%E0%B6%A7-%E0%B7%83%E0%B7%93%E0%B6%B8%E0%B7%8F", "Content": "අද රාත්‍රී 10 සිට ලබන 5 වන දා අලූයම 5 දක්වා මෝදර - මුතුවැල්ල මාවත ශාන්ත ජේම්ස් හන්දියේ සිට ඩිලාසල් හන්දිය දක්වා වූ මාර්ගයේ රථ වාහන ගමනාගමනය සීමා කරන බව පොලීසිය පවසනවා. පොලිස් මාධ්‍ය ප්‍රකාශක කාර්යාලය සඳහන් කළේ ජල නළ එලීමේ කටයුත්තක් හේතුවෙන් එලෙස රථ වාහන ධාවනය සීමා කෙරෙන බවයි. එමෙන්ම, ලබන 9 වන දා රාත්‍රී 10 සිට 12 වන දා අලූයම 5 දක්වා සහ 16 වන දා රාත්‍රී 10 සිට 19 වන දා අලූයම 5 දක්වා ද එම මාර්ගයේ රථ වාහන ධාවනය සීමා කෙරෙන බවයි පොලිස් මාධ්‍ය ප්‍රකාශක කාර්යාලය නිවේදනය කළේ. මේ අතර, මෝදර වීදිය - මාදම්පිටිය හන්දියේ සිට රජමල්වත්ත පාර හන්දිය දක්වා වූ මාර්ගය ද ජල නළ එළීම හේතුවෙන් ලබන 2 වන ද රාත්‍රී 10 සිට 5 වන දා අලූයම 5 දක්වා සහ 9 වන දා රාත්‍රී 10 සිට 12 වන දා අලූයම 5 දක්වා රථ වාහන ධාවනය සීමා කෙරෙනු ඇති. මේ හේතුවෙන් විකල්ප මාර්ග භාවිත කරන ලෙස පොලීසිය රියදුරන්ගෙන් ඉල්ලීමක් කරනවා."}