{"Header": "මඩොල්සිමදී පියා පැදවූ රථයට යටවී කුඩා දියණිය මරුට", "Time": "Sunday, 02 July 2017 - 14:51", "Url": "http://www.hirunews.lk/sinhala/164910/%E0%B6%B8%E0%B6%A9%E0%B7%9C%E0%B6%BD%E0%B7%8A%E0%B7%83%E0%B7%92%E0%B6%B8%E0%B6%AF%E0%B7%93-%E0%B6%B4%E0%B7%92%E0%B6%BA%E0%B7%8F-%E0%B6%B4%E0%B7%90%E0%B6%AF%E0%B7%80%E0%B7%96-%E0%B6%BB%E0%B6%AE%E0%B6%BA%E0%B6%A7-%E0%B6%BA%E0%B6%A7%E0%B7%80%E0%B7%93-%E0%B6%9A%E0%B7%94%E0%B6%A9%E0%B7%8F-%E0%B6%AF%E0%B7%92%E0%B6%BA%E0%B6%AB%E0%B7%92%E0%B6%BA-%E0%B6%B8%E0%B6%BB%E0%B7%94%E0%B6%A7", "Content": "මඩොල්සිම - අමුණුදෝව වතුයායේදී පියා විසින් පදවන ලද ලොරි  රථයට යටවීමෙන් කුඩා දැරියක් ජීවිතක්ෂයට පත්වී තිබෙනවා. පියා තේ දළු ප්‍රවාහනය කර සිය ලොරි රථයෙන් නැවත නිවසට පැමිණෙමින් සිටියදී කුඩා දියණිය ලොරි රථය ඉදිරියට පැමිණ ඇති බව සඳහන්. එහිදී දැරිය රථයට යටවී මියගොස් ඇති බවයි පොලිසිය සඳහන් කළේ. ඊයේ සිදුවූ මෙම අනතුරින් මියගොස් ඇත්තේ අවුරුදු දෙකහමාරක් වයසැති කුඩා දැරියක්. මේ අතර වත්තේගම - මාතලේ මාර්ගයේ යටවර ප්‍රදේශයේදීද ලොරි රථයක පිටුපස ගමන් කරමින් සිටි දෙහැවිරිදි කුඩා දැරියක් රථයෙන් බිමට වැටීමෙන් ඊයේ පස්වරුවේ මියගොස් තිබුණා."}