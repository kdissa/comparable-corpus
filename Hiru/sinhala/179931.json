{"Header": "උතුරු කොරියාවේ සහ දකුණු කොරියාවේ උණුසුම නැති කරන්න ආරාධනයක්", "Time": "Tuesday, 02 January 2018 - 12:50", "Url": "http://www.hirunews.lk/sinhala/179931/%E0%B6%8B%E0%B6%AD%E0%B7%94%E0%B6%BB%E0%B7%94-%E0%B6%9A%E0%B7%9C%E0%B6%BB%E0%B7%92%E0%B6%BA%E0%B7%8F%E0%B7%80%E0%B7%9A-%E0%B7%83%E0%B7%84-%E0%B6%AF%E0%B6%9A%E0%B7%94%E0%B6%AB%E0%B7%94-%E0%B6%8B%E0%B6%AB%E0%B7%94%E0%B7%83%E0%B7%94%E0%B6%B8-%E0%B6%B1%E0%B7%90%E0%B6%AD%E0%B7%92-%E0%B6%9A%E0%B6%BB%E0%B6%B1%E0%B7%8A%E0%B6%B1-%E0%B6%86%E0%B6%BB%E0%B7%8F%E0%B6%B0%E0%B6%B1%E0%B6%BA%E0%B6%9A%E0%B7%8A", "Content": "දකුණු කොරියාවෙන්, උතුරු කොරියාවට ආරාධනාවක් මේ වසරේ දකුණු කොරියාවේ පැවැත්වෙන ශීත ඍතු ඔලිම්පික් උළෙල සදහා සහභාගි වීම පිළිබද සාකච්ඡා කිරීමට දකුණු කොරියාව, උතුරු කොරියාවට ඇරයුම් කර තිබෙනවා. එම සාකච්ඡා ජනවාරි 9 වනදා පැවැත්විය හැකි බවයි දකුණු කොරියානු ඒකාබද්ධතා අමාත්‍ය චෝ-මියොං-ගියොං දැනුම්දී ඇත්තේ. දකුණු කොරියාවේ පියොංචැං හි පැවැත්වෙන ශීත ඍතු ඔලිම්පික් උළෙල සදහා තම ක්‍රිඩක කණ්ඩායමක් සහභාගි කරවීම පිළිබද අවධානය යොමුවී ඇති බව උතුරු කොරියානු නායක කිම්ජොං අන් ප්‍රකාශ කළා. එය දෙරට අතර, උණුසුම් වාතාවරණය සමනය කිරීමේ අවස්ථාවක් ලෙස සලකා කටයුතු කරන බව දකුණු කොරියානු අමාත්‍යවරයා වැඩිදුරටත් සදහන් කළා. අදාළ සාකච්ඡා දෙරට අතර දේශසීමාවේ පිහිටි සටන් විරාම ගම්මානයේ පැවැත්විය හැකි බවට ඔහු යෝජනා කර තිබෙනවා."}