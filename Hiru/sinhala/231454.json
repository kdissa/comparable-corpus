{"Header": "පොහොර සඳහා බිලියන 2ක් මුදා හරින්නැයි අගමැතිගෙන් උපදෙස්", "Time": "Thursday, 02 January 2020 - 18:36", "Url": "http://www.hirunews.lk/sinhala/231454/%E0%B6%B4%E0%B7%9C%E0%B7%84%E0%B7%9C%E0%B6%BB-%E0%B7%83%E0%B6%B3%E0%B7%84%E0%B7%8F-%E0%B6%B6%E0%B7%92%E0%B6%BD%E0%B7%92%E0%B6%BA%E0%B6%B1-2%E0%B6%9A%E0%B7%8A-%E0%B6%B8%E0%B7%94%E0%B6%AF%E0%B7%8F-%E0%B7%84%E0%B6%BB%E0%B7%92%E0%B6%B1%E0%B7%8A%E0%B6%B1%E0%B7%90%E0%B6%BA%E0%B7%92-%E0%B6%85%E0%B6%9C%E0%B6%B8%E0%B7%90%E0%B6%AD%E0%B7%92%E0%B6%9C%E0%B7%99%E0%B6%B1%E0%B7%8A-%E0%B6%8B%E0%B6%B4%E0%B6%AF%E0%B7%99%E0%B7%83%E0%B7%8A", "Content": "මතුව ඇති පොහොර හිඟයට පිලියමක් ලෙස පොහොර ආනයනය කිරීම ඳහා රජයේ පොහොර සමාගම් වෙත රුපියල් බිලියන 2ක මුදලක් කඩිනමින් මුදා හරින බව අග්‍රාමාත්‍ය මහින්ද රාජපක්ෂ ප්‍රකාශ කර තිබෙනවා. ජනාධිපති කාර්යාලයේ අද පැවති ආණ්ඩු පක්ෂ පාර්ලිමේන්තු කණ්ඩායම් රැස්වීමේදී අග්‍රාමාත්‍යවරයා මේ බව සඳහන් කළ බවයි පාර්ලිමේන්තු මන්ත්‍රී චන්දිම වීරක්කොඩි සඳහන් කළේ. පසුගිය කාලසීමාවේ සිට මේ දක්වා පොහොර ආනයනය කරන සමාගම් වලට රුපියල් බිලියන 6ක හිඟ මුදලක් ගෙවීමට සිදුව තිබෙනවා. ඒ හේතුවෙන් ඇතැම් සමාගම් මෙරටට පොහොර ආනයනය කිරීම සීමා කර ඇති බවයි වාර්තා වන්නේ. වසරකට වී වගාව සඳහා පොහොර මෙටි‍්‍රක් ටොන් ලක්ෂ 4ක් මෙරටට ආනයනය කරන අතර, අතිරේක බෝග වගාවන් සඳහා ආනයනය කරන පොහොර මෙටි‍්‍රක් ටොන් සංඛ්‍යාව තුන් ලක්ෂ 85,000ක්."}