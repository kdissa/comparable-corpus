{"Header": "පෞරාණික කාසි තොගයක් ගුවන් තොටුපළ රේගු භාරයට.", "Time": "Wednesday, 02 January 2013 - 8:15", "Url": "http://www.hirunews.lk/sinhala/50649/%E0%B6%B4%E0%B7%9E%E0%B6%BB%E0%B7%8F%E0%B6%AB%E0%B7%92%E0%B6%9A-%E0%B6%9A%E0%B7%8F%E0%B7%83%E0%B7%92-%E0%B6%AD%E0%B7%9C%E0%B6%9C%E0%B6%BA%E0%B6%9A%E0%B7%8A-%E0%B6%9C%E0%B7%94%E0%B7%80%E0%B6%B1%E0%B7%8A-%E0%B6%AD%E0%B7%9C%E0%B6%A7%E0%B7%94%E0%B6%B4%E0%B7%85-%E0%B6%BB%E0%B7%9A%E0%B6%9C%E0%B7%94-%E0%B6%B7%E0%B7%8F%E0%B6%BB%E0%B6%BA%E0%B6%A7", "Content": "පෞරාණික වටිනාකමිකින් යුත් කාසි තොගයක් ශ්‍රී ලංකාවෙන් රැගෙන යාමට උත්සාහ කළ සිරියානු ජාතිකයෙකු ඒවා යළි ගුවන් තොටුපළ රේගුව වෙත භාර දී තිබෙනවා. අද (02) අලූයම සිය රට යාමට ගුවන් තොටුපළ වෙත පැමිණි මෙම පුද්ගලයා ප්‍රකාශ කර ඇත්තේ තමා විනෝදය සඳහා පෞරාණික කාසි එකතු කරන්නෙකු බවයි. ඔහු ළඟ කාසි 200කට ආසන්න සංඛ්‍යාවක් පැවැති අතර මේවා විදේශ රටකට ගෙන යා හැකි ද යන්න පිළිබදව ගුවන් තොටුපළ රේගුවෙන් විමසීමක් කර තිබෙනවා. පෞරාණික කාසි ශ්‍රී ලංකාවෙන් පිටතට ගෙන යා නොහැකි බව රේගුව ප්‍රකාශ කිරීමෙන් පසු ඔහු එම කාසි රේගුව වෙත භාර දී ඇති බව සඳහන්. කෙසේ වෙතත් මේ සම්බන්ධයෙන් පුරාවිද්‍යා දෙපාර්තමේන්තුව සහ රේගුව එක්ව පරීක්ෂණ ආරම්භ කර තිබෙනවා."}