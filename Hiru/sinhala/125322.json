{"Header": "මාතලේ තවත් වැටලීමක්", "Time": "Tuesday, 02 February 2016 - 19:00", "Url": "http://www.hirunews.lk/sinhala/125322/%E0%B6%B8%E0%B7%8F%E0%B6%AD%E0%B6%BD%E0%B7%9A-%E0%B6%AD%E0%B7%80%E0%B6%AD%E0%B7%8A-%E0%B7%80%E0%B7%90%E0%B6%A7%E0%B6%BD%E0%B7%93%E0%B6%B8%E0%B6%9A%E0%B7%8A", "Content": "මාතලේ - නවරත්නගොඩ - ශ්‍රී පඤ්ඤාරාම විද්‍යාලයේ විදුහල්පතිනිය මාරු කර යවන ලෙස පවසමින් එම පාසලේ දෙමව්පියන් පිරිසක් මාතලේ කලාප අධ්‍යාපන කලාපය අද වටලනු ලැබුවා. එහිදී දෙමව්පියන් ප්‍රකාශ කළේ විදුහල්පතිනියගේ ක්‍රියාකලාපය නිසා පාසල් සිසුන්ගේ විනය පිරිහී  ඇති බවයි. අප මේ සම්බන්ධයෙන් කළ විමසීමකදී මාතලේ කලාප අධ්‍යාපන අධ්‍යක්‍ෂ මහින්ද එස්. යාපා ප්‍රකාශ කළේ පාසලෙන් මාරුකර යැවූ ගුරුවරයෙකුගේ අවශ්‍යතා මත දෙමව්පියන් අනවශ්‍ය ලෙස මෙවැනි විරෝධතාවල නිරතවන බවයි."}