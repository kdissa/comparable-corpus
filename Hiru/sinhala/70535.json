{"Header": "උඩරට මාර්ගයේ දුම්රිය ප්‍රමාදයක්.", "Time": "Saturday, 02 November 2013 - 9:24", "Url": "http://www.hirunews.lk/sinhala/70535/%E0%B6%8B%E0%B6%A9%E0%B6%BB%E0%B6%A7-%E0%B6%B8%E0%B7%8F%E0%B6%BB%E0%B7%8A%E0%B6%9C%E0%B6%BA%E0%B7%9A-%E0%B6%AF%E0%B7%94%E0%B6%B8%E0%B7%8A%E0%B6%BB%E0%B7%92%E0%B6%BA-%E0%B6%B4%E0%B7%8A%E2%80%8D%E0%B6%BB%E0%B6%B8%E0%B7%8F%E0%B6%AF%E0%B6%BA%E0%B6%9A%E0%B7%8A", "Content": "භාණ්ඩ ප්‍රවාහන දුම්රියක එන්ජිමක ඇති වූ දෝෂයක් හේතුවෙන් මහනුවර සහ රඹුක්කන අතර දුම්රිය ධාවන කටයුතුවල අද (02) ප්‍රමාදයක් සිදුවුණා. මේ හේතුවෙන් මහනුවරින් පිටත් වූ නගරාන්තර සීග්‍රගාමී දුම්රිය ඉහළ කෝට්ටේ දුම්රිය ස්ථානයේ නවතා තැබීමට සිදුවූ බවයි දුම්රිය පාලක මැදිරිය සඳහන් කළේ. මේ වන විට භාණ්ඩ ප්‍රවාහන දුම්රියේ දෝෂය යථා තත්ත්වයට පත් කර ඇති අතර දුම්රිය ගමනාගමනයට පැවැති බාධාව ඉවත් වී ඇති බව දුම්රිය පාලක මැදිරිය වැඩිදුරටත් කියා සිටියා."}