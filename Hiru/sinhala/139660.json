{"Header": "පමාවූ උසස් පෙළ විභාග ශාලාධිපතිට දඩුවම්", "Time": "Tuesday, 02 August 2016 - 18:06", "Url": "http://www.hirunews.lk/sinhala/139660/%E0%B6%B4%E0%B6%B8%E0%B7%8F%E0%B7%80%E0%B7%96-%E0%B6%8B%E0%B7%83%E0%B7%83%E0%B7%8A-%E0%B6%B4%E0%B7%99%E0%B7%85-%E0%B7%80%E0%B7%92%E0%B6%B7%E0%B7%8F%E0%B6%9C-%E0%B7%81%E0%B7%8F%E0%B6%BD%E0%B7%8F%E0%B6%B0%E0%B7%92%E0%B6%B4%E0%B6%AD%E0%B7%92%E0%B6%A7-%E0%B6%AF%E0%B6%A9%E0%B7%94%E0%B7%80%E0%B6%B8%E0%B7%8A", "Content": "ප්‍රමාද වී උසස් පෙළ විභාගයේ රාජකාරියට වාර්තා කළ කැළණිය - හේනේගම මධ්‍ය මහා විද්‍යාලයේ විභාග ශාලාධිපතිවරයා එම තනතුරෙන් ඉවත් කර තිබෙනවා. උසස් පෙළ විභාගය අද ආරම්භ වූ අතර, ඔහු ප්‍රමාද වී පැමිණිම හේතුවෙන් සංයුක්ත ගණිතය පළමු ප්‍රශ්න පත්‍රය අදාළ විභාග මධ්‍යස්ථානයේ සිසුන්ට ලබාදීමට සිදුවුණේ පැයක ප්‍රමාදයකින් පසුවයි. ඒ අනුව 8.30ට ආරම්භ වීමට නියමිතව තිබූ විභාගය 9.30 ට  ආරම්භ වූ අතර, සිසුන්ට නියමිත කාලය ලබාදීමට විභාග කොමසාරිස් ජනරාල් ඩබ්.එම්.එන්.ජේ. පුෂ්පකුමාර පියවර ගත්තා. අද දිවයිනේ විභාග මධ්‍යස්ථාන 2204කදී ආරම්භ වූ උසස් පෙළ විභාගය සදහා අයදුම්කරුවන් තුන් ලක්ෂ පහලොස්දහස් හයසිය පස් දෙනෙකු පෙනී සිටිනවා. ඉන් දෙලක්ෂ හතලිස්දහස් නවසිය අනූ එක් දෙනෙකු පාසල් අයදුම්කරුවන්. විභාග කොමසාරිස් ජනරාල් ඩබ්ලිව්.එම්.එන්.ජේ.පුෂ්පකුමාර මහතා දැනුම් දී තිබුණේ පෙරවරු 8. 30ට විභාග කටයුතු ආරම්භ කිරීමට නියමිත බැවින් අයදුම්කරුවන් උදැසන 8ග00ට පෙර විභාග මධ්‍යස්ථාන වෙත පැමිණිය යුතු බවයි."}