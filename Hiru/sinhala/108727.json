{"Header": "විකල්ප කණ්ඩායම හිටපු නායක  ගැන කතා කරයි", "Time": "Saturday, 02 May 2015 - 20:41", "Url": "http://www.hirunews.lk/sinhala/108727/%E0%B7%80%E0%B7%92%E0%B6%9A%E0%B6%BD%E0%B7%8A%E0%B6%B4-%E0%B6%9A%E0%B6%AB%E0%B7%8A%E0%B6%A9%E0%B7%8F%E0%B6%BA%E0%B6%B8-%E0%B7%84%E0%B7%92%E0%B6%A7%E0%B6%B4%E0%B7%94-%E0%B6%B1%E0%B7%8F%E0%B6%BA%E0%B6%9A-%E0%B6%9C%E0%B7%90%E0%B6%B1-%E0%B6%9A%E0%B6%AD%E0%B7%8F-%E0%B6%9A%E0%B6%BB%E0%B6%BA%E0%B7%92", "Content": "ජනතා විමුක්ති පෙරමුණේ විකල්ප කණ්ඩායම අද (02) කොළඹදී මාධ්‍ය හමුවක් කැඳවමින් එම පෙරමුණෙන් ඉවත් වූ, හිටපු නායක සෝමවංශ අමරසිංහ සම්බන්ධයෙන් අදහස් පළ කළා. එහිදී අදහස් දැක්වූ ජනතා විමුක්ති පෙරමුණේ විකල්ප කණ්ඩායමේ කැඳවුම්කරු අනුරුද්ධ පොල්ගම්පල සඳහන් කළේ හිටපු නායකයාට නිසි තැන ලබාදීමට පක්ෂය කටයුතු කළ යුතු බවයි. ජනතා විමුක්ති පෙරමුණේ හිටපු නායක සෝමවංශ අමරසිංහ පසුගිය  මස 16 වැනිදා පක්ෂයෙන් ඉවත්වීමට තීරණය කළා. ඒ සම්බන්ධයෙන් තමන් පක්ෂයට ද දැනුම්දුන් බවයි ඔහු සඳහන් කළේ. මේ අතර, හිටපු නායක සෝ්මවංශ අමරසිංහ නිදහස් චතුරශ්‍රයේ ඊයේ (01) උපවාසයක් ද ආරම්භ කළා. පසුගිය ජනවාරි 9 වනදා අළුයම සිදුවූ බව කියන කුමන්ත්‍රණය සම්බන්ධයෙන් නීතිමය පියවර ගන්නා ලෙස ඔහු ඉල්ලා සිටිමිනුයි  උපවාසය ආරම්භ කළේ. පසුගිය ජනාධිපතිවරණයට පසුදා උදෑසන සිදුවූ බව කියන කුමන්ත්‍රණ සම්බන්ධයෙන් සිය පක්ෂයද හඬක් නැගීමට අපොහොසත් වූ බවයි ඔහු උපවාසයට එක්වෙමින් වැඩිදුරටත් සඳහන් කළේ. කෙසේ වෙතත්, ඔහු එම උපවාසය ඊයේ පස්වරු 6 ට පමණ අත්හැරීමට තීරණය කළා."}