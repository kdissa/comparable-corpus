{"Header": "ජපන් මිත්‍රත්ව පාළම අසලදී මොටර් රථයක් දියවන්නා ඔයට වැටෙයි", "Time": "Friday, 02 September 2016 - 14:34", "Url": "http://www.hirunews.lk/sinhala/142073/%E0%B6%A2%E0%B6%B4%E0%B6%B1%E0%B7%8A-%E0%B6%B8%E0%B7%92%E0%B6%AD%E0%B7%8A%E2%80%8D%E0%B6%BB%E0%B6%AD%E0%B7%8A%E0%B7%80-%E0%B6%B4%E0%B7%8F%E0%B7%85%E0%B6%B8-%E0%B6%85%E0%B7%83%E0%B6%BD%E0%B6%AF%E0%B7%93-%E0%B6%B8%E0%B7%9C%E0%B6%A7%E0%B6%BB%E0%B7%8A-%E0%B6%BB%E0%B6%AE%E0%B6%BA%E0%B6%9A%E0%B7%8A-%E0%B6%AF%E0%B7%92%E0%B6%BA%E0%B7%80%E0%B6%B1%E0%B7%8A%E0%B6%B1%E0%B7%8F-%E0%B6%94%E0%B6%BA%E0%B6%A7-%E0%B7%80%E0%B7%90%E0%B6%A7%E0%B7%99%E0%B6%BA%E0%B7%92", "Content": "තලවතුගොඩ ජපන් මිත්‍රත්ව පාළම අසලදී පසුගියදා මෝටර් රථයක් දියවන්නා ඔයට වැටීමෙන් අනතුරක් සිදු වූවා. රියදුරුට රථයේ වේගය පාලනය කරගත නොහැකි වීම හේතුවෙන් අනතුර සිදුව ඇති බවටයි අනාවරණය වූයේ. කෙසේ වෙතත් මෝටර් රථය  දියවන්නා ඔයට වැටෙන අවස්ථාවේ ඒ අසල ශරීර සුවතා මන්තීරුවේ ගමන් කරමින් සිටි දෙදෙනෙකු වහාම ඔයට පැන රියදුරුගේ දිවි බේරාගෙන තිබෙනවා. අනතුර හේතුවෙන් රියදුරුට කිසිදු හානියක් සිදු නොවූ අතර මෝටර් රථයට දැඩි හානි සිදුව ඇති බවටයි වාර්තා වන්නේ. අනතුරට ලක් වූ මෝටර් රථය පසුව ඔයෙන් ගොඩට ගනු ලැබුවා. ගොඩට ගනු ලැබූ අවස්ථාවේද තවත් අනතුරක් සිදුවන්නට ගියමුත් රැස්ව සිටි පිරිසගේ විමසිල්ල හේතුවෙන් එම අනතුර වැළකී ගියේ මේ අයුරින්."}