{"Header": "ප්‍රදේශ කිහිපයකට මිලිමීටර් 100 ඉක්මවු තද වැසි", "Time": "Friday, 02 June 2017 - 6:26", "Url": "http://www.hirunews.lk/sinhala/162639/%E0%B6%B4%E0%B7%8A%E2%80%8D%E0%B6%BB%E0%B6%AF%E0%B7%9A%E0%B7%81-%E0%B6%9A%E0%B7%92%E0%B7%84%E0%B7%92%E0%B6%B4%E0%B6%BA%E0%B6%9A%E0%B6%A7-%E0%B6%B8%E0%B7%92%E0%B6%BD%E0%B7%92%E0%B6%B8%E0%B7%93%E0%B6%A7%E0%B6%BB%E0%B7%8A-100-%E0%B6%89%E0%B6%9A%E0%B7%8A%E0%B6%B8%E0%B7%80%E0%B7%94-%E0%B6%AD%E0%B6%AF-%E0%B7%80%E0%B7%90%E0%B7%83%E0%B7%92", "Content": "කොළඹ / කලුතර / ගම්පහ / රත්නපුර / කුරුණෑගල සහ කෑගල්ල දිස්ත්‍රික්කවල අද දිනයේ මිලිමිටර් 100 ක පමණ තද වැසි ඇතිවන බව කාලගුණ විද්‍යා දෙපාර්තමේන්තුව පවසනවා. බස්නාහිර / සබරගමුව / දකුණ / මධ්‍යම සහ වයඹ පළාත්වල ද විටින් විට වැසි ඇති වන බවයි දෙපාර්තමේන්තුව නිවේදනය කළේ. එමෙන්ම අද දිනයේ දිවයිනේ නිරිතදිග ප්‍රදේශවල වැසි තත්වයේ තරමක වර්ධනයක් ද බලාපොරොත්තු වනවා. නැගෙනහිර / ඌව / උතුරු මැද පළාත්වලත් වව්නියාව දිස්ත්‍රික්කයේත් විශේෂයෙන් සවස් කාලයේදී වැසි හෝ ගිගුරුම් සහිත වැසි ඇති වනවා. වැසි ඇතිවන අවස්ථාවලදී දිවයින හරහා විටින් විට හමන පැයට කිලෝමීටර් 50 දක්වා සාමාන්‍යයෙන් තද සුළං ද ඇතිවන බවයි කාලගුණ විද්‍යා දෙපාර්තමේන්තුව කියාසිටියේ. මන්නාරම සිට කොළඹ / ගාල්ල සහ හම්බන්තොට හරහා පොතුවිල් දක්වා වන මුහුදු ප්‍රදේශවල සුළගේ වේගය පැයට කිලෝමීටර් 60 දක්වා වැඩිවිය හැකි බැවින් එම මුහුදු ප්‍රදේශ විටින් විට ඉතා රලු විය හැකියි. දිවයින වටා වන සෙසු මුහුදු ප්‍රදේශවල සුළගේ වේගය පැයට කිලෝමීටර් 50 දක්වා වැඩිවිය හැකි බැවින් එම මුහුදු ප්‍රදේශ විටින් විට රලු විය හැකියි. මේ පිළිබඳ සැලකිලිමත් වන ලෙසටයි ධීවර සහ නාවික ප්‍රජාවගෙන් කාලගුණ විද්‍යා දෙපාර්තමේන්තුව ඉල්ලා සිටින්නේ."}