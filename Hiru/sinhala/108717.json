{"Header": "ඇමෙරිකා ප්‍රහාරවලින් සිරියාවේ 17 ක් මරුට", "Time": "Saturday, 02 May 2015 - 17:22", "Url": "http://www.hirunews.lk/sinhala/108717/%E0%B6%87%E0%B6%B8%E0%B7%99%E0%B6%BB%E0%B7%92%E0%B6%9A%E0%B7%8F-%E0%B6%B4%E0%B7%8A%E2%80%8D%E0%B6%BB%E0%B7%84%E0%B7%8F%E0%B6%BB%E0%B7%80%E0%B6%BD%E0%B7%92%E0%B6%B1%E0%B7%8A-%E0%B7%83%E0%B7%92%E0%B6%BB%E0%B7%92%E0%B6%BA%E0%B7%8F%E0%B7%80%E0%B7%9A-17-%E0%B6%9A%E0%B7%8A-%E0%B6%B8%E0%B6%BB%E0%B7%94%E0%B6%A7", "Content": "සිරියාවේ - ඇලප්පෝ ප්‍රදේශයට ඇමෙරිකාව ප්‍රමුඛ සන්ධානය ඊයේ (01) එල්ල කළ ගුවන් ප්‍රහාරවලින් සිවිල් වැසියන් 17 දෙනෙකු ජීවිතක්ෂයට පත්වී ඇති බව නිරීක්ෂණ සංවිධාන පවසනවා. ඒ අතර, කුඩා ළමයින් දෙදෙනෙකු ද සිටින බව සඳහන්. සිරියාවේ ක්‍රියාත්මක අයි.එස් ඇතුළු  ජිහාඞ් සන්නද්ධ කණ්ඩායම්වලට එරෙහිව ඇමෙරිකානු සන්ධානය අඛන්ඩව ගුවන් ප්‍රහාර එල්ල කරනු ලබනවා. ලන්ඩනයේ සිට ක්‍රියාත්මක  සිරියානු මානව හිමිකම් නිරීක්ෂණ මධ්‍යස්ථානය ප්‍රකාශ කළේ ඊයේ එල්ල කළ ගුවන් ප්‍රහාරයකදී යුප්‍රෙටීස් ගංගාව අසබඩ ගම්මානයකට බෝම්බ පතිත වීමෙන් මෙම ජීවිත හානි සිදුව ඇති බවයි."}