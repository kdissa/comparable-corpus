{"Header": "ආනයනික අර්තාපල් සහ බඩ ඉරිඟු බදු ඉහළට", "Time": "Saturday, 02 February 2019 - 17:55", "Url": "http://www.hirunews.lk/sinhala/209589/%E0%B6%86%E0%B6%B1%E0%B6%BA%E0%B6%B1%E0%B7%92%E0%B6%9A-%E0%B6%85%E0%B6%BB%E0%B7%8A%E0%B6%AD%E0%B7%8F%E0%B6%B4%E0%B6%BD%E0%B7%8A-%E0%B7%83%E0%B7%84-%E0%B6%B6%E0%B6%A9-%E0%B6%89%E0%B6%BB%E0%B7%92%E0%B6%9F%E0%B7%94-%E0%B6%B6%E0%B6%AF%E0%B7%94-%E0%B6%89%E0%B7%84%E0%B7%85%E0%B6%A7", "Content": "ආනයනික අර්තාපල් කිලෝවක් සඳහා පැවති බදු මුදල රුපියල් 30 කින් ඉහළ නංවා තිබෙනවා. එමෙන්ම ආනයනික බඩ ඉරිඟු බද්ද ද රුපියල් 10 කින් ඉහළ දැමූ බවයි කෘෂිකර්ම අමාත්‍ය පී හැරිසන් කියාසිටියේ. මේ අතර ඊයේ සේනා දළඹුවා මර්දනය කිරීම පිළිබඳ ජනාධිපති කාර්ය සාධක බලකාය රැස්වූ අවස්ථාවේදී අමාත්‍යවරයා සඳහන් කළේ බඩ ඉරිඟු කිලෝග්‍රෑමයක් රුපියල් 45 ට වඩා අඩු මුදලකට කිසිසේත් තොග වෙළෙන්දන්ට ලබා නොදෙන ලෙසයි. සේනා දළඹුවා මර්ධනය කිරීම සම්බන්ධයෙන් විමර්ශනය කිරීමට ජනාධිපති මෛත්‍රීපාල සිරිසේන මහතා විසින් පත් කළ කාර්ය සාධක බලකාය ඊයේ පෙරවරු 9ග00 ට කෘෂිකර්ම අමාත්‍යංශයේදී රුස්වුණා. ඊට කෘෂි කර්ම අමාත්‍ය පී. හැරිසන්, වැවිලි කර්මාන්ත අමාත්‍ය නවීන් දිසානායක සහ මහවැලි සංවර්ධන සහ පරිසර රාජ්‍ය අමාත්‍ය අජිත් මාන්නප්පෙරුම යන මහත්වරුන් එක්ව සිටියා. එහිදී කෘෂිකර්ම අමාත්‍යවරයා හා පළාත් සහ දිස්ත්‍රික් කෘෂි නිලධාරීන් අතර  විශේෂ සාකච්ඡාවක් පැවති අතර නිළධාරීන් එහිදී ගොවීන් මුහුණ දෙන ගැටළු ඉදිරිපත් කළා."}