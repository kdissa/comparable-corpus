{"Header": "යාපනයේ පිපිරීමකින් යුද හමුදා සෙබළෙකු මරුට", "Time": "Sunday, 02 June 2019 - 8:01", "Url": "http://www.hirunews.lk/sinhala/217551/%E0%B6%BA%E0%B7%8F%E0%B6%B4%E0%B6%B1%E0%B6%BA%E0%B7%9A-%E0%B6%B4%E0%B7%92%E0%B6%B4%E0%B7%92%E0%B6%BB%E0%B7%93%E0%B6%B8%E0%B6%9A%E0%B7%92%E0%B6%B1%E0%B7%8A-%E0%B6%BA%E0%B7%94%E0%B6%AF-%E0%B7%84%E0%B6%B8%E0%B7%94%E0%B6%AF%E0%B7%8F-%E0%B7%83%E0%B7%99%E0%B6%B6%E0%B7%85%E0%B7%99%E0%B6%9A%E0%B7%94-%E0%B6%B8%E0%B6%BB%E0%B7%94%E0%B6%A7", "Content": "යාපනය - පලාලි ප්‍රදේශයේදී සිදුවූ පිපිරීමකින් යුද හමුදා සාමාජිකයෙකු ජීවිතක්ෂයට පත්ව තිබෙනවා. ඊයේ පස්වරුවේ මෙම පිපිරීම සිදුව ඇති අතර, එහිදී තවත් යුද හමුදා සාමාජිකයින් දෙදෙනෙකු තුවාල ලබා ඇති බව සදහන්. පලාලි යුද හමුදා කඳවුර ආසන්නයේ කිසියම් කාර්යයක නිරතව සිටියදී මෙම සෙබළුන් පිරිස මෙම අනතුරට ලක්ව ඇති බවයි හමුදා ප්‍රකාශක, බ්‍රිගේඩියර් සුමිත් අතපත්තු කියා සිටියේ. යුද සමයේ භාවිත කළ කිසියම් පුපුරණ ද්‍රව්‍යයක ආධාරකයක් යුද හමුදා සාමාජිකයෙකුගේ පාදයේ පැටලීමෙන් පිපිරීම සිදුව ඇති අතර, පුපුරා ගියේ කුමක්ද යන්න නිශ්චිතව හඳුනාගෙන නොමැති බවයි ඔහු වැඩිදුරටත් සඳහන් කළේ."}