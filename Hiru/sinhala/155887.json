{"Header": "නිදහස් පක්ෂ විධායක සභා සහ සමස්ත ලංකා කාරක සභා රැස්වීම් අවසන් වෙයි", "Time": "Thursday, 02 March 2017 - 19:21", "Url": "http://www.hirunews.lk/sinhala/155887/%E0%B6%B1%E0%B7%92%E0%B6%AF%E0%B7%84%E0%B7%83%E0%B7%8A-%E0%B6%B4%E0%B6%9A%E0%B7%8A%E0%B7%82-%E0%B7%80%E0%B7%92%E0%B6%B0%E0%B7%8F%E0%B6%BA%E0%B6%9A-%E0%B7%83%E0%B6%B7%E0%B7%8F-%E0%B7%83%E0%B7%84-%E0%B7%83%E0%B6%B8%E0%B7%83%E0%B7%8A%E0%B6%AD-%E0%B6%BD%E0%B6%82%E0%B6%9A%E0%B7%8F-%E0%B6%9A%E0%B7%8F%E0%B6%BB%E0%B6%9A-%E0%B6%BB%E0%B7%90%E0%B7%83%E0%B7%8A%E0%B7%80%E0%B7%93%E0%B6%B8%E0%B7%8A-%E0%B6%85%E0%B7%80%E0%B7%83%E0%B6%B1%E0%B7%8A-%E0%B7%80%E0%B7%99%E0%B6%BA%E0%B7%92", "Content": "ජනාධිපති මෛත්‍රීපාල සිරිසේනගේ ප්‍රධානත්වයෙන් රැස්වූ ශ්‍රී ලංකා නිදහස් පක්ෂයේ විධායක කාරක සභාව සහ සමස්ත ලංකා කාරක සභාව මේ වනවිට අවසන් වී තිබෙනවා. කොළඹ පදනම් ආයතනයේදී අද (02) පස්වරුවේ මෙම සැසිය ආරම්භ වුණා. එහි මධ්‍යම කාරක සභාව අද (02) පෙරවරුවේ රැස්වුණා. ඊට එම පක්ෂයේ මධ්‍යම කාරක සභාව ල සමස්ත ලංකා කාරක සභාව සහ විධායක සභාවේ නියෝජිතයින් එක්ව සිටියා. මෙලෙස පක්ෂ කාරක සභා 3ක් එක දිනකදී රැස්වීම එම පක්ෂ ඉතිහාසයේ ප්‍රථම වරට සිදුවන්නක්. කෙසේවෙතත් ඒකාබද්ධ විපක්ෂය නියෝජනය කරන ශ්‍රී ලංකා නිදහස් පක්ෂයේ මංත්‍රීවරුන් මෙම රැස්වීම වර්ජනය කළා. මේ අතර, ජාතික නිදහස් පෙරමුණට පාර්ලිමේන්තුව තුළ ස්වාධීන වීමට අවශ්‍ය නම් එම පෙරමුණේ සාමාජිකයින් වෙන් වෙන් වශයෙන් අදාළ ඉල්ලීම් ලිඛිතව භාරදිය යුතු බව සන්ධාන මහ ලේකම්, අමාත්‍ය මහින්ද අමරවීර ප්‍රකාශ කළා. ඔහු මේ බව කියා සිටියේ නිදහස් පක්ෂ මධ්‍යම කාරක සභා රැස්වීමෙන් පසු කොළඹ අද (02) පැවති මාධ්‍ය හමුවකට එක්වෙමින්. ප්‍රශ්නගත බැඳුම්කර ගැසට් පත්‍රය නිකුත්වීමේ ක්‍රමවේදය සම්බන්ධයෙන් මාධ්‍ය හමුවේදී නියෝජ්‍ය අමාත්‍ය ලසන්ත අලගියවන්න අදහස් පළ කළා. එහිදී එම ගැසට් පත්‍රයට හිටපු ජනාධිපතිවරයාගේ නම ඇතුළත්ව තිබීම සම්බන්ධයෙන් මාධ්‍යවේදීන් නියෝජ්‍ය අමාත්‍යවරයාගෙන් ප්‍රශ්න කරනු ලැබුවා."}