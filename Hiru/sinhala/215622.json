{"Header": "ATM කාඩ්වලින් දත්ත සොරකම් කරන අලූත් ක්‍රමයක්", "Time": "Thursday, 02 May 2019 - 19:04", "Url": "http://www.hirunews.lk/sinhala/215622/atm-%E0%B6%9A%E0%B7%8F%E0%B6%A9%E0%B7%8A%E0%B7%80%E0%B6%BD%E0%B7%92%E0%B6%B1%E0%B7%8A-%E0%B6%AF%E0%B6%AD%E0%B7%8A%E0%B6%AD-%E0%B7%83%E0%B7%9C%E0%B6%BB%E0%B6%9A%E0%B6%B8%E0%B7%8A-%E0%B6%9A%E0%B6%BB%E0%B6%B1-%E0%B6%85%E0%B6%BD%E0%B7%96%E0%B6%AD%E0%B7%8A-%E0%B6%9A%E0%B7%8A%E2%80%8D%E0%B6%BB%E0%B6%B8%E0%B6%BA%E0%B6%9A%E0%B7%8A", "Content": "ඒ.ටී.එම් කාඩ්පත් වල අඩංගු රහස් දත්ත ලබා ගෙන රුපියල් ලක්ෂ හය හමාරකට ආසන්න භාණ්ඩ ලබා ගත් සැකකරුවන් දෙදෙනකු හලාවත නගරයේදී අත්අඩංගුවට ගෙන තිබෙනවා. පොලීසියට ලද පැමිණිලි තුනකට අනුව මොවුන් අත්අඩංගුවට ගෙන ඇති අතර, ප්‍රධාන සැකකරුට ජාවාරම සඳහා සහය වූ ප්‍රදේශයේ ඉන්ධන පිරවුම් හලක සේවකයෙකුද ඒ අතර වන බවයි පොලිසිය පැවසුවේ. ප්‍රධාන සැකකරු තමන් සතු කුඩා උපකරණයක් ඉන්ධන පිරවුම්හලේ සේවකයාට ලබා දී ඇති අතර බැංකු කාඩ් මගින් මුදල් ගෙවන ඉන්ධන පාරිභෝගිකයින්ගේ කාඞ්පත්වල දත්ත, හොර රහසේ එම උපකරණයට ලබාගෙන මෙම වංචාව සිදු කර ඇති බව මුලික විමර්ෂණවලදී අනාවරණය වී තිබෙනවා."}