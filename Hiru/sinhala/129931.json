{"Header": "බස් වර්ජනයට තවත් මාර්ග රැසක් එක්වෙයි", "Time": "Saturday, 02 April 2016 - 10:05", "Url": "http://www.hirunews.lk/sinhala/129931/%E0%B6%B6%E0%B7%83%E0%B7%8A-%E0%B7%80%E0%B6%BB%E0%B7%8A%E0%B6%A2%E0%B6%B1%E0%B6%BA%E0%B6%A7-%E0%B6%AD%E0%B7%80%E0%B6%AD%E0%B7%8A-%E0%B6%B8%E0%B7%8F%E0%B6%BB%E0%B7%8A%E0%B6%9C-%E0%B6%BB%E0%B7%90%E0%B7%83%E0%B6%9A%E0%B7%8A-%E0%B6%91%E0%B6%9A%E0%B7%8A%E0%B7%80%E0%B7%99%E0%B6%BA%E0%B7%92", "Content": "බස් රථ රියදුරෙකුට පහරදීමේ සිද්ධියකට අදාළව මාර්ග අංක 125 පාදුක්ක - පිටකොටුව පෞද්ගලික බස් සේවකයන් ආරම්භ කළ වර්ජනයට සහාය දක්වමින් තවත් මාර්ග රැසක් ධාවනයෙන් ඉවත්ව තිබෙනවා. පාදුක්ක පෞද්ගලික බස් හිමියන්ගේ සංගමයේ සභාපති තුෂාර පීරිස් සඳහන් කළේ ඉහළ බොපේ - මහරගම, මීපේ - පාදුක්ක, වග - පාදුක්ක යන මාර්ගවල පෞද්ගලික සේවකයින් ද වර්ජනයට සහාය පළ කරමින් ධාවනයෙන් ඉවත් වී ඇති බවයි. හෝමාගම ඩිපෝවේ නිලධාරියෙකු පනාගොඩ ප්‍රදේශයේදී පිරිසක් සමඟ පැමිණ අදාළ රියදුරාට පහර දීමේ සිද්ධියට අදාළව කිසිවෙකු අත්අඩංගුවට නොගැනීම මෙම වර්ජනයට හේතුවයි."}