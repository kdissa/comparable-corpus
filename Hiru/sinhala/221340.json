{"Header": "ට්‍රම්ප්ගෙන් චීනයට තවත් බදු", "Time": "Friday, 02 August 2019 - 7:24", "Url": "http://www.hirunews.lk/sinhala/221340/%E0%B6%A7%E0%B7%8A%E2%80%8D%E0%B6%BB%E0%B6%B8%E0%B7%8A%E0%B6%B4%E0%B7%8A%E0%B6%9C%E0%B7%99%E0%B6%B1%E0%B7%8A-%E0%B6%A0%E0%B7%93%E0%B6%B1%E0%B6%BA%E0%B6%A7-%E0%B6%AD%E0%B7%80%E0%B6%AD%E0%B7%8A-%E0%B6%B6%E0%B6%AF%E0%B7%94", "Content": "ඇමරිකානු - චීන වෙළඳ  යුද්ධය තවදුරටත් උත්සන්න කරමින් චීනයෙන් ආනයනය කෙරෙන තවත් ඩොලර් බිලියන 300 ක භාණ්ඩ සඳහා සියයට 10 ක නව තීරු බද්දක් පැනවීමට ඇමරිකානු ජනාධිපති ඩොනල්ඩ් ට්‍රම්ප් තීරණය කර තිබෙනවා. නව බද්ද සැප්තැම්බර් පළවනදා සිට ක්‍රියාත්මක වන බවයි ඔහු නිවේදනය කළේ. වෙළඳ යුද්ධය අවසන් කිරීම සඳහා පැවති සාකච්ඡා ප්‍රගතියක් පෙන්නුම් නොකළ අතර, නව පියවර දෙපාර්ශවයටම අහිතකර බලපෑම් ඇති කරනු ඇති බවයි විශ්ලේෂකයන් පෙන්වා දෙන්නේ. නව තීරු බදු ළමා ඇඳුම්වල සිට ස්මාට් දුරකථන දක්වා භාණ්ඩ රැසක් සඳහා බලපවත්වනු ඇති. චීන නායකත්වය, දැඩි ලෙස විවේචනය කළ ජනපති ට්‍රම්ප් වැඩිදුරටත් සඳහන් කළේ මෙම සියයට 10 ක බද්ද, ඉදිරියේදී සියයට 25 දක්වා ඉහළ නැංවීමට අපේක්ෂා කරන බවයි."}