{"Header": "උතුරු කොරියාවට රුසියාවෙන් අන්තර්ජාල සබඳතා", "Time": "Monday, 02 October 2017 - 19:04", "Url": "http://www.hirunews.lk/sinhala/172402/%E0%B6%8B%E0%B6%AD%E0%B7%94%E0%B6%BB%E0%B7%94-%E0%B6%9A%E0%B7%9C%E0%B6%BB%E0%B7%92%E0%B6%BA%E0%B7%8F%E0%B7%80%E0%B6%A7-%E0%B6%BB%E0%B7%94%E0%B7%83%E0%B7%92%E0%B6%BA%E0%B7%8F%E0%B7%80%E0%B7%99%E0%B6%B1%E0%B7%8A-%E0%B6%85%E0%B6%B1%E0%B7%8A%E0%B6%AD%E0%B6%BB%E0%B7%8A%E0%B6%A2%E0%B7%8F%E0%B6%BD-%E0%B7%83%E0%B6%B6%E0%B6%B3%E0%B6%AD%E0%B7%8F", "Content": "සිය න්‍යෂ්ටික සහ මිසයිල අත්හදා බැලීම් නිසා ජාත්‍යන්තර ප්‍රජාව අතර හුදකලාවී සිටින උතුරු කොරියාවට නව අන්තර්ජාල සබඳතා ජාලයක් ක්‍රියාත්මක කිරීමට හැකිවී තිබෙනවා. ඒ දිගු කාලීන හිතවතෙකු වූ රුසියාවේ සහායෙන්. කෙසේ නමුත්, මෙම නව අන්තර්ජාල සබඳතාව හේතුවෙන් උතුරු කොරියාවට සයිබර් ප්‍රහාර දියත් කිරීමේ හැකියාව ලැබෙන බවට ද මතයක් පළ වනවා. පසුගිය කාලය තුළ ජාත්‍යන්තර බැංකු සහ සිනමා සමාගම්වල වෙබ් අඩවිවලට එල්ල වූ සයිබර් ප්‍රහාර සඳහා උතුරු කොරියාව වෙත චෝදනා එල්ල වුණා. උතුරු කොරියාවට මීට පෙර අන්තර්ජාල සබඳතා පවත්වා ගැනීමට සහාය ලබාදුන්නේ චීනයයි."}