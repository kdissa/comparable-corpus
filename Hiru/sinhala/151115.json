{"Header": "ඉස්ථාන්බූල් ප්‍රහාරකයා සොයා මෙහෙයුම්", "Time": "Monday, 02 January 2017 - 14:11", "Url": "http://www.hirunews.lk/sinhala/151115/%E0%B6%89%E0%B7%83%E0%B7%8A%E0%B6%AE%E0%B7%8F%E0%B6%B1%E0%B7%8A%E0%B6%B6%E0%B7%96%E0%B6%BD%E0%B7%8A-%E0%B6%B4%E0%B7%8A%E2%80%8D%E0%B6%BB%E0%B7%84%E0%B7%8F%E0%B6%BB%E0%B6%9A%E0%B6%BA%E0%B7%8F-%E0%B7%83%E0%B7%9C%E0%B6%BA%E0%B7%8F-%E0%B6%B8%E0%B7%99%E0%B7%84%E0%B7%99%E0%B6%BA%E0%B7%94%E0%B6%B8%E0%B7%8A", "Content": "පුද්ගලයන් 39 දෙනෙකුට මරු කැදවමින් තුර්කියේ ඉස්ථාන්බූල් නුවර රාත්‍රී සමාජශාලාවකට ප්‍රහාර එල්ල කළ පුද්ගලයා සොයා මේ වනවිට දැවැන්ත මෙහෙයුමක් ආරම්භ කර තිබෙනවා. තුර්කි ආරක්ෂක අංශ සඳහන් කළේ මෙම ප්‍රහාරය අයි.එස් සංවිධානයට සම්බන්ධ පුද්ගලයෙකු විසින් සිදු කරන්නට ඇති බවටයි. සිරියානු සටන් විරාමය සඳහා රුසියාව සමඟ එක්ව සිටින තුර්කිය නව අවුරුදු උදාවේ ආරක්ෂාව සඳහා පියවර රැසක් ගෙන තිබුණා. එහිදී නත්තල් සීයා ලෙස සැරසුණු පොලිස් නිලධාරීන්ද ඉස්ථාන්බූල් අගනුවර ආරක්ෂාවට යොදවා සිටි අතර ප්‍රහාරයට සම්බන්ධ ත්‍රස්තවාදියා පැමිණ ඇත්තේද නත්තල් සීයෙකු ලෙස සැරසී ගෙන බවට හෙලිව තිබෙනවා."}