{"Header": "බස් සහ ලොරිත් එක්වී පාර වැසූ මීගමුවේ විරෝධය රත් වෙයි - පොලිසියෙන් කඳුළු ගෑස්", "Time": "Friday, 02 December 2016 - 19:40", "Url": "http://www.hirunews.lk/sinhala/148815/%E0%B6%B6%E0%B7%83%E0%B7%8A-%E0%B7%83%E0%B7%84-%E0%B6%BD%E0%B7%9C%E0%B6%BB%E0%B7%92%E0%B6%AD%E0%B7%8A-%E0%B6%91%E0%B6%9A%E0%B7%8A%E0%B7%80%E0%B7%93-%E0%B6%B4%E0%B7%8F%E0%B6%BB-%E0%B7%80%E0%B7%90%E0%B7%83%E0%B7%96-%E0%B6%B8%E0%B7%93%E0%B6%9C%E0%B6%B8%E0%B7%94%E0%B7%80%E0%B7%9A-%E0%B7%80%E0%B7%92%E0%B6%BB%E0%B7%9D%E0%B6%B0%E0%B6%BA-%E0%B6%BB%E0%B6%AD%E0%B7%8A-%E0%B7%80%E0%B7%99%E0%B6%BA%E0%B7%92-%E0%B6%B4%E0%B7%9C%E0%B6%BD%E0%B7%92%E0%B7%83%E0%B7%92%E0%B6%BA%E0%B7%99%E0%B6%B1%E0%B7%8A-%E0%B6%9A%E0%B6%B3%E0%B7%94%E0%B7%85%E0%B7%94-%E0%B6%9C%E0%B7%91%E0%B7%83%E0%B7%8A", "Content": "ත්‍රී රෝද රථ රියදුන් පිරිසක් කොළඹ - හලාවත ප්‍රධාන මාර්ගය සහ දුම්රිය මාර්ගය ගල්කන්ද ප්‍රදේශයේදී අවහිර කරමින් අද පෙරවරුවේ විරෝධතාවක් ආරම්භ කළා. පසුව බස් රථ රියදුරන් මෙන්ම ලොරි රථ රියදුරන් ද ඊට එක්වු බවයි හිරු වාර්තාකරුවන් සදහන් කලේ. අද පස්වරුවේ විරෝධතාකරුවන්ට එම ස්ථානයෙන් ඉවත් වන ලෙස දන්වමින් මිගමුව මහේස්ත්‍රාත් අධිකරණය වාරණ නියෝගයක් නිකුත් කරනු ලැබුවා. ඒ, මීගමුව පොලීසිය කළ ඉල්ලීමක් සලකා බැලිමෙන් අනතුරුවයි. ජනතාවට පීඩාවන අයුරින් විරෝධතාවයේ යෙදෙමින් වලකින ලෙස එහිදී අධිකරණය නියෝග කර තිබෙනවා. කෙසේ වෙතත් මේ වන තෙක් විරෝධතාකරුවන් එම ස්ථානයෙන් ඉවත් නොවී විරෝධතාවයේ නිරත වන බවටයි වාර්තා වන්නේ. එහිදී විරෝධතාකරුවන් පලවා හැරීමට පොලිසිය විසින් කඳුළු ගෑස් ප්‍රහාර එල්ල කරමින් තිබෙනවා. මේ පිළිබඳව වැඩිදුර තොරතුරු බලාපොරොත්තු වන්න"}