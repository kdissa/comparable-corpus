{"Header": "සියදිවි නසාගත් පාසල් සිසුවියගේ මරණය සැකයි. ප්‍රදේශවාසීන්.", "Time": "Thursday, 02 May 2013 - 7:58", "Url": "http://www.hirunews.lk/sinhala/58171/%E0%B7%83%E0%B7%92%E0%B6%BA%E0%B6%AF%E0%B7%92%E0%B7%80%E0%B7%92-%E0%B6%B1%E0%B7%83%E0%B7%8F%E0%B6%9C%E0%B6%AD%E0%B7%8A-%E0%B6%B4%E0%B7%8F%E0%B7%83%E0%B6%BD%E0%B7%8A-%E0%B7%83%E0%B7%92%E0%B7%83%E0%B7%94%E0%B7%80%E0%B7%92%E0%B6%BA%E0%B6%9C%E0%B7%9A-%E0%B6%B8%E0%B6%BB%E0%B6%AB%E0%B6%BA-%E0%B7%83%E0%B7%90%E0%B6%9A%E0%B6%BA%E0%B7%92-%E0%B6%B4%E0%B7%8A%E2%80%8D%E0%B6%BB%E0%B6%AF%E0%B7%9A%E0%B7%81%E0%B7%80%E0%B7%8F%E0%B7%83%E0%B7%93%E0%B6%B1%E0%B7%8A", "Content": "සිරුරට ගිනි තබාගෙන සියදිවි නසාගත් බව පැවසෙන මහියංගණය - උඩුදුම්බර ප්‍රදේශයේ පාසල් සිසුවිය සම්බන්ධයෙන් වැඩිදුර පරික්ෂණයක් සිදුකළ යුතු බව ප්‍රදේශවාසීන් පවසනවා. ප්‍රදේශවාසීන් පෙන්වා දෙන්නේ ඇයගේ මරණය සැකසහිත බවයි. උඩුදුම්බර - නුවර පාරේ පදිංචිව සිටි 15 හැවිරිදි රුවන්ති කෞශල්‍යා දිසානායක පාසල් සිසුවියගේ අවසන් කටයුතු ඊයේ සිදුවුණා. රුවන්ති කෞෂල්‍යා දිසානායක නිවස ඉදිරිපිට මියගොස් සිටියදී හමුවූයේ පසුගිය 29 වැනිදායි. ඇයගේ මව්පියන් පොලීසියට දැනුම් දී තිබුණේ ප්‍රේම සබඳතාවයක් පිළිබඳව ඇයට අවවාද කිරීම හේතුවෙන් සියදිවි නසාගෙන ඇති බවයි. ඇයගේ දේහය සම්බන්ධයෙන් පැවති පශ්චාත් මරණ පරීක්ෂණයේදී අනාවරණය වී තිබුණේ සිරුරට ගිනි ඇවිලීමේදී ඇතිවූ දුමෙන් හුස්ම හිරවී ඇය මරණයට පත්වී ඇති බවයි. ඊයේ පස්වරුවේ නිවසේදී පැවති ආගමික වතාවත්වලින් අනතුරුව අවසන් කටයුතු සඳහා ඇගේ දේහය උඩුදුම්බර හල්යාය සුසාන භූමිය වෙත රැගෙන ගියා. එම අවස්ථාවේදී එම ස්ථානයට පැමිණි ප්‍රදේශවාසීන් පාසල් සිසුවියගේ මරණය සම්බන්ධයෙන් විරෝධතා දැක්වූවා. මේ එම අවස්ථාවේදී හිරු ප්‍රවෘත්ති අංශයට අදහස් දැක්වූ ප්‍රදේශවාසීන් කිහිපදෙනෙක්."}