{"Header": "පොලිතින් කම්හල්වල පෙරළියක්", "Time": "Saturday, 02 September 2017 - 13:50", "Url": "http://www.hirunews.lk/sinhala/169991/%E0%B6%B4%E0%B7%9C%E0%B6%BD%E0%B7%92%E0%B6%AD%E0%B7%92%E0%B6%B1%E0%B7%8A-%E0%B6%9A%E0%B6%B8%E0%B7%8A%E0%B7%84%E0%B6%BD%E0%B7%8A%E0%B7%80%E0%B6%BD-%E0%B6%B4%E0%B7%99%E0%B6%BB%E0%B7%85%E0%B7%92%E0%B6%BA%E0%B6%9A%E0%B7%8A", "Content": "පොලිතින් නිෂ්පාදනය කරන සියලුම කර්මාන්තශාලා අඩු ඝනත්වයකින් යුත් පොලිතින් නිෂ්පාදනය කරන කම්හල් පරිවර්තනය කරන බව පොලිතින් නිෂ්පාදකයින්ගේ සහ ප්‍රතිචක්‍රීකරණය කරන්නන්ගේ සංගමය පවසනවා. එය ඉදිරි මාස 04 ඇතුළත ක්‍රියාත්මක කරන බවයි හිරු ප්‍රවෘත්ති අංශයට අදහස් දක්වමින් එම සංගමයේ ලේකම් අනුර හේරත් කියා සිටියේ. මේ අතර, පාරිභෝගික අයිතීන් සුරැකීමේ ජාතික ව්‍යාපාරය නිවේදනයක් නිකුත් කරමින් කියා සිටියේ පොලිතින් තහනම පරිසරය ආරක්ෂා කිරීම සඳහා රජයක් විසින් මෑතකදී ගනු ලැබූ යහපත් ක්‍රියාමාර්ගයක් බැවින් ඒ සඳහා තම සංගමය ද සහය ලබාදෙන බවයි. කෙසේ වෙතත්, ඊයේ සිට ක්‍රියාත්මක පොලිතින් තහනම හේතුවෙන් අද සිට බත් පාර්සලයක මිල රුපියල් 10කින් ඉහළ නැංවීමට සමස්ත ලංකා ආපන ශාලා හිමියන්ගේ සංගමය තීරණය කර තිබුණා."}