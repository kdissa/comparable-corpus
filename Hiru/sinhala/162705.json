{"Header": "රජයේ විදේශ ප්‍රතිපත්තියේ සාර්ථකත්වය හෙළිවේ", "Time": "Friday, 02 June 2017 - 19:49", "Url": "http://www.hirunews.lk/sinhala/162705/%E0%B6%BB%E0%B6%A2%E0%B6%BA%E0%B7%9A-%E0%B7%80%E0%B7%92%E0%B6%AF%E0%B7%9A%E0%B7%81-%E0%B6%B4%E0%B7%8A%E2%80%8D%E0%B6%BB%E0%B6%AD%E0%B7%92%E0%B6%B4%E0%B6%AD%E0%B7%8A%E0%B6%AD%E0%B7%92%E0%B6%BA%E0%B7%9A-%E0%B7%83%E0%B7%8F%E0%B6%BB%E0%B7%8A%E0%B6%AE%E0%B6%9A%E0%B6%AD%E0%B7%8A%E0%B7%80%E0%B6%BA-%E0%B7%84%E0%B7%99%E0%B7%85%E0%B7%92%E0%B7%80%E0%B7%9A", "Content": "ආපදාවෙන් විපතට පත් ශ්‍රී ලාංකීය ජනතාවට සහන සැලසීම සඳහා ජාත්‍යන්තර ප්‍රජාව ඉදිරිපත්වීම තුළින් වත්මන් රජයේ මිත්‍රශීලී විදේශ ප්‍රතිපත්තියේ සාර්ථකත්වය මනාව පිළිබිඹු  වන බව ජනාධිපති මෛත්‍රීපාල සිරිසේන ප්‍රකාශ කලා. දිවයිනට පැමිණ සිටින මාලදිවයින් විදේශ අමාත්‍ය ආචාර්ය මොහොමඩ් අසීම් ජනාධිපති නිල නිවසේදි අද පෙරවරුවේ හමුවු අවස්ථාවේදීයි ජනාධිපතිවරයා මේ බව කියා සිටියේ. විපතට පත්ව සිටින මෙරට ජනතාවට සහන සැලසිම සඳහා මාලදිවයින් රජයෙන් ලබා දුන් දායකත්වයට ජනාධිපතිවරයා මෙහිදි ස්තුතිය ද පළ කළා. එමෙන්ම දෙරට අතර සංචාරය කරන ඇතැම් පිරිස් අපරාධ සහ ජාවාරම් වල නිරතවීම පිළිබඳව ද සොයා බලන බව පැවසු ජනාධිපතිවරයා ඊට සහය ලබා දෙන ලෙස මාලදිවයින් විදේශ අමාත්‍යවරයාගෙන් ඉල්ලීමක් ද කර තිබෙනවා."}