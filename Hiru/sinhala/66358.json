{"Header": "වාස් ගුණවර්ධනගේ කප්පම් පරීක්ෂණ අවසන්.", "Time": "Monday, 02 September 2013 - 18:44", "Url": "http://www.hirunews.lk/sinhala/66358/%E0%B7%80%E0%B7%8F%E0%B7%83%E0%B7%8A-%E0%B6%9C%E0%B7%94%E0%B6%AB%E0%B7%80%E0%B6%BB%E0%B7%8A%E0%B6%B0%E0%B6%B1%E0%B6%9C%E0%B7%9A-%E0%B6%9A%E0%B6%B4%E0%B7%8A%E0%B6%B4%E0%B6%B8%E0%B7%8A-%E0%B6%B4%E0%B6%BB%E0%B7%93%E0%B6%9A%E0%B7%8A%E0%B7%82%E0%B6%AB-%E0%B6%85%E0%B7%80%E0%B7%83%E0%B6%B1%E0%B7%8A", "Content": "රුපියල් ලක්ෂ 30ක කප්පම් මුදලක් ලබා ගත් බවට හිටපු නියෝජ්‍ය පොලිස්පති වාස් ගුණවර්ධනට එරෙහිව එල්ල වී ඇති චෝදනා සම්බන්ධයෙන් අපරාධ පරීක්ෂණ දෙපාර්තමේන්තුව සිදුකළ පරීක්ෂණය මේ වනවිට අවසන් වී තිබෙනවා. හසිත මඩවල ඝාතන සිද්ධියේ සැකකරුවෙකු මෙන්ම අමාත්‍ය මර්වින් සිල්වාගේ හිටපු සම්බන්ධීකරණ ලේකම්වරයෙකු වන සිංගප්පුරු සරත් නැමැත්තාගෙන් කප්පම් ලබාගත් බවටයි හිටපු නියෝජ්‍ය පොලිස්පතිවරයාට චෝදනා එල්ල වී ඇත්තේ. මහර මහේස්ත්‍රාත් දර්ශිකා විමලසිරි හමුවේ නඩුව අද (02) යළි විභාගයට ගත් අවස්ථාවේදී අපරාධ පරීක්ෂණ දෙපාර්තමේන්තුව විසින් සිද්ධිය සම්බන්ධයෙන් සිදුකළ පරීක්ෂණයේ කටයුතු අවසන් කළ බව දැනුම් දුන්නා. මේ නිසා සැකකරුට ඇප ලබාදෙන ලෙස ඔහු වෙනුවෙන් පෙනී සිටි නීතිඥවරයා මහේස්ත්‍රාත්වරියගෙන් ඉල්ලීමක් කළ අතර එය ප්‍රතික්ෂේප කෙරුණු බවයි හිරු අධිකරණ වාර්තාකරු ප්‍රකාශ කළේ. අද (02) දිනයේ දී සැකකාර වාස් ගුණවර්ධනට ලිඛිත පැමිණිල්ලක් ඉදිරිපත් කිරීමට මහේස්ත්‍රාත්වරියගෙන් අවසර හිමි වූ අතර, සැකකරු යළිත් මේ මස 16 වන දා දක්වා රක්ෂිත බන්ධනාගාර ගත කිරීමටයි නියෝග කෙරුණේ. අද නඩුව කැදවීමෙන් පසුව මාධ්‍ය වෙත අදහස් දැක්වූ සැකකාර හිටපු නියෝජ්‍ය පොලිස්පතිවරයා වෙනුවෙන් පෙනී සිටි නීතිඥ අනුර සෙනෙවිරත්න."}