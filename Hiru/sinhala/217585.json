{"Header": "කිතුණු බැතිමතුන් පිරිසක් සාමකාමී උද්ඝෝෂණයක", "Time": "Sunday, 02 June 2019 - 18:06", "Url": "http://www.hirunews.lk/sinhala/217585/%E0%B6%9A%E0%B7%92%E0%B6%AD%E0%B7%94%E0%B6%AB%E0%B7%94-%E0%B6%B6%E0%B7%90%E0%B6%AD%E0%B7%92%E0%B6%B8%E0%B6%AD%E0%B7%94%E0%B6%B1%E0%B7%8A-%E0%B6%B4%E0%B7%92%E0%B6%BB%E0%B7%92%E0%B7%83%E0%B6%9A%E0%B7%8A-%E0%B7%83%E0%B7%8F%E0%B6%B8%E0%B6%9A%E0%B7%8F%E0%B6%B8%E0%B7%93-%E0%B6%8B%E0%B6%AF%E0%B7%8A%E0%B6%9D%E0%B7%9D%E0%B7%82%E0%B6%AB%E0%B6%BA%E0%B6%9A", "Content": "නාවලපිටිය - ශාන්ත මරියා දේවස්ථානයට අයත් බව පැවසෙන නිළ නිවාස 06ක් ඉවත් කිරීමට විරෝධය පළ කරමින් අද (01) දින එහි දේව මෙහෙයට සහභාගි වූ බැතිමතුන් පිරිසක් සාමකාමී උද්ඝෝෂණයක නිරත වුණා. දේවස්ථානයේ මුරකරු ඇතුළු තවත් සේවකයින් කිහිප දෙනෙකුට ලබා දී තිබූ අදාළ නිවාස දේශපාලනඥයින් කිහිප දෙනෙකුගේ මැදිහත්වීම මත මෙලෙස කඩා ඉවත් කිරීමට පියවර ගෙන ඇති බවයි විරෝධතාකරුවන් සදහන් කළේ. අනතුරුව එම ස්ථානයට පැමිණි නාවලපිටිය නගරාධිපතිවරයා ඊට කඩිනම් විසදුමක් ලබාදෙන බවට පොරොන්දුවීමත් සමඟ උද්ඝෝෂණයේ නිරත පිරිස් විසිර ගියා."}