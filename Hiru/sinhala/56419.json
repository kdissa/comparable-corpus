{"Header": "පැපිලියානේ සිද්ධිය සමථයකට පත්වේ.", "Time": "Tuesday, 02 April 2013 - 13:06", "Url": "http://www.hirunews.lk/sinhala/56419/%E0%B6%B4%E0%B7%90%E0%B6%B4%E0%B7%92%E0%B6%BD%E0%B7%92%E0%B6%BA%E0%B7%8F%E0%B6%B1%E0%B7%9A-%E0%B7%83%E0%B7%92%E0%B6%AF%E0%B7%8A%E0%B6%B0%E0%B7%92%E0%B6%BA-%E0%B7%83%E0%B6%B8%E0%B6%AE%E0%B6%BA%E0%B6%9A%E0%B6%A7-%E0%B6%B4%E0%B6%AD%E0%B7%8A%E0%B7%80%E0%B7%9A", "Content": "පැපිලියාන ප්‍රදේශයේ වෙළද ආයතනයකට පහරදීමේ සිද්ධිය සම්බන්ධයෙන් අත්අඩංගුවට ගෙන සිටි සැකකරුවන් 17 දෙනා නුගේගොඩ ප්‍රධාන මහේස්ත්‍රාත්වරයා විසින් අද මුදා හරිනු ලැබුවා. ඒ, සිද්ධිය සමථයකට පත් කර ගැනීමට දෙපාර්ශවය එකඟවීමත් සමගයි. සිද්ධියට අදාළ නඩුව අද (02) විභාගයට ගැනුණේ නුගේගොඩ ප්‍රධාන මහේස්ත්‍රාත් අජිත් එම්. මාසිංහ හමුවේයි. පැපිලියාන ප්‍රදේශයේ පිහිටි රෙදිපිළි වෙළදසැලකට පිරිසක් විසින් ප්‍රහාරයක් එල්ල කරනු ලැබුවේ පසුගිය බ්‍රහස්පතින්දා රාත්‍රියේදියි."}