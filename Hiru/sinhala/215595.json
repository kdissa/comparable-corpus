{"Header": "වැරදීමකින් ගිනි අවියක් පත්තුවී පාතාල සාමාජිකයෙකුට තුවාල", "Time": "Thursday, 02 May 2019 - 13:15", "Url": "http://www.hirunews.lk/sinhala/215595/%E0%B7%80%E0%B7%90%E0%B6%BB%E0%B6%AF%E0%B7%93%E0%B6%B8%E0%B6%9A%E0%B7%92%E0%B6%B1%E0%B7%8A-%E0%B6%9C%E0%B7%92%E0%B6%B1%E0%B7%92-%E0%B6%85%E0%B7%80%E0%B7%92%E0%B6%BA%E0%B6%9A%E0%B7%8A-%E0%B6%B4%E0%B6%AD%E0%B7%8A%E0%B6%AD%E0%B7%94%E0%B7%80%E0%B7%93-%E0%B6%B4%E0%B7%8F%E0%B6%AD%E0%B7%8F%E0%B6%BD-%E0%B7%83%E0%B7%8F%E0%B6%B8%E0%B7%8F%E0%B6%A2%E0%B7%92%E0%B6%9A%E0%B6%BA%E0%B7%99%E0%B6%9A%E0%B7%94%E0%B6%A7-%E0%B6%AD%E0%B7%94%E0%B7%80%E0%B7%8F%E0%B6%BD", "Content": "හික්කඩුව - කටුකොහිල ප්‍රදේශයේදී අත් වැරදීිමකින් ගිනි අවියක් පත්තු වී පාතාල සාමාජිකයෙකු තුවාල ලබා තිබෙනවා. මොහු තවත් පුද්ගලයෙකු සමග අද (02) පෙරවරුවේ යතුරුපැදියකින් ගමන් කරමින් සිටියදි මෙම ගිනි අවිය ක්‍රියාත්මක වි ඇති බවයි පොලිසිය ප්‍රකාශ කළේ. ඉන් යතුරුපැදියේ ගමන් ගත් 30 හැවිරිදි හික්කඩුව ප්‍රදේශයේ පදිංචි පසුපැදිකරුගේ පාදයට සුළු තුවාල සිදුව තිබෙනවා. අනතුරුව සිද්ධිය සම්බන්ධයෙන් පොලිසියට ලද තොරතුරු අනුව සිදුකල සෝදිසි මෙහෙයුමකදී මෙම පුද්ගලයින් දෙදෙනා අත්අඩංගුවට ගනු ලැබුවේ ප්‍රදේශයේ සම්භාහන මධ්‍යස්ථානයක සැඟව සිටියදියි. එහිදී සැකකරුවන් සතුව තිබූ ගල්කටස් වර්ගයේ ගිනිඅවියක් සහ රිවොල්වරයක් පොලිස් භාරයට ගෙන ඇති බව සඳහන්. මෙම සැකකරුවන් අපරාධයක් සිදු කිරිමට යාමේදි ගිනි අවිය අත්වැරදිමකින් ක්‍රියාත්මක වී ඇති බවයි පොලිසිය සඳහන් කළේ."}