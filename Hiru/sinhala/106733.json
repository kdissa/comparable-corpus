{"Header": "ලොරි රථයක් වෙළඳසැලක ගැටී දෙදෙනෙක් මරුට", "Time": "Thursday, 02 April 2015 - 9:57", "Url": "http://www.hirunews.lk/sinhala/106733/%E0%B6%BD%E0%B7%9C%E0%B6%BB%E0%B7%92-%E0%B6%BB%E0%B6%AE%E0%B6%BA%E0%B6%9A%E0%B7%8A-%E0%B7%80%E0%B7%99%E0%B7%85%E0%B6%B3%E0%B7%83%E0%B7%90%E0%B6%BD%E0%B6%9A-%E0%B6%9C%E0%B7%90%E0%B6%A7%E0%B7%93-%E0%B6%AF%E0%B7%99%E0%B6%AF%E0%B7%99%E0%B6%B1%E0%B7%99%E0%B6%9A%E0%B7%8A-%E0%B6%B8%E0%B6%BB%E0%B7%94%E0%B6%A7", "Content": "කොළඹ - නුවර ප්‍රධාන මාර්ගයේ මීපිටිය ප්‍රදේශයේදී නුවර දෙසට ධාවනය වූ ලොරි රථයක් පාරෙන් ඉවතට පැන අසල තිබූ වෙළඳසැලක ගැටී එහි සිටි පුද්ගලයන් දෙදෙනෙකු ජීවිතක්ෂයට පත්ව තිබෙනවා. පොලිස් මාධ්‍ය ප්‍රකාශක කාර්යාලය සඳහන් කළේ ඊයේ පස්වරුවේ මෙම අනතුර සිදුව ඇති බවයි. මියගිය පුද්ගලයන් අතර කාන්තාවක්ද සිටින බවයි පොලිස් මාධ්‍ය ප්‍රකාශක කාර්යාලය කියා සිටියේ. ලොරි රථය අධික වේගයෙන් ධාවනය කිරීම මෙම අනතුරට හේතුවී තිබෙනවා. සිද්ධිය සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ඔහු අද කෑගල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතයි."}