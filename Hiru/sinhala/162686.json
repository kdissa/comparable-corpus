{"Header": "ලබන සඳුදා (05) විවෘත වන සහ නොවන පාසල්", "Time": "Friday, 02 June 2017 - 15:20", "Url": "http://www.hirunews.lk/sinhala/162686/%E0%B6%BD%E0%B6%B6%E0%B6%B1-%E0%B7%83%E0%B6%B3%E0%B7%94%E0%B6%AF%E0%B7%8F-05-%E0%B7%80%E0%B7%92%E0%B7%80%E0%B7%98%E0%B6%AD-%E0%B7%80%E0%B6%B1-%E0%B7%83%E0%B7%84-%E0%B6%B1%E0%B7%9C%E0%B7%80%E0%B6%B1-%E0%B6%B4%E0%B7%8F%E0%B7%83%E0%B6%BD%E0%B7%8A", "Content": "ආපදා තත්ත්වය හේතුවෙන් වසා දැමුණු සබරගමුව පළාතේ පාසල් ලබන 5 වන සඳුදා යළි විවෘත කරන බව පළාත් අධ්‍යාපන, තොරතුරු තාක්ෂණ හා සංස්කෘතික කටයුතු අමාත්‍යාංශය පවසනවා. එහෙත් ඇලපාත, අයගම, නිවිතිගල, සහ කලවාන යන ප්‍රාදේශිය ලේකම් කොට්ඨාශවල පාසල් 14 ක් විවෘත කෙරෙන්නේ ලබන අඟහරුවාදා දිනයේ දී බවයි එම අමාත්‍යාංශයේ ලේකම් මහින්ද එස්. වීරසූරිය ප්‍රකාශ කළේ. එසේම බස්නාහිර පළාතේ සියලු පාසල් සහ දකුණු පළාතේ අවතැන් කදවුරු ලෙස පවතින පාසල් 10ක් සහ හානියට ලක්වූ පාසල් 29ක් හැර අනෙකුත් පාසල් ද ලබන සඳුදා විවෘත කරන බවයි අධ්‍යාපන අමාත්‍යාංශය නිවේදනය කළේ."}