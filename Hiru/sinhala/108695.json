{"Header": "කොත්මලේ - රම්බොඩ නගරයේ දෙමහල් කඩ කාමරයක ගින්නක්", "Time": "Saturday, 02 May 2015 - 10:24", "Url": "http://www.hirunews.lk/sinhala/108695/%E0%B6%9A%E0%B7%9C%E0%B6%AD%E0%B7%8A%E0%B6%B8%E0%B6%BD%E0%B7%9A-%E0%B6%BB%E0%B6%B8%E0%B7%8A%E0%B6%B6%E0%B7%9C%E0%B6%A9-%E0%B6%B1%E0%B6%9C%E0%B6%BB%E0%B6%BA%E0%B7%9A-%E0%B6%AF%E0%B7%99%E0%B6%B8%E0%B7%84%E0%B6%BD%E0%B7%8A-%E0%B6%9A%E0%B6%A9-%E0%B6%9A%E0%B7%8F%E0%B6%B8%E0%B6%BB%E0%B6%BA%E0%B6%9A-%E0%B6%9C%E0%B7%92%E0%B6%B1%E0%B7%8A%E0%B6%B1%E0%B6%9A%E0%B7%8A", "Content": "කොත්මලේ - රම්බොඩ නගරයේ දෙමහල් කඩ කාමරයක ඇති වූ ගින්නක් මැඩ පැවැත්වීමට නුවරඑළිය නගර සභාවේ ගිනි නිවන ඒකකය කටයුතු කර තිබෙනවා. ඊයේ (01) රාත්‍රී 8.15ට පමණ ඇති වූ මෙම ගින්න නිවා දැමීමට ප්‍රදේශවාසීන් සහ පොලිස් නිලධාරීන් ද එක්වූ බවයි පොලිස් මාධ්‍ය ප්‍රකාශක කාර්යාලය සදහන් කළේ. ගින්න හේතුවෙන් කඩ කාමරය සම්පූර්ණයෙන්ම විනාශ වී ඇති අතර, ඉහළ මාලයට විශාල හානියක් සිදුව නැහැ. ගින්නෙන් කිසිවෙකුටත් අනතුරක් සිදුනොවූ බවත්, ගින්නට හේතුව මෙතෙක් අනාවරණ වී නොමැති බවත් පොලිස් මාධ්‍ය ප්‍රකාශක කාර්යාලය වැඩිදුරටත් සදහන් කළා."}