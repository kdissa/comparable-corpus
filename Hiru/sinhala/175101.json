{"Header": "තලවතුගොඩ වෙඩි තැබීමක්", "Time": "Thursday, 02 November 2017 - 14:50", "Url": "http://www.hirunews.lk/sinhala/175101/%E0%B6%AD%E0%B6%BD%E0%B7%80%E0%B6%AD%E0%B7%94%E0%B6%9C%E0%B7%9C%E0%B6%A9-%E0%B7%80%E0%B7%99%E0%B6%A9%E0%B7%92-%E0%B6%AD%E0%B7%90%E0%B6%B6%E0%B7%93%E0%B6%B8%E0%B6%9A%E0%B7%8A", "Content": "තලවතුගොඩ ප්‍රදේශයේ ස්වර්ණාභරන අලෙවිසැලක වෙඩි තැබීමක් සිදුව තිබෙනවා. අද දහවල් 12.50 ට පමණ කොල්ලකරුවන් දෙදෙනෙකුගෙන් අයෙක් මෙම වෙඩි තැබීම සිදුකර ඇති බවයි පොලිසිය කියාසිටියේ. කොල්ලකරුවන් ස්වර්ණාභරන ආයතනය කොල්ලකෑමට උත්සාහ කිරීමේදී එහි හිමිකරු තියුණු ආයුධයක් රැගෙන ඔවුන් සමග පොරබදා තිබෙනවා. එහිදීයි එක් කොල්ලකරුවෙකු වෙඩි තබා ඇත්තේ. එහිදී හිමිකරු තුවාල ලබා කොළඹ ජාතික රෝහලට රැගෙන ගොස් ඇති අතර එය වෙඩි වැදීමෙන් සිදුවුවක් ද නැතහොත් කැපුම් තුවාල ද යන්න මෙතෙක් අනාවරණ වී නැහැ. කොල්ලකරුවන් පළාගොස් ඇති අතර තලංගම පොලිසිය විමර්ශණ ආරම්භ කර තිබෙනවා."}