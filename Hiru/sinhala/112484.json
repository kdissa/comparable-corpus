{"Header": "මුහුදුබඩ දුම්රිය මාර්ගයේ දුම්රිය ධාවනය යථා තත්ත්වයට", "Time": "Thursday, 02 July 2015 - 10:07", "Url": "http://www.hirunews.lk/sinhala/112484/%E0%B6%B8%E0%B7%94%E0%B7%84%E0%B7%94%E0%B6%AF%E0%B7%94%E0%B6%B6%E0%B6%A9-%E0%B6%AF%E0%B7%94%E0%B6%B8%E0%B7%8A%E0%B6%BB%E0%B7%92%E0%B6%BA-%E0%B6%B8%E0%B7%8F%E0%B6%BB%E0%B7%8A%E0%B6%9C%E0%B6%BA%E0%B7%9A-%E0%B6%B0%E0%B7%8F%E0%B7%80%E0%B6%B1%E0%B6%BA-%E0%B6%BA%E0%B6%AE%E0%B7%8F-%E0%B6%AD%E0%B6%AD%E0%B7%8A%E0%B6%AD%E0%B7%8A%E0%B7%80%E0%B6%BA%E0%B6%A7", "Content": "කොම්පඤ්ඤ වීදිය දුම්රිය ස්ථානයේදී දුම්රියක් අද උදෑසන හදිසි කාර්මික දෝෂයකට ලක්වීමෙන් මුහුදුබඩ දුම්රිය මාර්ගයේ ඇතිවූ ප්‍රමාදය මේ වනවිට යථා තත්ත්වයට පත්කර තිබෙනවා. දුම්රිය පාලක මැදිරිය සඳහන් කළේ අලූත්ගම සිට මරදාන දක්වා ධාවනය වෙමින් තිබූ දුම්රිය හදිසියේ කොම්පඤ්ඤ වීදිය දුම්රිය ස්ථානයේදී මෙලෙස කාර්මික දෝෂයකට ලක්වූ බවයි. කෙසේ වෙතත් වෙනත් දුම්රියක් ආධාරයෙන් එම දුම්රිය කොටුව දුම්රිය ස්ථානය වෙත රැගෙන ආ බවයි දුම්රිය පාලක මැදිරිය වැඩිදුරටත් කියා සිටියේ."}