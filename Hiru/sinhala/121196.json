{"Header": "උතුරේ ඉඩම් ගැන විග්නේෂ්වරන් කණස්සල්ලෙන්", "Time": "Wednesday, 02 December 2015 - 9:06", "Url": "http://www.hirunews.lk/sinhala/121196/%E0%B6%8B%E0%B6%AD%E0%B7%94%E0%B6%BB%E0%B7%9A-%E0%B6%89%E0%B6%A9%E0%B6%B8%E0%B7%8A-%E0%B6%9C%E0%B7%90%E0%B6%B1-%E0%B7%80%E0%B7%92%E0%B6%9C%E0%B7%8A%E0%B6%B1%E0%B7%9A%E0%B7%82%E0%B7%8A%E0%B7%80%E0%B6%BB%E0%B6%B1%E0%B7%8A-%E0%B6%9A%E0%B6%AB%E0%B7%83%E0%B7%8A%E0%B7%83%E0%B6%BD%E0%B7%8A%E0%B6%BD%E0%B7%99%E0%B6%B1%E0%B7%8A", "Content": "උතුරේ වැසියන්ට අහිමිවී ඇති ඉඩම් අක්කර 7400 කින් අක්කර 600 ක් පමණක් ආපසු ලබාදීම අසාධාරණ බව උතුර පළාත් ප්‍රධාන අමාත්‍ය සී.වී. විග්නේෂ්වරන් පවසනවා. ඉඩම් සම්බන්ධයෙන් උතුරේ වැසියන් මුහුණදෙන ගැටළු පිළිබඳව උතුර පළාත් සභාව විසින් සමීක්ෂණයක් සිදුකර තිබෙනවා. එම සමීක්ෂණ වාර්තාව භාරදීම ඊයේ යාපනය පුස්තකාලයේදී සිදු කෙරුණු අතර ඊට එක්වෙමිනුයි ප්‍රධාන අමාත්‍යවරයා මෙම අදහස් පළ කළේ. ‘‘රජයේ අවශ්‍යතාවන් වෙනුවෙන් මහජනතාවට අයත් ඉඩම් යොදාගැනීම නිසා උතුරේ වැසියන්ගේ ඉඩම් අර්බුදය උග්‍රවෙලා තියෙනවා. මේ නිසා යුද්ධය හේතුවෙන් අවතැන්වූ විශාල පිරිසක් නැවත පදිංචිකරවීමට ද අවස්ථාව අහිමිවෙලා කියලා මම හිතනවා. හමුදා ප්‍රධානීන්ට සහ ජනාධිපතිවරයා ඇතුලූ රජයේ වගකිවයුත්තන්ට කොයිතරම් සාධාරණ කරුණු ඉදිරිපත් කළත් තවමත් ඉඩම්වල ගැටළු තියෙනවා. යුද්ධය හේතුවෙන් උතුරේ වැසියන්ට අහිමිවී ඇති ඉඩම් ප්‍රමාණය අක්කර 7400 ක්. නමුත් ජනතාවට අක්කර 600 ක් පමණයි රජය නැවත ලබාදීමට කටයුතු කරලා තියෙන්නේ. මේ නිසා ගොඩක් ලොකු අසාධාරණයක් වෙලා කියලා මම කියනවා. තමන්ට අයත් ඉඩකඩම් නැවත ලබාගැනීමට උතුරේ වැසියන්ට අද වනවිට අරගල කරන්නත් සිද්ධවෙලා තියෙනවා. ’’"}