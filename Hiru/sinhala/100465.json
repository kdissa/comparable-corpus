{"Header": "යාල් දේවිය කන්කසන්තුරේට යයි.", "Time": "Friday, 02 January 2015 - 11:43", "Url": "http://www.hirunews.lk/sinhala/100465/%E0%B6%BA%E0%B7%8F%E0%B6%BD%E0%B7%8A-%E0%B6%AF%E0%B7%9A%E0%B7%80%E0%B7%92%E0%B6%BA-%E0%B6%9A%E0%B6%B1%E0%B7%8A%E0%B6%9A%E0%B7%83%E0%B6%B1%E0%B7%8A%E0%B6%AD%E0%B7%94%E0%B6%BB%E0%B7%9A%E0%B6%A7-%E0%B6%BA%E0%B6%BA%E0%B7%92", "Content": "වසර 26 කට පසුව යාල්දේවී දුම්රිය අද කන්කසන්තුරේ දුම්රිය ස්ථානයේ සිට යාපනය දුම්රිය ස්ථානය දක්වා ධාවනය කෙරුණා. එම අවස්ථාවට අමාත්‍යවරුන් වන සුසිල් ප්‍රේමජයන්ත සහ කුමාර වෙල්ගම එක්ව සිටි බවයි දුම්රිය නියෝජ්‍ය ගමනාගමන අධිකාරී වජිර සමන් පොල්වත්තගේ හිරු ප්‍රවෘත්ති අංශයට ප්‍රකාශ කළේ. පසුගිය ඔක්තෝම්බර් 13 වැනිදා යාල්දේවි දුම්රිය පලෙයි සිට යාපනය දක්වා ධාවනය කෙරුණේ ජනාධිපති මහින්ද රාජපක්ෂ මහතාගේ ප්‍රධානත්වයෙන්. හෙට සිට යාල්දේවි දුම්රිය ජනතාව වෙනුවෙන් කොළඹ කොටුව දුම්රිය ස්ථානයේ සිට කන්කසන්තුරේ දක්වා ධාවනය කරන අතර ඒ සඳහා නගරාන්තය සීඝ්‍රගාමී දුම්රියන් දෙකක් ධාවනයට එක් කර ඇති බව දුම්රිය පාලක මැදිරිය සඳහන් කළා."}