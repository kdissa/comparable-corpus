{"Header": "දිස්ත්‍රික්ක 06කට නාය යාමේ අවදානම තවදුරටත්", "Time": "Saturday, 02 December 2017 - 11:22", "Url": "http://www.hirunews.lk/sinhala/177427/%E0%B6%AF%E0%B7%92%E0%B7%83%E0%B7%8A%E0%B6%AD%E0%B7%8A%E2%80%8D%E0%B6%BB%E0%B7%92%E0%B6%9A%E0%B7%8A%E0%B6%9A-06%E0%B6%9A%E0%B6%A7-%E0%B6%B1%E0%B7%8F%E0%B6%BA-%E0%B6%BA%E0%B7%8F%E0%B6%B8%E0%B7%9A-%E0%B6%85%E0%B7%80%E0%B6%AF%E0%B7%8F%E0%B6%B1%E0%B6%B8-%E0%B6%AD%E0%B7%80%E0%B6%AF%E0%B7%94%E0%B6%BB%E0%B6%A7%E0%B6%AD%E0%B7%8A", "Content": "පවතින අයහපත් කාලගුණ තත්ත්වය හේතුවෙන් දිස්ත්‍රික්ක 06කට නාය යාමේ අවදානමක් ප්‍රකාශයට පත් කර තිබෙනවා. ඒ අතරින් රත්නපුර, ගාල්ල, බදුල්ල, හම්බන්තොට සහ කළුතර දිස්ත්‍රික්කවලට කලින් පනවා තිබූ නාය යාමේ අවදානම දීර්ඝ කර ඇති අතර මාතර දිස්ත්‍රික්කය ද එලෙස අළුතෙන් නාය යාමේ අවදානම සහිත දිස්ත්‍රික්කයක් ලෙස නම් කර තිබෙනවා. ඊට අමතරව මහනුවර සහ මාතලේ දිස්ත්‍රික්කවලට පනවා තිබූ නාය යාමේ අවදානම ජාතික ගොඩනැගිලි පර්යේෂණ සංවිධානය විසින් ඉවත් කරනු ලැබුවා. අදාළ ප්‍රදේශවල තවදුරටත් වර්ෂාව පවතී නම්, නාය යාමේ, බෑවුම් කඩා වැටීමේ, ගල් පෙරළීමේ, පස් කණ්ඩි කඩා වැටීමේ සහ පොළොව ගිලා බැසීමේ අවදානම පිළිබදව විමසිලිමත් වන ලෙසයි එමගින් දැනුම් දෙන්නේ."}