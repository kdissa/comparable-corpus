{"Header": "කිරි ගවයින් අතර වෛරස් රෝගයක්!", "Time": "Thursday, 02 April 2015 - 13:26", "Url": "http://www.hirunews.lk/sinhala/106749/%E0%B6%9A%E0%B7%92%E0%B6%BB%E0%B7%92-%E0%B6%9C%E0%B7%80%E0%B6%BA%E0%B7%92%E0%B6%B1%E0%B7%8A-%E0%B6%85%E0%B6%AD%E0%B6%BB-%E0%B7%80%E0%B7%9B%E0%B6%BB%E0%B7%83%E0%B7%8A-%E0%B6%BB%E0%B7%9D%E0%B6%9C%E0%B6%BA%E0%B6%9A%E0%B7%8A", "Content": "දකුණු පළාතේ කිරි ගවයින් අතර පැතිර යන වෛරස් රෝගයක් හේතුවෙන් ගවයින් විසිදෙනෙකු පමණ මියගොස් තිබෙනවා. දකුණු පළාත් සත්ව නිෂ්පාදන හා සංවර්ධන කටයුතු පිළිබඳ අධ්‍යක්‍ෂිකා වෛද්‍ය එච්.බී.එච්. රාමනායක සඳහන් කළේ තෙලේරියා නමින් මෙම රෝගය හඳුන්වන බවයි. පරපෝෂිතයෙකු මාර්ගයෙන්  වෛරසය ගවයාගේ රුධිරයට ඇතුල්වන බවයි වෛද්‍යවරිය හිරු ප්‍රවෘත්ති අංශයට සඳහන් කළේ. මේ වනවිට රෝගය දකුණු පළාතේ ඉමදූව, කැකුණදුර, කඩවත්සතර  ප්‍රදේශවල පැතිර යන බවද වාර්තාවනවා. රෝගය පාලනය සඳහා සියලූ ඖෂධ ගෙන්වා ඇති බවයි වෛද්‍ය එච්.බී.එච්. රාමනායක කියා සිටියේ."}