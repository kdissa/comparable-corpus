{"Header": "හිටපු ජනපති කතරගම", "Time": "Saturday, 02 December 2017 - 21:56", "Url": "http://www.hirunews.lk/sinhala/177468/%E0%B7%84%E0%B7%92%E0%B6%A7%E0%B6%B4%E0%B7%94-%E0%B6%A2%E0%B6%B1%E0%B6%B4%E0%B6%AD%E0%B7%92-%E0%B6%9A%E0%B6%AD%E0%B6%BB%E0%B6%9C%E0%B6%B8", "Content": "හිටපු ජනාධිපති පාර්ලිමේන්තු මන්ත්‍රී මහින්ද රාජපක්ෂ මහතාගේ සහභාගීත්වයෙන් අද කතරගම කිරිවෙහෙර පූජා භූමියේදී රටට සෙත් පතා කප්රුක් පූජාවක් පැවැත්වූවා. කතරගම, කිරිවෙහෙර පූජා භුමියේ මෙම කප්රුක් පූජාව සංවිධානය කර තිබුණේ නිදහස් කලා සන්ධානය විසින්. කලාකරුවන් පිරිස මෙම පූජාව සඳහා එක්වූයේ කතරගම දේවාල භූමියේ සිටයි. කිරිවෙහෙර පූජා භූමියේදී හිටපු ජනාධිපතිවරයා කප්රුක් පූජාව සඳහා එක්වූණා. මෙම පූජාව සඳහා හිටපු පාර්ලිමේන්තු මන්ත්‍රී මාලනී ෆොන්සේකා සහ පසුගියදා මන්ත්‍රීධුරය අහිමි වූ ගීතා කුමාරසිංහ යන මහත්මීන් ඇතුළු කලාකරුවන් පිරිසක් එක්ව සිටියා."}