{"Header": "ගුවනේ විරෝධය පෑම", "Time": "Wednesday, 02 December 2015 - 19:17", "Url": "http://www.hirunews.lk/sinhala/121252/%E0%B6%9C%E0%B7%94%E0%B7%80%E0%B6%B1%E0%B7%9A-%E0%B7%80%E0%B7%92%E0%B6%BB%E0%B7%9D%E0%B6%B0%E0%B6%BA-%E0%B6%B4%E0%B7%91%E0%B6%B8", "Content": "තමාට අයිති ඉඩමක් තම මිත්තණිය විසින් වෙනත් පුද්ගලයකුට පැවරීමට යන බව පවසමින් පුද්ගලයකු දුරකථන සන්නිවේදන කුලුණක් මත නැගී උපවාසයක් ආරම්භ කර තිබෙනවා. අප වාර්තාකරු සඳහන් කලේ අද අලුයම මෙම පුද්ගලයා රාජාංගණය පුත්තලම හංදියේ පිහිටි දුරකථන කුලුණක් මතට මෙලෙස නැග ඇති බවයි. තමාගේ ඉඩමක් මිත්තණිය විසින් වෙනත් පුද්ගලයකුට පැවරීම පිළිබඳ පොලිසියට සහ ප්‍රාදේශීය ලේකම්වරයාට පැමිණිලි කල ද ඊට මෙතෙක් විසඳුමක් නොලැබුනු බවට රාජාංගණය යාය 18 ප්‍රදේශයේ පදිංචි 22 හැවිරිදි මෙම තරුණයා චෝදනා කරනවා. රාජාංගණය පොලිසියේ ස්ථානාධිපතිවරයා මෙම පුද්ගලයා උපවාස කරන ස්ථානයට පැමිණ සඳහන් කර තිබුනේ අදාළ ගැටලුව විසඳා ගැනීමට පොලිසියට පැමිණෙන ලෙසටයි. කෙසේවෙතත් මිත්තණිය විසින් විකිණීමට යන බව පැවසෙන ඉඩම උපවාසය ආරම්භ කර ඇති පුද්ගලයාට අයිති නොමැති බවට ප්‍රාදේශීය ලේකම්වරයා තමාට ලිපියක් මගින් දන්වා ඇතැයි රාජාංගණය පොලිසියේ ස්ථාධිපතිවරයා ප්‍රකාශ කල බව අප වාර්තාකරු සඳහන් කලා. ඡායාරූප - තම්සීර්"}