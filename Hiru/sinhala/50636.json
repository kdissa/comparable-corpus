{"Header": "කළු වඳුරා වඳවීමේ තර්ජනයක.", "Time": "Wednesday, 02 January 2013 - 7:37", "Url": "http://www.hirunews.lk/sinhala/50636/%E0%B6%9A%E0%B7%85%E0%B7%94-%E0%B7%80%E0%B6%B3%E0%B7%94%E0%B6%BB%E0%B7%8F-%E0%B7%80%E0%B6%B3%E0%B7%80%E0%B7%93%E0%B6%B8%E0%B7%9A-%E0%B6%AD%E0%B6%BB%E0%B7%8A%E0%B6%A2%E0%B6%B1%E0%B6%BA%E0%B6%9A", "Content": "ශ්‍රී ලංකාවේ වෙසෙන කළු වඳුරු උප විශේෂ 04 න් දැඩි ලෙස තර්ජනයට ලක්ව ඇති කොළඹ ආශ්‍රිතව ජීවත්වන කළු වඳුරු විශේෂය සංරක්ෂණය කිරීමට කඩිනම් පියවර ගත යුතු බව පරිසර සංවිධාන පෙන්වා දෙනවා. 2012 රතු දත්ත වාර්තාවට අනුව කොළඹ ආශ්‍රිතව වෙසෙන කළු වඳුරු විශේෂය දැඩි ලෙස තර්ජනයට ලක්ව ඇති බව ප්‍රකාශ කර ඇතැයි ගාල්ල වනජීවි සංරක්ෂණ සංගමය ප්‍රකාශ කළා. වනාන්තර හෙළි කිරීම, රිය අනතුරු සහ විදුලි රැහැන්වල ස්පර්ශ වීමෙන් මෙලෙස ශ්‍රී ලංකාවේ කළු වඳුරන් විශාල ලෙස වඳ වී යාමේ තර්ජනයට ලක්ව ඇති බවයි එහි සභාපති මධුර ද සිල්වා කියා සිටියේ."}