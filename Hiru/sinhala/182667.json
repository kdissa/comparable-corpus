{"Header": "මාලදිවයිනේ හිටපු ජනපති නිදහස් කරන්නැයි ශ්‍රේෂ්ඨාධිකරණයෙන් නියෝග", "Time": "Friday, 02 February 2018 - 8:35", "Url": "http://www.hirunews.lk/sinhala/182667/%E0%B6%B8%E0%B7%8F%E0%B6%BD%E0%B6%AF%E0%B7%92%E0%B7%80%E0%B6%BA%E0%B7%92%E0%B6%B1%E0%B7%9A-%E0%B7%84%E0%B7%92%E0%B6%A7%E0%B6%B4%E0%B7%94-%E0%B6%A2%E0%B6%B1%E0%B6%B4%E0%B6%AD%E0%B7%92-%E0%B6%B1%E0%B7%92%E0%B6%AF%E0%B7%84%E0%B7%83%E0%B7%8A-%E0%B6%9A%E0%B6%BB%E0%B6%B1%E0%B7%8A%E0%B6%B1%E0%B7%90%E0%B6%BA%E0%B7%92-%E0%B7%81%E0%B7%8A%E2%80%8D%E0%B6%BB%E0%B7%9A%E0%B7%82%E0%B7%8A%E0%B6%A8%E0%B7%8F%E0%B6%B0%E0%B7%92%E0%B6%9A%E0%B6%BB%E0%B6%AB%E0%B6%BA%E0%B7%99%E0%B6%B1%E0%B7%8A-%E0%B6%B1%E0%B7%92%E0%B6%BA%E0%B7%9D%E0%B6%9C", "Content": "මාලදිවයිනේ හිටපු ජනපති මොහොමඩ්  නෂීඩ් , හිටපු උප ජනාධිපති අහමඞ් අඞීබ් ඇතුළු දේශපාලන සිරකරුවන් වහා නිදහස් කරන ලෙස එරට ශ්‍රේෂ්ඨාධිකරණය ඊයේ නියෝග කළා. මාලදිවයිනේ ව්‍යවස්ථාව සහ මාලදිවයින පාර්ශවකරුවෙකු වන මානව හිමිකම් සම්මුතීන් උල්ලංඝනය වන බවට ඉදිරිපත් වූ පෙත්සම් සලකා බැලීමෙන් අනතුරුවයි එම නියෝගය නිකුත් කර ඇත්තේ. අදාළ පෙත්සම් මගින් පෙන්වා දී ඇත්තේ හිටපු ජනපති නෂීඩ්  ඇතුළු දේශපාලන නායකයන්ට එරෙහිව දඬුවම් පමුණුවා ඇත්තේ දේශපාලන හේතූන් පදනම් කරගෙන බවයි. ඒ අනුව, සාධාරණ නඩු විභාගයක් පවත්වනතුරු ඔවුන් නිදහස් කරන ලෙස මාලදිවයින ශ්‍රේෂ්ඨාධිකරණය නියෝග කර තිබෙනවා. සිරගත කළ ද ප්‍රතිකාර ලැබීම සදහා එංගලන්තයට යාමට අවසර ලැබූ මොහොමඩ් නෂීඩ් පසුගිය කාලය තුළ ශ්‍රී ලංකාවේ රැදී සිටියා. ඔහු සිය ට්විටර් ගිණුමට එක් කළ පණිවුඩයක දැක්වෙන්නේ ජනාධිපති අබ්දුල්ලා යමීන් ශ්‍රේෂ්ඨාධිකරණ තීන්දුවට අනුව කටයුතු කරනු ඇතැයි අපේක්ෂා කරන බවයි."}