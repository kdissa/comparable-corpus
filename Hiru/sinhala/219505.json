{"Header": "ඉරානය න්‍යෂ්ටික ගිවිසුම උල්ලංඝනය කරයි", "Time": "Tuesday, 02 July 2019 - 10:42", "Url": "http://www.hirunews.lk/sinhala/219505/%E0%B6%89%E0%B6%BB%E0%B7%8F%E0%B6%B1%E0%B6%BA-%E0%B6%B1%E0%B7%8A%E2%80%8D%E0%B6%BA%E0%B7%82%E0%B7%8A%E0%B6%A7%E0%B7%92%E0%B6%9A-%E0%B6%9C%E0%B7%92%E0%B7%80%E0%B7%92%E0%B7%83%E0%B7%94%E0%B6%B8-%E0%B6%8B%E0%B6%BD%E0%B7%8A%E0%B6%BD%E0%B6%82%E0%B6%9D%E0%B6%B1%E0%B6%BA-%E0%B6%9A%E0%B6%BB%E0%B6%BA%E0%B7%92", "Content": "ඉරානය, 2015 වසරේදී ලෝක බලවතුන් සමග ඇති කර ගත් ගිවිසුමේ සීමාවන් උල්ලංඝනය කරමින් යුරේනියම් න්‍යෂ්ටික ඉන්ධන නිස්සාරණය කර ඇති බව අන්තර්ජාතික පරමාණු බලශක්ති අධිකාරිය තහවුරු කළා. එමගින් ඉරානයට න්‍යෂ්ටික බලාගාර ඉන්ධන සපයා ගැනීමට හැකිවන අතරම, න්‍යෂ්ටික බෝම්බ නිපදවීමට ද හැකියාවක් ලැබෙනු ඇති. ඇමරිකානු ජනාධිපති ඩොනල්ඞ් ට්‍රම්ප් විසින් තම රට වෙත පනවා ඇති දැඩි සම්බාධක වලට ප්‍රතිචාර ලෙස එම පියවර ගත් බවයි ඉරානය ප්‍රකාශ කළේ. කෙසේ නමුත්, එමගින් දැඩි ප්‍රතිවිපාක වලට මුහුණදීමට සිදුවනු ඇති බවට යුරෝපා සංගමය අනතුරු ඇගවීමක් කර තිබෙනවා."}