{"Header": "කොම්පඤ්ඤවීදිය ආරක්ෂක සේවා විද්‍යාලයේ ගුරුවරුන් විරෝධතාවක", "Time": "Monday, 02 February 2015 - 19:34", "Url": "http://www.hirunews.lk/sinhala/102550/%E0%B6%9A%E0%B7%9C%E0%B6%B8%E0%B7%8A%E0%B6%B4%E0%B6%A4%E0%B7%8A%E0%B6%A4%E0%B7%80%E0%B7%93%E0%B6%AF%E0%B7%92%E0%B6%BA-%E0%B6%86%E0%B6%BB%E0%B6%9A%E0%B7%8A%E0%B7%82%E0%B6%9A-%E0%B7%83%E0%B7%9A%E0%B7%80%E0%B7%8F-%E0%B7%80%E0%B7%92%E0%B6%AF%E0%B7%8A%E2%80%8D%E0%B6%BA%E0%B7%8F%E0%B6%BD%E0%B6%BA%E0%B7%9A-%E0%B6%9C%E0%B7%94%E0%B6%BB%E0%B7%94%E0%B7%80%E0%B6%BB%E0%B7%94%E0%B6%B1%E0%B7%8A-%E0%B7%80%E0%B7%92%E0%B6%BB%E0%B7%9D%E0%B6%B0%E0%B6%AD%E0%B7%8F%E0%B7%80%E0%B6%9A", "Content": "කොම්පඤ්ඤවීදිය ආරක්ෂක සේවා විද්‍යාලයේ විදුහල්පතිවරයාට එහි පාලන අධිකාරිය භාරව සිටි බ්‍රිගේඩියර්වරයෙකු පරුෂ වචනයෙන් බැන බැදුණු බවට චෝදනා කරමින් එම විද්‍යාලයේ ගුරුවරුන් අද (02) දහවල් එම පාසල ඉදිරිපිට දී විරෝධතාවයක නිරත වුණා. ඔවුන් ප්‍රකාශ කළේ පාසලක ප්‍රධානත්වය හිමි විය යුත්තේ බ්‍රිගේඩියර්වරයෙකු නොව විදුහල්පතිවරයෙකුට බවයි. පසුව විරෝධතාවයේ නිරත වූවන් එම විද්‍යාලය තුළ සිටි ආරක්ෂක අමාත්‍යාංශයේ අතිරේක ලේකම්වරුන් කිහිප දෙනෙකු හමුවුණා. එහිදී ඇති වූ සංවාදයේදී අර්බුදයට විසදුමක් ලබා ගැනීම සඳහා සාකච්ඡාවක් ලබාදීමට එකඟතාවකට පැමිණ තිබෙනවා. පසුව විරෝධතාවයේ නිරත වූ පිරිස කොම්පඤ්ඤවීදිය පොලීසියට පැමිණ මේ සම්බන්ධයෙන් පැමිණිල්ලක් ද ගොනු කළා."}