{"Header": "මරදානේ වෙඩි තැබීම මුදල් ආරවුලක් ද ?", "Time": "Friday, 02 August 2019 - 12:48", "Url": "http://www.hirunews.lk/sinhala/221370/%E0%B6%B8%E0%B6%BB%E0%B6%AF%E0%B7%8F%E0%B6%B1%E0%B7%9A-%E0%B7%80%E0%B7%99%E0%B6%A9%E0%B7%92-%E0%B6%AD%E0%B7%90%E0%B6%B6%E0%B7%93%E0%B6%B8-%E0%B6%B8%E0%B7%94%E0%B6%AF%E0%B6%BD%E0%B7%8A-%E0%B6%86%E0%B6%BB%E0%B7%80%E0%B7%94%E0%B6%BD%E0%B6%9A%E0%B7%8A-%E0%B6%AF", "Content": "මරදාන මාලිගාකන්ද ප්‍රදේශයේදී ඊයේ වෙඩිතැබීම සිදුකල පුද්ගලයා අපරාධ ක්‍රියා කිහිපයක් සම්බන්ධයෙන් චෝදනා එල්ල වී ඇති අයෙකු බව පොලිසිය පවසනවා. එමෙන්ම, තුවාල ලැබූ පුද්ගලයා සමග පැවති මුදල් ආරවුලක් වෙඩි තැබීම සිදුකිරිමට හේතු වූ බවයි වාර්තා වන්නේ. ඊයේ රාත්‍රීයේ මාලිගාකන්ද පාර ප්‍රදේශයේ නිවසකට ගිනි අවියක් ද සමග සැකකරු ඇතුල් වී ඇති බව සදහන්. එහිදි, නිවෙස් හිමියා සහ සැකකරු අතර මුදල් ආරවුලක් මුල් කරගනිමින් බහින් බස්වීමක් සිදුව ඇති බවයි වාර්තා වන්නේ. එම බහින් බස්වීමෙන් පසු සැකකරු පොළවට වෙඩි තබා පලා යන්නට උත්සාහ කර තිබෙනවා. එම අවස්ථාවේ නිවසේ සිටි තවත් පුද්ගලයෙකුට ඒ හේතුවෙන් තුවාල සිදුවුණා. ඔහු ප්‍රතිකාර සදහා පසුව කොළඹ ජාතික රෝහලට ඇතුලත් කරනු ලැබුවා. මෙම සිද්ධියෙන් තුවාල ලබා ඇත්තේ 77 ක් හැවිරිදි වැල්ලම්පිටිය ප්‍රදේශයේ පදිංචිකරුවෙක්."}