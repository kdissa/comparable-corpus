{"Header": "කස්ත්‍රෝගේ පුතු දිවි නසා ගනී", "Time": "Friday, 02 February 2018 - 16:03", "Url": "http://www.hirunews.lk/sinhala/182715/%E0%B6%9A%E0%B7%83%E0%B7%8A%E0%B6%AD%E0%B7%8A%E2%80%8D%E0%B6%BB%E0%B7%9D%E0%B6%9C%E0%B7%9A-%E0%B6%B4%E0%B7%94%E0%B6%AD%E0%B7%94-%E0%B6%AF%E0%B7%92%E0%B7%80%E0%B7%92-%E0%B6%B1%E0%B7%83%E0%B7%8F-%E0%B6%9C%E0%B6%B1%E0%B7%93", "Content": "කියුබාවේ හිටපු විප්ලවවාදී නායක ෆිදෙල් කැස්ත්‍රෝගේ වැඩිමහල් පුත්‍රයා වන කැස්ත්‍රෝ ඩයස් බැලරට් සියදිවි හානිකරගෙන ඇතිබව විදේශ මාධ්‍ය වාර්තා කරනවා. 68 හැවිරිදි මොහු කියුබාවේ හවානාහිදී මෙලෙස සියදිවි හානි කරගෙන ඇති බවයි වාර්තා වන්නේ. අවස්ථා කිහිපයකදී ඔහුට ප්‍රතිකාර කල වෛද්‍යවරු පවසා ඇත්තේ  කැස්ත්‍රෝ ඩයස් බැලරට් දීර්ඝ කාලයක් තිස්සේ විෂාදය නම් රෝගී තත්ත්වයෙන් පසුවූ බවයි. මොහු න්‍යෂ්ටික භෞතික විද්‍යාඥයෙකු  බවත් විදෙස් වාර්තාවල සඳහන් වනවා. සෝවියට් සංගමය මගින් පුහුණුව ලැබූ ඔහු න්‍යෂ්ටික - භෞත විද්‍යාඥයෙක්. මියයනතුරුම ඔහු කියුබානු රාජ්‍ය විද්‍යා ඇකඩමියේ උපසභාපතිවරයා ලෙස කටයුතු කළා."}