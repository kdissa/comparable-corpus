{"Header": "JVP, TNA අධිකරණයට ගියොත් මොකද වෙන්නේ?", "Time": "Wednesday, 02 January 2013 - 19:51", "Url": "http://www.hirunews.lk/sinhala/50690/jvp-tna-%E0%B6%85%E0%B6%B0%E0%B7%92%E0%B6%9A%E0%B6%BB%E0%B6%AB%E0%B6%BA%E0%B6%A7-%E0%B6%9C%E0%B7%92%E0%B6%BA%E0%B7%9C%E0%B6%AD%E0%B7%8A-%E0%B6%B8%E0%B7%9C%E0%B6%9A%E0%B6%AF-%E0%B7%80%E0%B7%99%E0%B6%B1%E0%B7%8A%E0%B6%B1%E0%B7%9A", "Content": "පාර්ලිමේන්තුවට අධිකරණය ලබාදෙන නියෝග පිළි නොගන්නා බව කථානායක චමල් රාජපක්ෂ පැහැදිළි ප්‍රකාශ කර තිබියදී විපක්ෂයේ ඇතැම් මන්ත්‍රීවරුන් එම නියෝග පිළිගැනීම පිළිබඳ අප විමසා සිටියේ ජ්‍යෙෂ්ඨ නීතීඥ ගෝමීන් දයාශ්‍රී ගෙන්. මීට පෙර ද දෝෂාභියෝග තේරීම් කාරක සභාව සම්බන්ධයෙන් ශ්‍රේෂ්ඨාධිකරණය කථානායකවරයා, පාර්ලිමේන්තු මහ ලේකම්වරයා සහ කාරක සභාවේ සාමාජිකයන්ට නොතීසි නිකුත් කළා. අදාළ නියෝග නොපිළිගන්නා බව කථානායක චමල් රාජපක්ෂ නොවැම්බර් 29 වැනිදා ප්‍රකාශ කළේ, හිටපු කථානායකවරයෙකු වන අනුර බණ්ඩාරනායක මීට පෙර ලබාදුන් තීන්දුවද සිහිපත් කරමින්. එවැනි වාතාවරණයක් පැවතියදී පාර්ලිමේන්තුවේ ක්‍රියාදාමයක් පිළිබඳ අභියචානාධිකරණය ලබාදුන් නොතීසි අනුව අධිකරණයේ පෙනී සිටීමටයි ජනතා විමුක්ති පෙරමුණ සහ දෙමළ ජාතික සන්ධානය තීරණය කර ඇත්තේ. එහෙත් ආණ්ඩුව සහ එක්සත් ජාතික පක්ෂය අධිකරණයේ පෙනී නොසිටීමට ගත් තීරණය පිළිබඳ සිය මතය ජ්‍යෙෂ්ඨ නීතීඥ ගෝමීන් දයාශ්‍රී මෙසේ පැහැදිළි කළා. දෙමළ සන්ධානය සහ ජනතා විමුක්ති පෙරමුණේ තීරණය පිළිබඳවද ඔහු අදහස් පළ කළා. ආණ්ඩු පක්ෂයේ සහ එක්සත් ජාතික පක්ෂයේ නියෝජිතයන් නොමැතිව වුවද, අගවිනිසුරුවරියගේ පෙත්සම විභාග කිරීමට අභියාචානාධිකරණයට හැකියාව තිබෙනවා. එවැනි විභාගයකින් ලබාදෙන තීන්දුව පාර්ලිමේන්තුවට කෙසේ බලපෑම් කරන්නේද යන්න අප නීතීඥ ගෝමින් දයාශ්‍රීගෙන් තවදුරටත් විමසා සිටියා."}