{"Header": "වීරකැටියේ රිය අනතුරකින් දරුවන් දෙදෙනෙකු මරුට", "Time": "Saturday, 02 November 2019 - 12:51", "Url": "http://www.hirunews.lk/sinhala/227466/%E0%B7%80%E0%B7%93%E0%B6%BB%E0%B6%9A%E0%B7%90%E0%B6%A7%E0%B7%92%E0%B6%BA%E0%B7%9A-%E0%B6%BB%E0%B7%92%E0%B6%BA-%E0%B6%85%E0%B6%B1%E0%B6%AD%E0%B7%94%E0%B6%BB%E0%B6%9A%E0%B7%92%E0%B6%B1%E0%B7%8A-%E0%B6%AF%E0%B6%BB%E0%B7%94%E0%B7%80%E0%B6%B1%E0%B7%8A-%E0%B6%AF%E0%B7%99%E0%B6%AF%E0%B7%99%E0%B6%B1%E0%B7%99%E0%B6%9A%E0%B7%94-%E0%B6%B8%E0%B6%BB%E0%B7%94%E0%B6%A7", "Content": "වීරකැටිය - තංගල්ල මාර්ගයේ රාජපක්ෂ විද්‍යාලය අසළ දී සිදුවූ රිය අනතුරකින් දරුවන් දෙදෙනෙකු ජීවිතක්ෂයට පත්ව තිබෙනවා. ඊයේ පස්වරුවේ ඔවුන් මෙම අනතුරට ලක්ව ඇත්තේ සිය මව සමඟ පැමිණි බස් රථයෙන් බැස මාර්ගය හරහා ගමන් කිරීමේදී මෝටර් රථයක ගැටීමෙන්. අවුරුදු 12ක දරුවෙකු හා අවුරුදු 6ක දැරියක  මෙම අනතුරෙන් ජීවිතක්ෂයට පත්වූ බව පොලිස් මාධ්‍ය ප්‍රකාශක කාර්යාලය සඳහන් කළා. ඔවුන් විතාරන්දෙනිය - නළගම - කැටකෑල්ලගහවත්ත ප්‍රදේශයේ පදිංචිකරුවන්. අනතුරෙන් පසු පළා ගිය අදාළ මෝටර් රථය පසුව අත්අඩංගුවට ගෙන ඇති අතර, අනතුර සිදුවන අවස්ථාවේ එය පදවා ඇත්තේ අවුරුදු 15ක පාසල් සිසුවෙකු බවට ද අනාවරණ වී තිබෙනවා. පසුව එම සිසුවා සහ අනතුර සිදුවන අවස්ථාවේ මෝටර් රථයේ ගමන් කළ 24 හැවිරිදි එහි ලියාපදිංචි අයිතිකරු මෙන්ම තවත් පුද්ගලයෙකු ද අත්අඩංගුවට ගෙන තිබෙනවා."}