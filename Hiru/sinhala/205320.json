{"Header": "පන්නිපිටියේ දියමන්ති කොල්ලයට \"මාතර මල්ලී\" අත්අඩංගුවට", "Time": "Sunday, 02 December 2018 - 7:07", "Url": "http://www.hirunews.lk/sinhala/205320/%E0%B6%B4%E0%B6%B1%E0%B7%8A%E0%B6%B1%E0%B7%92%E0%B6%B4%E0%B7%92%E0%B6%A7%E0%B7%92%E0%B6%BA%E0%B7%9A-%E0%B6%AF%E0%B7%92%E0%B6%BA%E0%B6%B8%E0%B6%B1%E0%B7%8A%E0%B6%AD%E0%B7%92-%E0%B6%9A%E0%B7%9C%E0%B6%BD%E0%B7%8A%E0%B6%BD%E0%B6%BA%E0%B6%A7-%E0%B6%B8%E0%B7%8F%E0%B6%AD%E0%B6%BB-%E0%B6%B8%E0%B6%BD%E0%B7%8A%E0%B6%BD%E0%B7%93-%E0%B6%85%E0%B6%AD%E0%B7%8A%E0%B6%85%E0%B6%A9%E0%B6%82%E0%B6%9C%E0%B7%94%E0%B7%80%E0%B6%A7", "Content": "පන්නිපිටිය - ඇරැව්වල ප්‍රදේශයේ නිවසකට ඇතුලූවී නිවෙස් හිමියාට පහරදී මැණික් හා දියමන්ති කොල්ලකෑමේ සිද්ධියට සම්බන්ධ තුසිත මදුරංග නොහොත් මාතර මල්ලී නැමැත්තා අත්අඩංගුවට ගෙන තිබෙනවා. මිරිහාන විශේෂ අපරාධ මෙහෙයුම් ඒකකය මගින් ගල්කිස්ස - මැලිබන් හන්දිය ප්‍රදේශයේ පිහිටි ඉන්ධන පිරවුම්හල අසළදී ඊයේ මොහු අත්අඩංගුවට ගෙන ඇති බවයි පොලීසිය සඳහන් කළේ. මෙම සැකකරු 38 හැවිරිදි මාතර - රොටුඹ ප්‍රදේශයේ පදිංචිකරුවෙක්. ඔහු අද නුගේගොඩ මහේස්ත්‍රාත් අධිකරණයට ඉදිරිපත් කිරීමට නියමිතව තිබෙනවා. පසුගිය නොවැම්බර් 5 වනදා මෙම මැණික් හා දියමන්ති කොල්ලකෑම සිදුවූ අතර, එදින එම නිවසට පැමිණ සිටි විදේශිකයෙකුද පැහැරගැනීමට ලක්ව තිබුණා."}