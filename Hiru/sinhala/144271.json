{"Header": "දුම්මලසූරියේ කැබ් රථයක ගැටුණු යතුරුපැදිකරුවන් දෙදෙනෙකු ජීවිතක්ෂයට", "Time": "Sunday, 02 October 2016 - 8:16", "Url": "http://www.hirunews.lk/sinhala/144271/%E0%B6%AF%E0%B7%94%E0%B6%B8%E0%B7%8A%E0%B6%B8%E0%B6%BD%E0%B7%83%E0%B7%96%E0%B6%BB%E0%B7%92%E0%B6%BA%E0%B7%9A-%E0%B6%9A%E0%B7%90%E0%B6%B6%E0%B7%8A-%E0%B6%BB%E0%B6%AE%E0%B6%BA%E0%B6%9A-%E0%B6%9C%E0%B7%90%E0%B6%A7%E0%B7%94%E0%B6%AB%E0%B7%94-%E0%B6%BA%E0%B6%AD%E0%B7%94%E0%B6%BB%E0%B7%94%E0%B6%B4%E0%B7%90%E0%B6%AF%E0%B7%92%E0%B6%9A%E0%B6%BB%E0%B7%94%E0%B7%80%E0%B6%B1%E0%B7%8A-%E0%B6%AF%E0%B7%99%E0%B6%AF%E0%B7%99%E0%B6%B1%E0%B7%99%E0%B6%9A%E0%B7%94-%E0%B6%A2%E0%B7%93%E0%B7%80%E0%B7%92%E0%B6%AD%E0%B6%9A%E0%B7%8A%E0%B7%82%E0%B6%BA%E0%B6%A7", "Content": "බිංගිරිය - දුම්මලසූරිය මාර්ගයේදී සිදුවූ රිය අනතුරකින් පුද්ගලයන්  දෙදෙනෙකු මියගොස් තිබෙනවා. ඊයේ පස්වරුවේ මෙම මාර්ගයේ තිඹිරිවැව ප්‍රදේශයේදී කැබ් රථයක් වේගය පාලනය කරගත නොහැකිව යතුරුපැදි දෙකක ගැටීමෙන් මෙම අනතුර සිදුව ඇති බවයි පොලීසිය ප්‍රකාශ කළේ. අනතුරෙන් මියගොස් ඇත්තේ ඉංගිරිය ප්‍රදේශයේ පදිංචි 57 හැවිරිදි පුද්ගලයෙක් සහ පොල්ගස්ආර ප්‍රදේශයේ පදිංචි 39 හැවිරිදි අයෙක්. ඔවුන් දෙදෙනාම සිය නිවෙස් වෙත ගමන් කරමින් සිටියදී මෙම අනතුරට ලක්ව තිබෙනවා. අනතුරින් බරපතල තුවාල ලැබු යතුරුපැදිකරුවන් දෙදෙනා කුලියාපිටිය රෝහලට ඇතුලත් කරන විටත් මරණයට පත්ව සිටි බවයි අප වාර්තාකරු සඳහන් කලේ. අනතුරට සම්බන්ධ කැබ් රථයේ රියදුරා පොලිස් අත්අඩංගුවට ගෙන තිබෙනවා. බිංගිරිය පොලිසියයි විමර්ශණ මෙහෙයවන්නේ."}