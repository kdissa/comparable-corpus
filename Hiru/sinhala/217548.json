{"Header": "යතුරුපැදි අනතුරකින් තරුණයන් දෙදෙනෙකු මරුට (ඡායාරූප)", "Time": "Sunday, 02 June 2019 - 6:56", "Url": "http://www.hirunews.lk/sinhala/217548/%E0%B6%BA%E0%B6%AD%E0%B7%94%E0%B6%BB%E0%B7%94%E0%B6%B4%E0%B7%90%E0%B6%AF%E0%B7%92-%E0%B6%85%E0%B6%B1%E0%B6%AD%E0%B7%94%E0%B6%BB%E0%B6%9A%E0%B7%92%E0%B6%B1%E0%B7%8A-%E0%B6%AD%E0%B6%BB%E0%B7%94%E0%B6%AB%E0%B6%BA%E0%B6%B1%E0%B7%8A-%E0%B6%AF%E0%B7%99%E0%B6%AF%E0%B7%99%E0%B6%B1%E0%B7%99%E0%B6%9A%E0%B7%94-%E0%B6%B8%E0%B6%BB%E0%B7%94%E0%B6%A7-%E0%B6%A1%E0%B7%8F%E0%B6%BA%E0%B7%8F%E0%B6%BB%E0%B7%96%E0%B6%B4", "Content": "කිලිනොච්චි මුරුකන්ඩි ප්‍රදේශයේ සිදුවු යතුරුපැදි අනතුරකින් තරුණයන් දෙදෙනෙකු ජීවිතක්ෂයට පත්වී තිබෙනවා. අධික වේගයෙන් ධාවනය වූ යතුරුපැදියක් නවතා තිබු බස් රථයක ගැටීමෙන් ඊයේ පස්වරුවේ අනතුර සිදුව ඇති බවයි පොලිසිය සඳහන් කළේ. යතුරුපැදිය බස් රථය පසුකර යාමට උත්සාහ කිරීමේදී ඉදිරියෙන් වාහනයක් පැමිණ ඇති අතර, එහිදී යතුරුපැදිය පාලනය කරගැනීමට නොහැකිවීම නිසා බස් රථයේ ගැටී ඇති බවයි මූලික පරීක්ෂණවලදී අනාවරණ වී ඇත්තේ. මියගිය තරුණයන්ගේ මළ සිරුරු කිලිනොච්චි රෝහලේ තැන්පත් කර ඇති අතර මාන්කුලම් පොලිසිය විමර්ශණ සිදු කරනවා. ඡායාරූප - වව්නියාව මාධව කුලසූරිය"}