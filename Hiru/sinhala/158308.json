{"Header": "යාපනය සරසවි සිසුන් පිරිසකගේ උපවාසය අවසන්", "Time": "Sunday, 02 April 2017 - 10:22", "Url": "http://www.hirunews.lk/sinhala/158308/%E0%B6%BA%E0%B7%8F%E0%B6%B4%E0%B6%B1%E0%B6%BA-%E0%B7%83%E0%B6%BB%E0%B7%83%E0%B7%80%E0%B7%92-%E0%B7%83%E0%B7%92%E0%B7%83%E0%B7%94%E0%B6%B1%E0%B7%8A-%E0%B6%B4%E0%B7%92%E0%B6%BB%E0%B7%92%E0%B7%83%E0%B6%9A%E0%B6%9C%E0%B7%9A-%E0%B6%8B%E0%B6%B4%E0%B7%80%E0%B7%8F%E0%B7%83%E0%B6%BA-%E0%B6%85%E0%B7%80%E0%B7%83%E0%B6%B1%E0%B7%8A", "Content": "යාපනය විශ්ව විද්‍යාලයේ කලා පීඨයේ සිසුන් පිරිසක් ආරම්භ කර තිබු උපවාසය අවසන් කර තිබෙනවා. ඒ සරසවි බලධාරීන් සමග සිදුකල සාකච්ඡාවකින් අනතුරුවයි. පංති තහනමට ලක්වු සිසුන් 14 දෙනෙකුට යළි අධ්‍යයන කටයතු සඳහා අවස්ථාව ලබාදෙන ලෙසට ඉල්ලමිනුයි ඔවුන් මෙම උපවාසය ආරම්භ කළේ. විනය විරෝධීව හැසිරීමක් හේතුවෙන් එම සිසුන්ගේ පංති තහනම් කර තිබුනා. කෙසේවෙතත් පංති තහනම් කළ සිසුන්ට යළිත් ලබන 3 වනදා සිට අධ්‍යයන කටයුතු සඳහා පැමිණිය හැකි බවට උපවාසයේ නිරත සිසුන්ට පාලනාධිකාරිය දැනුම්දීමෙන් අනතුරුවයි උපවාසය අවසන් කෙරුනේ."}