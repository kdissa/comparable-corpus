{"Header": "යොවුන් පුරයේදී පුවරුවට යට වූ තරුණිය තවමත් රෝහලේ", "Time": "Saturday, 02 April 2016 - 19:16", "Url": "http://www.hirunews.lk/sinhala/129970/%E0%B6%BA%E0%B7%9C%E0%B7%80%E0%B7%94%E0%B6%B1%E0%B7%8A-%E0%B6%B4%E0%B7%94%E0%B6%BB%E0%B6%BA%E0%B7%9A%E0%B6%AF%E0%B7%93-%E0%B6%B4%E0%B7%94%E0%B7%80%E0%B6%BB%E0%B7%94%E0%B7%80%E0%B6%A7-%E0%B6%BA%E0%B6%A7-%E0%B7%80%E0%B7%96-%E0%B6%AD%E0%B6%BB%E0%B7%94%E0%B6%AB%E0%B7%92%E0%B6%BA-%E0%B6%AD%E0%B7%80%E0%B6%B8%E0%B6%AD%E0%B7%8A-%E0%B6%BB%E0%B7%9D%E0%B7%84%E0%B6%BD%E0%B7%9A", "Content": "සීගිරිය ගුවන් හමුදා කඳවුරු පරිශ්‍රයේ පැවැත්වෙන යොවුන් පුරයට සහභාගි වී සිටියදී ඩිජිටල් පුවරුවක් කඩා වැටීමෙන් අනතුරට ලක්වී තුවාල ලැබූ තරුණිය මේ වනවිටත් මහනුවර රෝහලේ ප්‍රතිකාර ලබමින් සිටිනවා. ඊයේ (01) පස්වරු 4.30ට පමණ ඇය මෙම අනතුරට මුහුණ දුන් අතර ප්‍රතිකාර සදහා පළමුව ඇතුළත් කෙරුණේ දඹුල්ල මූලික රෝහලටයි. පසුව වැඩිදුර ප්‍රතිකාර සදහා වේයන්ගොඩ - පොල්වත්ත ප්‍රදේශයේ පදිංචි මෙම තරුණිය මහනුවර මහරෝහලට මාරු කර යැවුණා. හිරු ප්‍රවෘත්ති අංශය කළ විමසීමකදී මහනුවර රෝහලේ ප්‍රකාශිකාවක සදහන් කළේ තරුණියගේ උකුලේ අස්ථි බිඳීමක් සිදුව ඇති බවයි. ඇයට සති කිහිපයක් විවේක ගැනීමට සිදුවන බව ද එම ප්‍රකාශිකාව කියා සිටියා."}