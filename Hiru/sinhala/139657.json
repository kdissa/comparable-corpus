{"Header": "බදුල්ලේ සිසුවියන් දෙදෙනෙකු සිරුරට ගිනි තබාගෙන දිවි නසාගනී", "Time": "Tuesday, 02 August 2016 - 16:56", "Url": "http://www.hirunews.lk/sinhala/139657/%E0%B6%B6%E0%B6%AF%E0%B7%94%E0%B6%BD%E0%B7%8A%E0%B6%BD%E0%B7%9A-%E0%B7%83%E0%B7%92%E0%B7%83%E0%B7%94%E0%B7%80%E0%B7%92%E0%B6%BA%E0%B6%B1%E0%B7%8A-%E0%B6%AF%E0%B7%99%E0%B6%AF%E0%B7%99%E0%B6%B1%E0%B7%99%E0%B6%9A%E0%B7%94-%E0%B7%83%E0%B7%92%E0%B6%BB%E0%B7%94%E0%B6%BB%E0%B6%A7-%E0%B6%9C%E0%B7%92%E0%B6%B1%E0%B7%92-%E0%B6%AD%E0%B6%B6%E0%B7%8F%E0%B6%9C%E0%B7%99%E0%B6%B1-%E0%B6%AF%E0%B7%92%E0%B7%80%E0%B7%92-%E0%B6%B1%E0%B7%83%E0%B7%8F%E0%B6%9C%E0%B6%B1%E0%B7%93", "Content": "බදුල්ල - මඩොල්සිම - රොබේරිවත්තේ පදිංචි 17 හැවිරිදි පාසල් සිසුවියන් දෙදෙනෙකු සිරුරට ගිනි තබාගෙන සියදිවි නසාගෙන තිබෙනවා. ඥාති සොහොයුරියන් වන ඔවුන් කුඩා කළ සිටම එකම පාසලේ ඉගෙනුම ලැබූ හොඳම මිතුරියන් දෙදෙනෙකු බවද පොලීිසිය ප්‍රකාශ කළා. රොබේරි වත්තේ නිවාස දෙකක පදිංචි ඔවුන් මියගිය එක් සිසුවියකගේ නිවසේ කාමරයකදී ඊයේ මෙලෙස සිරුරට භූමිතෙල් දමා ගිනි තබාගෙන ඇති අතර, එක් සිසුවියක එම ස්ථානයේදීම මියගොස් තිබුණා. අනෙක් සිසුවිය අද මියගියේ බදුල්ල මහ රෝහලේ දැඩි සත්කාර ඒකකයේ ප්‍රතිකාර ලබමින් සිටියදියි. ඔවුන් සිරුරට ගිනි තබාගෙන දිවි නසාගැනීමට හේතුව මෙතෙක් තහවුරු වී නොමැති බව හිරු ප්‍රවෘත්ති අංශය කළ විමසීමකදී මඩොල්සිම පොලීසිය සඳහන් කළා. මෘත ශරීර බදුල්ල රෝහලේ තැන්පත් කර ඇති අතර පශ්චාත් මරණ පරීක්ෂණ අද පැවැත්වීමට නියමිතයි."}