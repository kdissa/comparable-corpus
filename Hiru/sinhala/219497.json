{"Header": "හොංකොං විරෝධතාවට කඳුළු ගෑස් ප්‍රහාරයක්", "Time": "Tuesday, 02 July 2019 - 8:13", "Url": "http://www.hirunews.lk/sinhala/219497/%E0%B7%84%E0%B7%9C%E0%B6%82%E0%B6%9A%E0%B7%9C%E0%B6%82-%E0%B7%80%E0%B7%92%E0%B6%BB%E0%B7%9D%E0%B6%B0%E0%B6%AD%E0%B7%8F%E0%B7%80%E0%B6%A7-%E0%B6%9A%E0%B6%B3%E0%B7%94%E0%B7%85%E0%B7%94-%E0%B6%9C%E0%B7%91%E0%B7%83%E0%B7%8A-%E0%B6%B4%E0%B7%8A%E2%80%8D%E0%B6%BB%E0%B7%84%E0%B7%8F%E0%B6%BB%E0%B6%BA%E0%B6%9A%E0%B7%8A", "Content": "හොංකොං පුරවරය යළි බ්‍රිතාන්‍යයට හිමි වීමේ 22 වන සංවත්සරය යෙදී ඇති අද එහි පාර්ලිමේන්තුව වැටලූ විරෝධතාකරුවන් ඉවත් කිරීම සඳහා පොලීසිය කඳුළු ගෑස් ප්‍රහාරයක් එල්ල කර තිබෙනවා. හොංකොං හි චූදිතයන් චීනයට පිටුවහල් කිරීමේ තීරණයට එරෙහිව ආරම්භ වූ විරෝධතා රැල්ලයි එහි තවදුරටත් ක්‍රියාත්මක වන්නේ. ඊයේ සන්ධ්‍යාවේ සිට පාර්ලිමේන්තු ගොඩනැගිල්ල අත්පත් කරගෙන සිටි විරෝධතාකරුවන් මැදියම් රැය එළඹීමත් සමඟ ඉවත් කිරීමට පොලීසිය පියවර ගත්තා. බ්‍රිතාන්‍යය වෙත 99 වසර බද්දකට ලබාදුන් හොංකොං දිවයින නැවතත් චීනයට හිමි වූයේ 1997 වසරේ ජුලි 1 වන දායි."}