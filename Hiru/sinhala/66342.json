{"Header": "මොරයායේ රිය අනතුරකින් තිදෙනෙකු මරුට.", "Time": "Monday, 02 September 2013 - 12:56", "Url": "http://www.hirunews.lk/sinhala/66342/%E0%B6%B8%E0%B7%9C%E0%B6%BB%E0%B6%BA%E0%B7%8F%E0%B6%BA%E0%B7%9A-%E0%B6%BB%E0%B7%92%E0%B6%BA-%E0%B6%85%E0%B6%B1%E0%B6%AD%E0%B7%94%E0%B6%BB%E0%B6%9A%E0%B7%92%E0%B6%B1%E0%B7%8A-%E0%B6%AD%E0%B7%92%E0%B6%AF%E0%B7%99%E0%B6%B1%E0%B7%99%E0%B6%9A%E0%B7%94-%E0%B6%B8%E0%B6%BB%E0%B7%94%E0%B6%A7", "Content": "මහියංගණ රන්දෙණිගල ප්‍රධාන මාර්ගයේ මොරයාය දෙකේ කණුව ප්‍රදේශයේදී අද (02)  සිදුවූ රිය අනතුරකින් පුද්ගලයන් තිදෙනෙකු ජීවිතක්ෂයට පත්වුණා. පොලීසිය සඳහන් කළේ එකිනෙකට විරුද්ධ දිසාවන්ට ධාවනය වූ ටිපර් රථයක් සහ ත්‍රිරෝද රථයක් එකිනෙක ගැටීමෙන් මෙම අනතුර සිදුව ඇති බවයි. සිද්ධියෙන් මියගියේ ත්‍රිරෝද රථය පැදවූ  රියදුරු සහ එහි ගමන් ගත් තවත් දෙදෙනෙක්. මේ අතර මහනුවර - ගුරුදෙණිය ප්‍රදේශයේ අද උදෑසන සිදුවූ තවත් රිය අනතුරකින් පුද්ගලයෙකු ජීවිතක්ෂයට පත්වී තවත් හතරදෙනෙකු තුවාල ලැබුවා. වෑන් රථයක් සහ ලොරි රථයක් ගැටී සිදුවූ මෙම අනතුරින් තුවාල ලැබූවන් පේරාදෙණිය රෝහලට ඇතුළත් කර තිබෙනවා. rn [JPG]s66342_1[/JPG] rn [JPG]s66342_2[/JPG] rn [JPG]s66342_3[/JPG] rn [JPG]s66342_4[/JPG] rn [JPG]s66342_5[/JPG rn [JPG]s66342_6[/JPG] rn [JPG]s66342_7[/JPG] rn [JPG]s66342_8[/JPG] rn [JPG]s66342_9[/JPG] rn ඡායාරූප - රංජිත් කරුණාවීර මහියංගනය"}