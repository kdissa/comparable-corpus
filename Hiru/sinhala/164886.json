{"Header": "චීනයෙන් අද බලගතු රොකට්ටුවක් උඩු ගුවනට", "Time": "Sunday, 02 July 2017 - 9:08", "Url": "http://www.hirunews.lk/sinhala/164886/%E0%B6%A0%E0%B7%93%E0%B6%B1%E0%B6%BA%E0%B7%99%E0%B6%B1%E0%B7%8A-%E0%B6%85%E0%B6%AF-%E0%B6%B6%E0%B6%BD%E0%B6%9C%E0%B6%AD%E0%B7%94-%E0%B6%BB%E0%B7%9C%E0%B6%9A%E0%B6%A7%E0%B7%8A%E0%B6%A7%E0%B7%94%E0%B7%80%E0%B6%9A%E0%B7%8A-%E0%B6%8B%E0%B6%A9%E0%B7%94-%E0%B6%9C%E0%B7%94%E0%B7%80%E0%B6%B1%E0%B6%A7", "Content": "සිය අභ්‍යවකාශ ගවේෂණ වැඩසටහනට සහය විය හැකි ප්‍රබල රොකට්ටුවක් චීනය අද උඩුගුවනට යොමු කරනවා. ලෝන්මාච් - පහ - වයි දෙක ලෙස නම් කර ඇති මෙම රොකට්ටුව දකුණු දිග චීනයේ හයිනෑන් ප්‍රාන්තයෙන් උඩුගුවනට යවන බවයි එරට රජය ප්‍රකාශ කළේ. මෙමඟින් උඩු ගුවන් අභ්‍යවකාශ මධ්‍යස්ථානයකට අවශ්‍ය උපාංග, ගවේෂණ උපකරණ සහ සන්නිවේදන චන්ද්‍රිකා රැගෙන යා හැකි ආකාරයෙන් සැළසුම් කර ඇති අතර, ටොන් 25 ක බරක් එනම්, මෝටර් රථ 16 කට සමාන බරක් රැගෙන යා හැකි බව සඳහන්. අද ක්‍රියාත්මක කෙරෙන රොකට්ටුව මගින් පර්යේෂණ සන්නිවේදන චන්ද්‍රිකා 18 ක් රැගෙන යන බවයි චීන රජයේ අභ්‍යවකාශ පරිපාලන ආයතනය සඳහන් කළේ."}