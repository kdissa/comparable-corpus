{"Header": "වේගවත් වෙමු - විපක්ෂ නායක.", "Time": "Saturday, 02 February 2013 - 19:04", "Url": "http://www.hirunews.lk/sinhala/52608/%E0%B7%80%E0%B7%9A%E0%B6%9C%E0%B7%80%E0%B6%AD%E0%B7%8A-%E0%B7%80%E0%B7%99%E0%B6%B8%E0%B7%94-%E0%B7%80%E0%B7%92%E0%B6%B4%E0%B6%9A%E0%B7%8A%E0%B7%82-%E0%B6%B1%E0%B7%8F%E0%B6%BA%E0%B6%9A", "Content": "ආණ්ඩුවක් ලබා ගැනීමේ සටන වේගවත් කරන ලෙස තමන් පක්ෂ මහ ලේකම්වරයාට නියෝග කරන බව විපක්ෂ නායක රනිල් වික්‍රමසිංහ අද (02) ප්‍රකාශ කළා. ඒ, එක්සත් ජාතික පක්ෂයේ සාමාජික ප්‍රවර්ධන වැඩසටහනේ ගාලූ දිස්ත්‍රික් සමාරම්භක උත්සවයට සහභාගීවෙමින්. මේ අතර, අද (02) දිනයේ ආරම්භ වූ ගාලූ දිස්ත්‍රික් සාමාජික ප්‍රවර්ධන වැඩසටහන තුළින් මේ වනවිට 60% ක ඉලක්කයක් සපුරාගෙන ඇති බව එම පක්ෂයේ මහ ලේකම් පාර්ලිමේන්තු මන්ත්‍රී තිස්ස අත්තනායක හිරු ප්‍රවෘත්ති අංශයට කියා සිටියා. කෙසේ වෙතත්, පුත්තලම ප්‍රදේශයේ පැවති ජනහමුවකට එක්වෙමින් පාර්ලිමේන්තු මන්ත්‍රී පාලිත රංගේ බණ්ඩාර ප්‍රකාශ කළේ සමාජ සේවා කටයුතුවල නිරතවීම එක්සත් ජාතික පක්ෂය වළක්වා ඇති බැවින් ජනතාව එක්රැස් කිරීම ගැටළුවක් වී ඇති බවයි."}