{"Header": "පා ගමනේ වාසිය එජාපයටයි - ඇමති මහින්ද අමරවීර", "Time": "Tuesday, 02 August 2016 - 18:20", "Url": "http://www.hirunews.lk/sinhala/139664/%E0%B6%B4%E0%B7%8F-%E0%B6%9C%E0%B6%B8%E0%B6%B1%E0%B7%9A-%E0%B7%80%E0%B7%8F%E0%B7%83%E0%B7%92%E0%B6%BA-%E0%B6%91%E0%B6%A2%E0%B7%8F%E0%B6%B4%E0%B6%BA%E0%B6%A7%E0%B6%BA%E0%B7%92-%E0%B6%87%E0%B6%B8%E0%B6%AD%E0%B7%92-%E0%B6%B8%E0%B7%84%E0%B7%92%E0%B6%B1%E0%B7%8A%E0%B6%AF-%E0%B6%85%E0%B6%B8%E0%B6%BB%E0%B7%80%E0%B7%93%E0%B6%BB", "Content": "ඒකාබද්ධ විපක්ෂය පවසන තරම් පිරිසක් පාද යාත්‍රාවට එක් නොවූ බව එක්සත් ජනතා නිදහස් සන්ධාන මහ ලේකම් අමාත්‍ය මහින්ද අමරවීර පවසනවා. ශ්‍රී ලංකා නිදහස් පක්ෂ මූලස්ථානයේ අද පැවති මාධ්‍ය හමුවකට එක්වෙමින් ඔහු මේ බව කියා සිටියේ මාධ්‍යවේදීන් නැගූ ප්‍රශ්නවලට පිළිතුරු දෙමින්. 25,000 ක පමණ පිරිසක් ඊට එක්ව ඇති බවයි ඔහු සඳහන් කළේ. එහිදී වැඩිදුරටත් අදහස් දක්වමින් අමාත්‍යවරයා කියා සිටියේ මෙම පා ගමනේ වාසිය එක්සත් ජාතික පක්ෂයට ලැබුණු බවයි. මේ අතර ශ්‍රී ලංකා නිදහස් පක්ෂයේ ජ්‍යෙෂ්ඨ අමාත්‍යවරුන් සහ ජනාධිපති මෛත්‍රිපාල සිරිසේන අතර හමුවක් අද පස්වරුවේ පැවැත්වීමට නියමිතව තිබෙනවා. ජනාධිපති මාධ්‍ය අංශය සඳහන් කළේ  ජනාධිපතිවරයාගේ නිල නිවසේදී මෙම සාකච්ඡාව පැවැත්වෙන බවයි."}