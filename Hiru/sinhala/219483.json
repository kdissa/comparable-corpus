{"Header": "දිවයිනේ බොහෝ ප්‍රදේශවලට අද වැස්ස නැහැ", "Time": "Tuesday, 02 July 2019 - 6:46", "Url": "http://www.hirunews.lk/sinhala/219483/%E0%B6%AF%E0%B7%92%E0%B7%80%E0%B6%BA%E0%B7%92%E0%B6%B1%E0%B7%9A-%E0%B6%B6%E0%B7%9C%E0%B7%84%E0%B7%9D-%E0%B6%B4%E0%B7%8A%E2%80%8D%E0%B6%BB%E0%B6%AF%E0%B7%9A%E0%B7%81%E0%B7%80%E0%B6%BD%E0%B6%A7-%E0%B6%85%E0%B6%AF-%E0%B7%80%E0%B7%90%E0%B7%83%E0%B7%8A%E0%B7%83-%E0%B6%B1%E0%B7%90%E0%B7%84%E0%B7%90", "Content": "අද (02) දිනය තුල සබරගමුව පළාතේ වැසි වාර කිහිපයක් ඇතිවන අතර බස්නාහිර පළාතේත් ගාල්ල, මාතර සහ මහනුවර දිස්ත්‍රික්කවලත් සිහින් වැසි ඇති විය හැකි බව කාලගුණ විද්‍යා දෙපාර්තමේන්තුව නිවේදනය කරනවා. දිවයිනේ සෙසු ප්‍රදේශවල ප්‍රධාන වශයෙන් වැසි රහිත කාලගුණ තත්ත්වයක් පවතින බවයි එම දෙපාර්තමේන්තුව අද (02) උදෑසන නිකුත්කළ නිවේදනයේ දැක්වෙන්නේ. උතුරු, උතුරු මැද පළාත්වලත් ත්‍රිකුණාමලය, හම්බන්තොට සහ මාතලේ දිස්ත්‍රික්කවලත් විටින් විට හමන පැයට කිලෝ මීටර්  50-55 දක්වා තද සුළං ද වයඹ පළාතේත් මාතර දිස්ත්‍රික්කයේත් විටින් විට හමන පැයට කිලෝ මීටර් 40-45 දක්වා තරමක් තද සුළං ද ඇති විය හැකි බවද දැනුම් දෙනවා."}