{"Header": "දුම්රියක  වෑන් රථයක් ගැටෙයි", "Time": "Saturday, 02 May 2015 - 16:39", "Url": "http://www.hirunews.lk/sinhala/108713/%E0%B7%83%E0%B7%84%E0%B6%B1%E0%B7%8F%E0%B6%B0%E0%B7%8F%E0%B6%BB-%E0%B6%BB%E0%B7%90%E0%B6%9C%E0%B7%99%E0%B6%B1-%E0%B6%9C%E0%B7%94%E0%B7%80%E0%B6%B1%E0%B7%8A-%E0%B7%84%E0%B6%B8%E0%B7%94%E0%B6%AF%E0%B7%8F%E0%B7%80-%E0%B6%BA%E0%B7%85%E0%B7%92-%E0%B6%B1%E0%B7%9A%E0%B6%B4%E0%B7%8F%E0%B6%BD%E0%B6%BA%E0%B6%A7", "Content": "වැල්ලම්පිටිය - මීතොටමුල්ල දුම්රිය හරස් මාර්ගයකදී දුම්රිය එන්ජිමක වෑන් රථයක් ගැටීමෙන් අද (02) උදෑසන පුද්ගලයන් තිදෙනෙකු තුවාල ලබා රෝහල් ගත කර තිබෙනවා. කොළඹ වරායේ සිට කොළොන්නාව තෙල් සංකීර්ණයට ධාවනය වෙමින් තිබූ දුම්රිය එන්ජිමක වෑන් රථයක් ගැටීමෙනුයි මෙම අනතුර සිදුව ඇත්තේ. අනතුරින් තුවාල ලැබූවන් කොළඹ ජාතික රෝහලට ඇතුළත් කර තිබෙනවා. දුම්රිය හරස් මාර්ගයේ රාජකාරියට යොදවා සිටි ගේට්ටු මුරකරු අනතුර සිදුවන අවස්ථාවේ එම ස්ථානයේ රැදී සිට නැහැ. පොලිස් මාධ්‍ය ප්‍රකාශක කාර්යාලය සඳහන් කළේ සිද්ධිය සම්බන්ධයෙන් ඔහු අත්අඩංගුවට ගෙන ඇති බවයි."}