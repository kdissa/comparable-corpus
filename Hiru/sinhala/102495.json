{"Header": "තරුණිය බේරාගැනීමට ගිය තරුණයන් දෙදෙනා මරුට", "Time": "Monday, 02 February 2015 - 8:05", "Url": "http://www.hirunews.lk/sinhala/102495/%E0%B6%AD%E0%B6%BB%E0%B7%94%E0%B6%AB%E0%B7%92%E0%B6%BA-%E0%B6%B6%E0%B7%9A%E0%B6%BB%E0%B7%8F%E0%B6%9C%E0%B7%90%E0%B6%B1%E0%B7%93%E0%B6%B8%E0%B6%A7-%E0%B6%9C%E0%B7%92%E0%B6%BA-%E0%B6%AD%E0%B6%BB%E0%B7%94%E0%B6%AB%E0%B6%BA%E0%B6%B1%E0%B7%8A-%E0%B6%AF%E0%B7%99%E0%B6%AF%E0%B7%99%E0%B6%B1%E0%B7%8F-%E0%B6%B8%E0%B6%BB%E0%B7%94%E0%B6%A7", "Content": "මා ඔයේ දිය නාමින් සිටි තරුණියක් දියේ ගිලීමට යාමේදී ඇය බේරාගැනීමට ගිය තරුණයන් දෙදෙනෙකු ඊයේ දියේ ගිලී ජීවිතක්ෂයට පත්වී තිබෙනවා. පොලිස් මාධ්‍ය ප්‍රකාශක කාර්යාලය සඳහන් කළේ මීරිගම - ලෝලූවාගොඩ ප්‍රදේශයෙන් අදාළ තරුණිය තම ඥාති සොහොයුරන් දෙදෙනෙකු සමග මා ඔයේ දිය නෑමට ගොස් ඇති බවයි. එහිදී තරුණිය දියේ ගිලී ගසාගෙන ගොස් ඇති අතර ඇය බේරාගැනීම සඳහා ඥාති සොහොයුරන් දෙදෙනා උත්සාහ කළ අවස්ථාවේදී මෙම අනතුර සිදුව ඇති බවයි පොලිස් මාධ්‍ය ප්‍රකාශක කාර්යාලය වැඩිදුරටත් සඳහන් කළේ. කෙසේ වෙතත් අදාළ තරුණිය ප්‍රදේශවාසීන් බේරාගෙන තිබෙනවා. දියේ ගිලූණු තරුණයන් දෙදෙනාගෙන් එක් අයෙකුගේ සිරුරු සොයාගෙන ඇති අතර අතුරුදන්වූ අනෙක් තරුණයා සෙවීමේ කටයුතු සඳහා මෙහෙයුම් ක්‍රියාත්මක කර ඇති බවයි පොලිස් මාධ්‍ය ප්‍රකාශක කාර්යාලය වැඩිදුරටත් සඳහන් කළේ."}