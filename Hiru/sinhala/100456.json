{"Header": "කුමාර් සහ සල්මන්ගේ පැමිණීම සමානයි - ජවිපෙ.", "Time": "Friday, 02 January 2015 - 9:16", "Url": "http://www.hirunews.lk/sinhala/100456/%E0%B6%9A%E0%B7%94%E0%B6%B8%E0%B7%8F%E0%B6%BB%E0%B7%8A-%E0%B7%83%E0%B7%84-%E0%B7%83%E0%B6%BD%E0%B7%8A%E0%B6%B8%E0%B6%B1%E0%B7%8A%E0%B6%9C%E0%B7%9A-%E0%B6%B4%E0%B7%90%E0%B6%B8%E0%B7%92%E0%B6%AB%E0%B7%93%E0%B6%B8-%E0%B7%83%E0%B6%B8%E0%B7%8F%E0%B6%B1%E0%B6%BA%E0%B7%92-%E0%B6%A2%E0%B7%80%E0%B7%92%E0%B6%B4%E0%B7%99", "Content": "රටින් පිටුවහල් කර ඇති පෙරටුගාමී සමාජවාදී පක්ෂයේ නායක කුමාර් ගුණරත්නම් නැවත දිවයිනට පැමිණීම සම්බන්ධයෙන් ඊයේ (01) පැවති මාධ්‍ය හමුවලදී දේශපාලන පක්ෂ කිහිපයක්ම අදහස් පළ කර සිටියා. කොළඹ පැවති මාධ්‍ය හමුවකදී ජාතික හෙළ උරුමයේ පාඨලී චම්පික රණවක ප්‍රකාශ කළේ කුමාර් ගුණරත්නම්ගේ ආගමනය පොදු අපේක්ෂක මෛත්‍රීපාල සිරිසේනට ගැටලූවක් නොවන බවයි. කොළඹ ඊයේ පැවති මාධ්‍ය හමුවකදී ජනතා විමුක්ති පෙරමුණේ ප්‍රචාරක ලේකම්, පාර්ලිමේන්තු මන්ත්‍රි විජිත හේරත්, කුමාර් ගුණරත්නම් පිළිබඳව ඔහු කියා සිටියේ ආණ්ඩුව දිගින් දිගටම පරාජයට පත්වන හෙයින් විවිධ පුද්ගලයින් භාවිතා කරමින් මැතිවරණ ජයග්‍රහණයට උත්සාහ දරන බවයි. පසුගියදා ශ්‍රී ලංකාවට පැමිණි බොලිවුඞ් නළු සල්මන් ඛාන් සහ කුද්වෙෂ කරනවාර් ගුණරත්නම් අතර වෙනසක් නොමැති බවයි ඔහු එහිදී වැඩිදුරටත් සඳහන් කළේ. පෙරටුගාමී සමාජවාදී පක්ෂ නායක, කුමාර් ගුණරත්නම් ඊයේ නැවතත් දිවයිනට පැමිණියේ ඔහු පිටුවහල් කිරීමට හේතු වූ දඩ මුදල ආගමන විගමන දෙපාර්තමේන්තුවට ගෙවීමෙන් අනතුරුවයි. මීට පෙර ශ්‍රී ලංකාවට පැමිණි අවස්ථාවේ වීසා කල් ඉකුත්වීමෙන් අනතුරුව ද මෙරට රැදී සිටීම හේතුවෙන් කුමාර් ගුණරත්නම්ට දඩ නියම කෙරුණා. එහිදී ඔහු පෙනී සිටියේ නොයෙල් මුදලිගේ යන නමින් ඕස්ට්‍රේලියානු රජය නිකුත් කළ ගමන් බලපත්‍රයකින්."}