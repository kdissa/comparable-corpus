{"Header": "අනුමත කළ කුරුණෑගල DIGගේ ස්ථාන මාරුව, අවලංගු කෙරේ", "Time": "Friday, 02 August 2019 - 19:43", "Url": "http://www.hirunews.lk/sinhala/221389/%E0%B6%85%E0%B6%B1%E0%B7%94%E0%B6%B8%E0%B6%AD-%E0%B6%9A%E0%B7%85-%E0%B6%9A%E0%B7%94%E0%B6%BB%E0%B7%94%E0%B6%AB%E0%B7%91%E0%B6%9C%E0%B6%BD-dig%E0%B6%9C%E0%B7%9A-%E0%B7%83%E0%B7%8A%E0%B6%AE%E0%B7%8F%E0%B6%B1-%E0%B6%B8%E0%B7%8F%E0%B6%BB%E0%B7%94%E0%B7%80-%E0%B6%85%E0%B7%80%E0%B6%BD%E0%B6%82%E0%B6%9C%E0%B7%94-%E0%B6%9A%E0%B7%99%E0%B6%BB%E0%B7%9A", "Content": "කුරුණෑගල නියෝජ්‍ය පොලිස්පති කිත්සිරි ජයලත්ට ලබාදී තිබූ ස්ථාන මාරුව අවලංගු කර තිබෙනවා. ජාතික පොලිස් කොමිසමේ ලේකම් නිශාන්ත වීරසිංහ හිරු ප්‍රවෘත්ති අංශයට කියා සිටියේ රටේ මේ වන විට පවතින තත්ත්වය සැලකිල්ලට ගෙන පොලිස් කොමිසමේ සාමාජිකයින් මෙම තීරණයට එළඹි බවයි. කුරුණෑගල නියෝජ්‍ය පොලිස්පති කිත්සිරි ජයලත් ත්‍රිකුණාමලය කොට්ඨාශය වෙත මාරු කිරීමට ජාතික පොලිස් කොමිසම ඊයේ අනුමැතිය ලබාදෙනු ලැබුවේ වැඩබලන පොලිස්පතිවරයාගේ නිර්දේශය සැලකිල්ලට ගනිමින්. එහෙත් මේ මොහොතේ රට තුළ පවතින තත්ත්වය සැලකිල්ලට ගෙන කුරුණෑගල නියෝජ්‍ය පොලිස්පතිවරයා හැර සෙසු නියෝජ්‍ය පොලිස්පතිවරුන් 17 දෙනෙකුට පමණක් ස්ථාන මාරු ලබාදීමට අද රැස්වූ ජාතික පොලිස් කොමිසම අනුමැතිය පළ කර තිබෙනවා."}