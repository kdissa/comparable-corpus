{"Header": "ඇමෙරිකානු ග්‍රීන් කාඩ් ලොතරැයි වැඩසටහන අහෝසි කෙරේ", "Time": "Thursday, 02 November 2017 - 7:05", "Url": "http://www.hirunews.lk/sinhala/175044/%E0%B6%87%E0%B6%B8%E0%B7%99%E0%B6%BB%E0%B7%92%E0%B6%9A%E0%B7%8F%E0%B6%B1%E0%B7%94-%E0%B6%9C%E0%B7%8A%E2%80%8D%E0%B6%BB%E0%B7%93%E0%B6%B1%E0%B7%8A-%E0%B6%9A%E0%B7%8F%E0%B6%A9%E0%B7%8A-%E0%B6%BD%E0%B7%9C%E0%B6%AD%E0%B6%BB%E0%B7%90%E0%B6%BA%E0%B7%92-%E0%B7%80%E0%B7%90%E0%B6%A9%E0%B7%83%E0%B6%A7%E0%B7%84%E0%B6%B1-%E0%B6%85%E0%B7%84%E0%B7%9D%E0%B7%83%E0%B7%92-%E0%B6%9A%E0%B7%99%E0%B6%BB%E0%B7%9A", "Content": "ඇමෙරිකාවට සංක්‍රමණය වීමට ඉඩ ලැබෙන ග්‍රීන් කාඩ් ලොතරැයි වැඩසටහන අහෝසි කිරීමට ජනපති ඩොනල්ඩ් ට්‍රම්ප් තීරණය කර තිබෙනවා. ඇමෙරිකාවේ නීත්‍යනුකූල ස්ථිර නේවාසිකයන් බවට පත්වීම සඳහා අවස්ථාව ලබාදෙන තහනම් කෙරුණු ග්‍රීන් කාඩ් ලොතරැයිය වැඩසටහන ශ්‍රී ලාංකිකයන් සඳහාද විවෘත වූ වැඩසටහනක්. එහිදී අහඹු ලෙස තෝරා ගන්නා අයැදුම්කරුවන් වෙත සංක්‍රමණික වීසාවක් සඳහා සම්මුඛ පරීක්ෂණයට අවස්ථාවක් ලබාදෙන අතර සුදුසුකම් ලබන්නන් අමෙරිකා එක්සත් ජනපදයේ නීත්‍යානුකූල ස්ථිර නේවාසිකයන් වීමට අවසථාව උදාවුනා. එම සම්මුඛ පරීක්‍ෂණය එක්‌සත් ජනපද කොන්සියුලර් නිලධාරියෙක්‌ සමඟ පැවැත්වෙන අතර එහිදී අයදුම්කරු වීසාවක්‌ ලැබීමට සුදුසුදැයි තීරණය කෙරුනා."}