{"Header": "එකම තැන දෙපැත්තක, විග්නේෂ්වරන් සහ සම්බන්ධන් ජගත් මහලේකම් හමුවෙයි (ඡායාරූප)", "Time": "Friday, 02 September 2016 - 18:13", "Url": "http://www.hirunews.lk/sinhala/142088/%E0%B6%91%E0%B6%9A%E0%B6%B8-%E0%B6%AD%E0%B7%90%E0%B6%B1-%E0%B6%AF%E0%B7%99%E0%B6%B4%E0%B7%90%E0%B6%AD%E0%B7%8A%E0%B6%AD%E0%B6%9A-%E0%B7%80%E0%B7%92%E0%B6%9C%E0%B7%8A%E0%B6%B1%E0%B7%9A%E0%B7%82%E0%B7%8A%E0%B7%80%E0%B6%BB%E0%B6%B1%E0%B7%8A-%E0%B7%83%E0%B7%84-%E0%B7%83%E0%B6%B8%E0%B7%8A%E0%B6%B6%E0%B6%B1%E0%B7%8A%E0%B6%B0%E0%B6%B1%E0%B7%8A-%E0%B6%A2%E0%B6%9C%E0%B6%AD%E0%B7%8A-%E0%B6%B8%E0%B7%84%E0%B6%BD%E0%B7%9A%E0%B6%9A%E0%B6%B8%E0%B7%8A-%E0%B7%84%E0%B6%B8%E0%B7%94%E0%B7%80%E0%B7%99%E0%B6%BA%E0%B7%92-%E0%B6%A1%E0%B7%8F%E0%B6%BA%E0%B7%8F%E0%B6%BB%E0%B7%96%E0%B6%B4", "Content": "දිවයිනට පැමිණි එක්සත් ජාතීන්ගේ මහලේකම් බෑන් කී මූන් අද පස්වරුවේ උතුරු පළාතේ සංචාරයක නිරත වුණා. එහිදී ඔහු පළමුවෙන් උතුරු පළාත් ආණ්ඩුකාර රෙජිනෝල්ඞ් කුරේ හමුවී සාකච්ඡා කළා. පසුව මහලේකම්වරයා යාපනය මහජන පුස්තකාලයේදී විපක්ෂ නායක ආර්. සමබන්ධන් ප්‍රමුඛ දෙමළ ජාතික සන්ධානයේ නියෝජිතයින් හමුවුණා. එම අවස්ථාවට එක්සත් ජාතීන්ගේ යාපනය කාර්යාලයේ නියෝජිතයින් ද එක්ව සිටියා. අනතුරුව ජගත් මහලේකම්වරයා යාපනය - මහජන පුස්තකාලයේ වෙනත් ස්ථානයකදී උතුරු පළාත් ප්‍රධාන අමාත්‍යවරයා හමුවී සාකච්ඡා කිරීම ද විශේෂත්වයක්. මීට පෙර වාර්තා පළ වුණේ ජගත් මහලේකම්වරයා සහ උතුරේ මහඇමතිවරයා අතර වෙනම සාකච්ඡාවක් නොපැවැත්වෙන බවටයි. මේ අතර, අතුරුදන්වූවන්ගේ පවුල්වල සාමාජිකයින් පිරිසක් යාපනය පුස්තකාලය ඉදිරිපිට අද විරෝධතාවක ද නිරත වුණා. දිස්ත්‍රීක් ලේකම් කාර්යාලය ඉදිරිපිට විරෝධතාවය පහතින් (ඡායාරූප - රොමේෂ් මධුශංක)"}