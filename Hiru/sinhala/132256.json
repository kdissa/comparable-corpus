{"Header": "ගාලු රැළිය ගැන මහින්ද ආඩම්බර විය යුතුයි", "Time": "Monday, 02 May 2016 - 19:13", "Url": "http://www.hirunews.lk/sinhala/132256/%E0%B6%9C%E0%B7%8F%E0%B6%BD%E0%B7%94-%E0%B6%BB%E0%B7%90%E0%B7%85%E0%B7%92%E0%B6%BA-%E0%B6%9C%E0%B7%90%E0%B6%B1-%E0%B6%B8%E0%B7%84%E0%B7%92%E0%B6%B1%E0%B7%8A%E0%B6%AF-%E0%B6%86%E0%B6%A9%E0%B6%B8%E0%B7%8A%E0%B6%B6%E0%B6%BB-%E0%B7%80%E0%B7%92%E0%B6%BA-%E0%B6%BA%E0%B7%94%E0%B6%AD%E0%B7%94%E0%B6%BA%E0%B7%92", "Content": "ගාල්ල - සමනළ ක්‍රීඩාංගණයේ ඊයේ පැවැති ශ්‍රී ලංකා නිදහස් පක්ෂ මැයි රැළිය පිළිබඳ හිටපු ජනාධිපති මහින්ද රාජපක්ෂ ද ආඩම්බර විය යුතු බව අමාත්‍ය විජිත් විජිතමුණි සොයිසා පවසනවා. කොළඹ අද පැවැති මාධ්‍ය හමුවකට අමාත්‍යවරයා එක්වූයේ පැරණි හුණ්ඩුවක් සහ සේරුවක් ද රැගෙන එමින්. එහිදී ඔහු එම මිනුම් උපකරණ ඊයේ පැවැති මැයි දින රැළි සංකේතවත් කිරීමට යොදා ගත්තා. එම මාධ්‍ය හමුවට එක්වූ නියෝජ්‍ය අමාත්‍ය මනූෂ නානායක්කාර කියා සිටියේ ඊයේ පැවති මැයි රැළිය ශ්‍රී ලංකා නිදහස් පක්ෂ ආණ්ඩුවක් බිහි කර ගැනීම සඳහා යන ගමනේ හැරවුම් ලක්ෂයක් බවයි."}