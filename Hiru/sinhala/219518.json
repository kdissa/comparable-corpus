{"Header": "නාරම්මල මන්ත්‍රීවරයෙකු පෙම්වතෙකුට පහරදෙයි", "Time": "Tuesday, 02 July 2019 - 15:17", "Url": "http://www.hirunews.lk/sinhala/219518/%E0%B6%B1%E0%B7%8F%E0%B6%BB%E0%B6%B8%E0%B7%8A%E0%B6%B8%E0%B6%BD-%E0%B6%B8%E0%B6%B1%E0%B7%8A%E0%B6%AD%E0%B7%8A%E2%80%8D%E0%B6%BB%E0%B7%93%E0%B7%80%E0%B6%BB%E0%B6%BA%E0%B7%99%E0%B6%9A%E0%B7%94-%E0%B6%B4%E0%B7%99%E0%B6%B8%E0%B7%8A%E0%B7%80%E0%B6%AD%E0%B7%99%E0%B6%9A%E0%B7%94%E0%B6%A7-%E0%B6%B4%E0%B7%84%E0%B6%BB%E0%B6%AF%E0%B7%99%E0%B6%BA%E0%B7%92", "Content": "පහරදීමේ සිද්ධියක් සම්බන්ධයෙන් නාරම්මල ප්‍රාදේශීය සභාවේ ශ්‍රී ලංකා පොදුජන පෙරමුණේ මන්ත්‍රී අරුණ ශාන්ත සහ ඔහුගේ ඥාතියෙකු පොලිසිය අද අත්අඩංගුවට ගත්තා. පසුගිය 27 වනදා මෙම මන්ත්‍රීවරයා අදාළ පුද්ගලයාට පහරදී ඇති අතර, ඔහු මේ වනවිට කුරුණෑගල රෝහලේ ප්‍රතිකාර ලබමින් සිටින බවයි වාර්තාවන්නේ. අත්අඩංගුවට ගත් මන්ත්‍රීවරයාගේ ඥාති තරුණියක සමඟ පහරකෑ පුද්ගලයා ප්‍රේම සබඳතාවක් පවත්වාගෙන ගොස් තිබෙනවා. පොලිසිය පැවසුවේ ඊට විරෝධය පළ කරමින් මෙම මන්ත්‍රීවරයා සහ අදාළ තරුණියගේ පියා එම තරුණයාට පහරදී ඇති බවයි. අද පෙරවරුවේ පොලීසියට පැමිණ භාරවීමෙන් අනතුරුව අත්අඩංගුවට ගත් සැකකාර මන්ත්‍රීවරයා සහ අනෙක් පුද්ගලයා කුලියාපිටිය මහේස්ත්‍රාත් අධිකරණයට ඉදිරිපත් කිරීමෙන් අනතුරුව හෙට දිනය දක්වා රක්ෂිත බන්ධනාගාර ගත කර තිබෙනවා."}