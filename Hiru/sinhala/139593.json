{"Header": "‘නීඩා’ චණ්ඩ මාරුතය හොංකොං දිවයිනට කඩා වදී", "Time": "Tuesday, 02 August 2016 - 7:49", "Url": "http://www.hirunews.lk/sinhala/139593/%E0%B6%B1%E0%B7%93%E0%B6%A9%E0%B7%8F-%E0%B6%A0%E0%B6%AB%E0%B7%8A%E0%B6%A9-%E0%B6%B8%E0%B7%8F%E0%B6%BB%E0%B7%94%E0%B6%AD%E0%B6%BA-%E0%B7%84%E0%B7%9C%E0%B6%82%E0%B6%9A%E0%B7%9C%E0%B6%82-%E0%B6%AF%E0%B7%92%E0%B7%80%E0%B6%BA%E0%B7%92%E0%B6%B1%E0%B6%A7-%E0%B6%9A%E0%B6%A9%E0%B7%8F-%E0%B7%80%E0%B6%AF%E0%B7%93", "Content": "1983 වසරෙන් පසු හොංකොං දිවයිනට බලපෑ දරුණුතම චණ්ඩ මාරුතය ලෙස සැලකෙන ‘නීඩා’ සුළි සුළඟ, දිවයින හරහා ගමන් කිරීමත් සමඟ එහි සියලු කටයුතු අක්‍රිය වී තිබෙනවා. ගුවන් ගමන් 150ට වැඩි සංඛ්‍යාවක් අවලංගු කෙරුණු අතර, තවත් ගුවන් ගමන් 290ක් පමාවීම හේතුවෙන් මගීන් දහස් ගණනක් හොංකොං ගුවන් තොටුපළේ අතරමංව සිටි බව විදෙස් වාර්තා සදහන් කළා. සුළි සුළඟත් සමඟ ජල ගැලීම් හට ගැනීමට ඉඩ ඇති නිසා ජල මාර්ගවලින් ඉවත්ව සිටින ලෙසයි හොංකොං වැසියන්ට උපදෙස් ලබා දී ඇත්තේ. හොංකොං හරහා නීඩා සුළි සුළඟ චීනයේ ගුවන්ඩොං ප්‍රාන්තය දෙසට ගමන් කරන අතර එහි වැසියන්ට චීන රජය දැනුම් දී ඇත්තේ දින 3කට සෑහෙන ආහාර පාන රැස් කර ගන්නා ලෙසයි."}