{"Header": "පනත් පිළිබඳ අවසන් තීන්දුව පාර්ලිමේන්තුව සතු බව කථානායක කියයි", "Time": "Monday, 02 October 2017 - 19:33", "Url": "http://www.hirunews.lk/sinhala/172406/%E0%B6%B4%E0%B6%B1%E0%B6%AD%E0%B7%8A-%E0%B6%B4%E0%B7%92%E0%B7%85%E0%B7%92%E0%B6%B6%E0%B6%B3-%E0%B6%85%E0%B7%80%E0%B7%83%E0%B6%B1%E0%B7%8A-%E0%B6%AD%E0%B7%93%E0%B6%B1%E0%B7%8A%E0%B6%AF%E0%B7%94%E0%B7%80-%E0%B6%B4%E0%B7%8F%E0%B6%BB%E0%B7%8A%E0%B6%BD%E0%B7%92%E0%B6%B8%E0%B7%9A%E0%B6%B1%E0%B7%8A%E0%B6%AD%E0%B7%94%E0%B7%80-%E0%B7%83%E0%B6%AD%E0%B7%94-%E0%B6%B6%E0%B7%80-%E0%B6%9A%E0%B6%AE%E0%B7%8F%E0%B6%B1%E0%B7%8F%E0%B6%BA%E0%B6%9A-%E0%B6%9A%E0%B7%92%E0%B6%BA%E0%B6%BA%E0%B7%92", "Content": "පාර්ලිමේන්තුවේ සම්මත වන පනත් පිළිබඳව අවසන් තීරණය ගනු ලබන්නේ පාර්ලිමේන්තුව බව කථානායක කරූ ජයසූරිය අවධාරණය කළා. පසුගියදා සම්මත වූ පළාත් සභා ඡන්ද විමසීම් සංශෝධන පනතට එරෙහිව ශ්‍රේෂ්ඨාධිකරණයට පෙත්සම් ඉදිරිපත් වීම සම්බන්ධයෙන් අද පැවති මාධ්‍ය හමුවකදී මාධ්‍යවේදීන් නැගූ ප්‍රශ්නවලට පිළිතුරු ලෙසයි කතානායකවරයා මේ බව කියා සිටියේ. මෙම පනත සම්මත වූ දින ඒ සඳහා ඡන්ද විමසීම ප්‍රමාද වීමට හේතුවූ කරුණු පිළිබඳව ද කතානායකවරයා මෙහිදී අදහස් පළ කර සිටියා. මෙම මාධ්‍ය හමුව කැඳවා තිබුණේ පාර්ලිමේන්තුවට 70 වසරක් සපිරීම නිමිත්තෙන් මෙන්ම සාර්ක් රටවල 8 වන කථානායක සහ පාර්ලිමේන්තු මන්ත්‍රීවරුන්ගේ සමුළුව පිළිබඳ දැනුවත් කිරීම සඳහායි."}