{"Header": "අදත් පළාත් කිහිපයකට වැසි", "Time": "Sunday, 02 June 2019 - 9:13", "Url": "http://www.hirunews.lk/sinhala/217557/%E0%B6%85%E0%B6%AF%E0%B6%AD%E0%B7%8A-%E0%B6%B4%E0%B7%85%E0%B7%8F%E0%B6%AD%E0%B7%8A-%E0%B6%9A%E0%B7%92%E0%B7%84%E0%B7%92%E0%B6%B4%E0%B6%BA%E0%B6%9A%E0%B6%A7-%E0%B7%80%E0%B7%90%E0%B7%83%E0%B7%92", "Content": "අද දිනයේදී බස්නාහිර, දකුණ, මධ්‍යම සහ සබරගමුව පළාත්වල වැසි වාර කිහිපයක් ඇතිවිය හැකි බව කාලගුණ විද්‍යා දෙපාර්තමේන්තුව පවසනවා. එහි කාර්යයේ නියුතු කාලගුණ විද්‍යාඥ ශානිකා දිසානායක කියා සිටියේ හෙට දිනයේ සිට නිරිතදිග මෝසම් තත්ත්වය දිවයින හරහා ක්‍රමයෙන් ස්ථාපිත වේයැයි අපේක්ෂා කරන බවයි. ඒ අනුව හෙට සිට දිවයිනේ නිරිතදිග කොටසේ වැසි තත්වය වැඩිවීමේ ඉහළ හැකියාවක් පවතින බවයි දෙපාර්තමේන්තුව නිවේදනය කළේ. වයඹ පළාතේ සිහින් වැසි වාර කිහිපයක් ඇතිවන අතර ඌව පළාතේත් මඩකලපුව සහ අම්පාර දිස්ත්‍රික්වලත් සවස 2න් පමණ පසුව ස්ථාන ස්වල්පයක වැසි හෝ ගිගුරුම් සහිත වැසි ඇතිවීමේ හැකියාව පවතිනවා."}