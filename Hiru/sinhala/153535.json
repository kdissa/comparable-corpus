{"Header": "අගමැතිවරයා විවෘත කල කම්හලේ නියෝජ්‍ය ඇමති අජිත් පී පෙරේරා සංචාරයක", "Time": "Thursday, 02 February 2017 - 19:42", "Url": "http://www.hirunews.lk/sinhala/153535/%E0%B6%85%E0%B6%9C%E0%B6%B8%E0%B7%90%E0%B6%AD%E0%B7%92%E0%B7%80%E0%B6%BB%E0%B6%BA%E0%B7%8F-%E0%B7%80%E0%B7%92%E0%B7%80%E0%B7%98%E0%B6%AD-%E0%B6%9A%E0%B6%BD-%E0%B6%9A%E0%B6%B8%E0%B7%8A%E0%B7%84%E0%B6%BD%E0%B7%9A-%E0%B6%B1%E0%B7%92%E0%B6%BA%E0%B7%9D%E0%B6%A2%E0%B7%8A%E2%80%8D%E0%B6%BA-%E0%B6%87%E0%B6%B8%E0%B6%AD%E0%B7%92-%E0%B6%85%E0%B6%A2%E0%B7%92%E0%B6%AD%E0%B7%8A-%E0%B6%B4%E0%B7%93-%E0%B6%B4%E0%B7%99%E0%B6%BB%E0%B7%99%E0%B7%8A%E0%B6%BB%E0%B7%8F-%E0%B7%83%E0%B6%82%E0%B6%A0%E0%B7%8F%E0%B6%BB%E0%B6%BA%E0%B6%9A", "Content": "බණ්ඩාරගම වල්ගමදී අග්‍රාමාත්‍යවරයා අතින් විවෘත කෙරුණු කර්මාන්ත ශාලාව පැරණි එකක් බවට ඩලස් අලහප්පෙරුම මහතා කළ චෝදනාව යළි බැහැර කළ නියෝජ්‍ය අමාත්‍ය අජිත් පී පෙරේරා මහතා අද එහි සංචාරයක නිරත වුණා. ඔහු සඳහන් කළේල  අදාළ කර්මාන්ත ශාලාව නිරීක්ෂණය කිරීම සදහා තමන් අලහප්පෙරුම මහතාට ද ආරාධනා කළ බවයි. බණ්ඩාරගම වල්ගමදී අග්‍රාමාත්‍යවරයා විවෘත කළේ පසුගිය රජයේ සමයේ සිට පවත්වාගෙන ආ කර්මාන්ත ශාලාවක් බව පසුගියදා පාර්ලිමේන්තු මන්ත්‍රී ඩලස් අලහප්පෙරුම මහතා ප්‍රවෘත්ති සාකච්ඡාවකදී සඳහන් කළා. ඊට ප්‍රතිචාර දක්වමින් විදුලි බල හා පුනර්ජනනීය බලශක්ති නියෝජ්‍ය අමාත්‍ය අජිත් පී පෙරේරා මහතා ඊයේ ප්‍රවෘත්ති සාකච්ඡාවක් කැදවමින් පැවසුවේ එය නව කර්මාන්ත ශාලාවක් බවයි. කෙසේ වෙතත් සැබෑ තත්ත්වය නිරීක්ෂණය කිරීම සදහා අද එහි පැමිණෙන්නැයි නියෝජ්‍ය අමාත්‍යවරයා ඩලස් අලහප්පෙරුම මහතාට ආරාධනාවක් කර තිබුණා. පසුව නියෝජ්‍ය අමාත්‍යවරයා නව කර්මාන්තශාලාව සහ පැරණි කර්මාන්තශාලාව නිරීක්ෂණය කිරීමට මාධ්‍යවේදීන්ට අවස්ථාව සළසා දුන්නා."}