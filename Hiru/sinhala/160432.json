{"Header": "ගොහාගොඩ කුණු කන්ද අවදානම්", "Time": "Tuesday, 02 May 2017 - 13:34", "Url": "http://www.hirunews.lk/sinhala/160432/%E0%B6%9C%E0%B7%9C%E0%B7%84%E0%B7%8F%E0%B6%9C%E0%B7%9C%E0%B6%A9-%E0%B6%9A%E0%B7%94%E0%B6%AB%E0%B7%94-%E0%B6%9A%E0%B6%B1%E0%B7%8A%E0%B6%AF-%E0%B6%85%E0%B7%80%E0%B6%AF%E0%B7%8F%E0%B6%B1%E0%B6%B8%E0%B7%8A", "Content": "මහනුවර - ගොහාගොඩ කුණු කන්ද  ඕනෑම අවස්ථාව ගිනි ගැනීමට හෝ පිපිරීමට ලක්විය හැකි බව පේරාදෙණිය විශ්වවිද්‍යාලයේ භූ විද්‍යා අංශය පවසනවා. එහි මහාචාර්ය අතුල සේනාරත්න හිරු ප්‍රවෘත්ති අංශයට සඳහන් කළේ මෙම කුණු කන්ද සම්බන්ධයෙන් බලධාරීන් ඉක්මන් තීරණයක් ගත යුතු බවයි. එසේ නොමැති වුවහොත් ඉන් නිකුත් වන මීතේන් වායුව හේතුවෙන් කුණු කන්ද පිපිරීමකට හෝ ගිනි ගැනීමකට ලක්විය හැකි බව මහාචාර්යවරයා පෙන්වා දෙනවා. එමෙන්ම ගොහාගොඩ කුණු කන්දෙහි පැල්මක් තිබේද යන්න පිළිබඳව සහ ඉන් මුක්ත වන වායු සම්බන්ධයෙන් පළාත් සභා හා පළාත් පාලන අමාත්‍යාංශය විශේෂ පරීක්ෂණයක් ආරම්භ කර තිබෙනවා. මේ අතර, අදාල කුණු කන්ද විශේෂ ඩ්‍රෝන් කැමරාවක් යොදවා අද දිනයේදී නිරීක්ෂණය කිරීමට ද නියමිතයි."}