{"Header": "කොට කොට යන බස්වලට වැඩ වරදී.", "Time": "Tuesday, 02 July 2013 - 13:07", "Url": "http://www.hirunews.lk/sinhala/62201/%E0%B6%9A%E0%B7%9C%E0%B6%A7-%E0%B6%BA%E0%B6%B1-%E0%B6%B6%E0%B7%83%E0%B7%8A%E0%B7%80%E0%B6%BD%E0%B6%A7-%E0%B7%80%E0%B7%90%E0%B6%A9-%E0%B7%80%E0%B6%BB%E0%B6%AF%E0%B7%93", "Content": "නියමිත කාලයට පෙර ගමනාන්තය කරා ළඟා නොවන පෞද්ගලික බස් රථවල රියදුරන්ගෙන් මින් ඉදිරියට දඩ මුදලක් අය කර ගැනීමට පියවර ගන්නා බව බස්නාහිර පළාත් මාර්ගස්ථ මගී ප්‍රවාහන අධිකාරිය ප්‍රකාශ කළා. එහි සභාපති අමිල රන්මණ්ඩල පැවසුවේ ඇතැම් මාර්ගවල බස් රථ සෙමෙන් ධාවනය කෙරෙන බවට මගීන්ගෙන් ලද පැමිණිලි සලකා මෙම තීරණය ගත් බවයි. එමෙන්ම මින් ඉදිරියට බස්නාහිර පළාතේ ‘ඒ’ සහ ‘බී’ ශ්‍රේණි මාර්ගවල ධාවනය කෙරෙන පෞද්ගලික බස් රථ රාත්‍රී 9.30 දක්වා ධාවනය කළ යුතු බව ද සභාපතිවරයා වැඩිදුරටත් සදහන් කළා."}