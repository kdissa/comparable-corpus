{"Header": "රිය අනතුරු දෙකකින් 7 දෙනෙකුට තුවාල", "Time": "Saturday, 02 September 2017 - 14:29", "Url": "http://www.hirunews.lk/sinhala/169996/%E0%B6%BB%E0%B7%92%E0%B6%BA-%E0%B6%85%E0%B6%B1%E0%B6%AD%E0%B7%94%E0%B6%BB%E0%B7%94-%E0%B6%AF%E0%B7%99%E0%B6%9A%E0%B6%9A%E0%B7%92%E0%B6%B1%E0%B7%8A-7-%E0%B6%AF%E0%B7%99%E0%B6%B1%E0%B7%99%E0%B6%9A%E0%B7%94%E0%B6%A7-%E0%B6%AD%E0%B7%94%E0%B7%80%E0%B7%8F%E0%B6%BD", "Content": "කැකිරාව සහ ගල්කිරියාගම ප්‍රදේශවල සිදුවූ රිය අනතුරු දෙකකින් එකම පවුලේ කුඩා දරුවන් දෙදෙනෙකු ඇතුළු 7 දෙනෙකු තුවාල ලබා තිබෙනවා. ගල්කිරියාගම - උල්පොතගම දී යතුරුපැදියක් සහ කැබ් රථයක් එකිනෙක ගැටී අද උදෑසන සිදුවූ අනතුරකින් යතුරුපැදියේ ගමන් කළ තුන්දෙනාම තුවාල ලැබුවා. 36 හැවිරිදි කාන්තාවක් සහ ඇයගේ කුඩා දියණියන් දෙදෙනා මෙලෙස තුවාල ලැබූ බවයි පොලීසිය ප්‍රකාශ කළේ. මේ අතර, කැකිරාව - ගලපිටගල දී යතුරුපැදි දෙකක් මුහුණට මුහුණ ගැටී ඊයේ සිදුවූ අනතුරකින් යතුරුපැදිවල ගමන් ගත් කාන්තාවක් සහ පිරිමි පුද්ගලයන් 3 දෙනෙකු තුවාල ලබා දඹුල්ල රෝහලට ඇතුළත් කෙරුණා."}