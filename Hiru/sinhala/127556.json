{"Header": "නිදහස් පක්ෂය හදිසියේ රැස්වේ", "Time": "Wednesday, 02 March 2016 - 7:34", "Url": "http://www.hirunews.lk/sinhala/127556/%E0%B6%B1%E0%B7%92%E0%B6%AF%E0%B7%84%E0%B7%83%E0%B7%8A-%E0%B6%B4%E0%B6%9A%E0%B7%8A%E0%B7%82%E0%B6%BA-%E0%B7%84%E0%B6%AF%E0%B7%92%E0%B7%83%E0%B7%92%E0%B6%BA%E0%B7%9A-%E0%B6%BB%E0%B7%90%E0%B7%83%E0%B7%8A%E0%B7%80%E0%B7%9A", "Content": "ශ්‍රී ලංකා නිදහස් පක්ෂයේ මධ්‍යම කාරක සභාවේ හදිසි රැස්වීමක් අද රාත්‍රියේ පැවැත්වෙනවා. ජනාධිපති මෛත්‍රීපාල සිරිසේනගේ ප්‍රධානත්වයෙන් මෙම සාකච්ඡාව පැවැත්වෙන්නේ ඔහුගේ නිළ නිවසේදියි. ඒ සඳහා සහභාගි වන ලෙස ශ්‍රී ලංකා නිදහස් පක්ෂ මූලස්ථානය පක්ෂයේ මධ්‍යම කාරක සභිකයන්ට ඊයේ දැනුම් දී ඇති බවයි වාර්තා වන්නේ. පක්ෂයේ සංවිධායකයන් කිහිප දෙනෙකු ඉවත් කර අලුතින් සංවිධායකයින් පත් කිරීම සහ යෝජිත ආණ්ඩුක්‍රම ව්‍යවස්ථා සම්පාදන මණ්ඩලයක් පත් කිරීමේ යෝජනාව සම්බන්ධයෙන් මෙම හමුවේදී සාකච්ඡා කරනු ඇති බවයි පක්ෂ ආරංචි මාර්ග සදහන් කළේ. එමෙන්ම නිදහස් පක්ෂයේ ප්‍රතිසංවිධාන වැඩපිළිවෙල සම්බන්ධයෙන් ද මධ්‍යම කාරක සභාවේදී දීර්ඝ වශයෙන් සාකච්ඡා කෙරෙනු ඇති."}