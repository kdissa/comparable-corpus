{"Header": "බ්‍රසීලයේ සුපිරි පාපන්දු ක්‍රීඩකයෙකුට දූෂණ චෝදනාවක්", "Time": "Sunday, 02 June 2019 - 16:21", "Url": "http://www.hirunews.lk/sinhala/217581/%E0%B6%B6%E0%B7%8A%E2%80%8D%E0%B6%BB%E0%B7%83%E0%B7%93%E0%B6%BD%E0%B6%BA%E0%B7%9A-%E0%B7%83%E0%B7%94%E0%B6%B4%E0%B7%92%E0%B6%BB%E0%B7%92-%E0%B6%B4%E0%B7%8F%E0%B6%B4%E0%B6%B1%E0%B7%8A%E0%B6%AF%E0%B7%94-%E0%B6%9A%E0%B7%8A%E2%80%8D%E0%B6%BB%E0%B7%93%E0%B6%A9%E0%B6%9A%E0%B6%BA%E0%B7%99%E0%B6%9A%E0%B7%94%E0%B6%A7-%E0%B6%AF%E0%B7%96%E0%B7%82%E0%B6%AB-%E0%B6%A0%E0%B7%9D%E0%B6%AF%E0%B6%B1%E0%B7%8F%E0%B7%80%E0%B6%9A%E0%B7%8A", "Content": "ප්‍රංශයේදී කාන්තාවක් දූෂණය කළ බවට බ්‍රසීල සුපිරි පාපන්දු ක්‍රීඩක නෙයිමාර් ද සිල්වාට චෝදනා එල්ල වී තිබෙනවා. ප්‍රංශයේ පැරිස් නුවර හෝටලයකදී නේමා අදාළ කාන්තාව දූෂණය කර ඇති බවට එම කාන්තාව විසින් පොලීසියට පැමිණිලි කර ඇති බවයි විදෙස් වාර්තා සඳහන් කළේ. කෙසේ වෙතත්, නෙයිමාර්ගේ කළමනාකාරීත්වය විසින් ඔහුට එල්ල වන මෙම චෝදනාව තරයේ ප්‍රතික්ෂේප කර තිබෙනවා. නෙයිමාර් මේ වන විට බ්‍රසීල ජාතික කණ්ඩායම සමඟ පුහුණුවීම්වල නිරත වන බවයි කළමනාකාරීත්වය වැඩිදුරටත් සඳහන් කර ඇත්තේ. මෙම කාන්තාව කප්පම් ලබා ගැනීමේ අරමුණින් මෙලෙස දූෂණ චෝදනාවක් එල්ල කරන බව නේමාගේ පියා ප්‍රකාශ කර තිබෙනවා."}