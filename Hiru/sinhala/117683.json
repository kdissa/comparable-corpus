{"Header": "කරාපිටිය ශික්ෂණ රෝහලේ හෘද සැත්කම් නවතී", "Time": "Friday, 02 October 2015 - 12:59", "Url": "http://www.hirunews.lk/sinhala/117683/%E0%B6%9A%E0%B6%BB%E0%B7%8F%E0%B6%B4%E0%B7%92%E0%B6%A7%E0%B7%92%E0%B6%BA-%E0%B7%81%E0%B7%92%E0%B6%9A%E0%B7%8A%E0%B7%82%E0%B6%AB-%E0%B6%BB%E0%B7%9D%E0%B7%84%E0%B6%BD%E0%B7%9A-%E0%B7%84%E0%B7%98%E0%B6%AF-%E0%B7%83%E0%B7%90%E0%B6%AD%E0%B7%8A%E0%B6%9A%E0%B6%B8%E0%B7%8A-%E0%B6%B1%E0%B7%80%E0%B6%AD%E0%B7%93", "Content": "කරාපිටිය ශික්ෂණ රෝහලේ හෘද හා උරස් සැත්කම් ඒකකයේ විශේෂඳ වෛද්‍යවරුන් සහ එහි හෙද හෙදියන් ආරම්භ කර ඇති වර්ජනය හේතුවෙන් හෘද සහ උරස් සැත්කම් සිදුකිරීම නතර වී තිබෙනවා. එම රෝහලේ හෘද හා උරස් සැත්කම් ඒකකයේ විශේෂඥ වෛද්‍යවරුන් මීට දින 3 කට පෙර වර්ජනයක් ආරම්භ කළේ හෘද රෝග විශේෂඥ වෛද්‍ය නාමල් ගමගේ වෛද්‍යවරයා තම රාජකාරි කටයුතුවලට බාධා සිදුකරන බව පවසමින්. ඒ සම්බන්ධයෙන් හිරු ප්‍රවෘත්ති අංශයට අදහස් දැක්වූ කරාපිටිය ශික්ෂණ රෝහලේ විශේෂඥ වෛද්‍ය ක්‍රිශාන්ත පෙරේරා. මේ අතර, එම රෝහලේ හෘද හා උරස් සැත්කම් ඒකකයේ හෙද හෙදියන් ද ඊයේ වර්ජනයක් ආරම්භ කළා. ඒ වර්ජනයේ නිරත විශේෂඥ වෛද්‍යවරුන් කිහිප දෙනෙකු හෙදියන් පිරිසකට පරුෂ වචනයෙන් බැන වැදී ඇති නිසා ඊට විරෝධය පෑමක් ලෙසයි."}