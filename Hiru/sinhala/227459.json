{"Header": "කැබ් රථයක් සොරකම් කළ පුද්ගලයෙකු අත්අඩංගුවට", "Time": "Saturday, 02 November 2019 - 11:04", "Url": "http://www.hirunews.lk/sinhala/227459/%E0%B6%9A%E0%B7%90%E0%B6%B6%E0%B7%8A-%E0%B6%BB%E0%B6%AE%E0%B6%BA%E0%B6%9A%E0%B7%8A-%E0%B7%83%E0%B7%9C%E0%B6%BB%E0%B6%9A%E0%B6%B8%E0%B7%8A-%E0%B6%9A%E0%B7%85-%E0%B6%B4%E0%B7%94%E0%B6%AF%E0%B7%8A%E0%B6%9C%E0%B6%BD%E0%B6%BA%E0%B7%99%E0%B6%9A%E0%B7%94-%E0%B6%85%E0%B6%AD%E0%B7%8A%E0%B6%85%E0%B6%A9%E0%B6%82%E0%B6%9C%E0%B7%94%E0%B7%80%E0%B6%A7", "Content": "ගම්පහ, අධිකරණය අසළදී සොරකම් කරන ලද ඩබල් කැබ් රථයක් සැකකරුවෙකු සමඟ මිනුවන්ගොඩදී ඊයේ අත්අඩංගුවට ගෙන තිබෙනවා. පොලිස් මාධ්‍ය ප්‍රකාශක කාර්යාලය සදහන් කළේ වේයන්ගොඩ - යකහටුව ප්‍රදේශයේ අතුරු මාර්ගයක රථ වාහන රාජකාරී පරීක්ෂාවේ නිරත වූ නිලධාරීන් පිරිසක් විසින් මෙම කැබ් රථය සොයාගෙන ඇති බවයි. එම අවස්ථාවේදී අදාළ කැබ් රථය පොලිස් අණ නොතකා නොනවත්වා ධාවනය කර ඇති අතර පසුව එය ලුහුබැද ගොස් එහි රියදුරු සහ කැබ් රථය අත්අඩංගුවට ගෙන තිබුණා. මෙම කැබ් රථය අතුරුදන් වී ඇති බවට එහි හිමිකරු විසින් ඊයේ දිනයේදී පොලීසියට පැමිණිල්ලක් ද කර තිබූ බව සදහන්. අත්අඩංගුවට ගත් 48 හැවිරිදි මීගමුව ප්‍රදේශයේ පදිංචි සැකකරුගෙන් සිදුකළ ප්‍රශ්න කිරීම් වලදී, සොරා ගත් ලොරි රථයක් පිළිබදව ද තොරතුරු අනාවරණ වී තිබෙනවා."}