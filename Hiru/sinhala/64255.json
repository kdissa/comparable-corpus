{"Header": "රූපවාහිනි රියැලිටි වැඩසටහනකින් බබෙක් තෑගි.", "Time": "Friday, 02 August 2013 - 10:02", "Url": "http://www.hirunews.lk/sinhala/64255/%E0%B6%BB%E0%B7%96%E0%B6%B4%E0%B7%80%E0%B7%8F%E0%B7%84%E0%B7%92%E0%B6%B1%E0%B7%92-%E0%B6%BB%E0%B7%92%E0%B6%BA%E0%B7%90%E0%B6%BD%E0%B7%92%E0%B6%A7%E0%B7%92-%E0%B7%80%E0%B7%90%E0%B6%A9%E0%B7%83%E0%B6%A7%E0%B7%84%E0%B6%B1%E0%B6%9A%E0%B7%92%E0%B6%B1%E0%B7%8A-%E0%B6%B6%E0%B6%B6%E0%B7%99%E0%B6%9A%E0%B7%8A-%E0%B6%AD%E0%B7%91%E0%B6%9C%E0%B7%92", "Content": "රාමසාන් සමය තුළ පාකිස්ථාන රූපවාහිනි සේවාවක් මගින් විකාශනය කරන රියැලිටි වැඩසටහනක් ඔස්සේ දරුවන් නොමැති යුවල වෙත අනාථ ළමයින් හදාවඩා ගැනීම සඳහා භාරදීමේ පුවතක් වාර්තා වුණා. අමාන් රම්සාන් නමැති මෙම වැඩසටහන මගින් මීට පෙර මෝටර් රථ යතුරුපැදි සහ ඉලෙක්ට්‍රෝනික උපකරණ ත්‍යාග වශයෙන් ලබාදී ඇති අතර, මෙවර ඒ සඳහා තෝරාගෙන ඇත්තේ නව තේමාවක්. කරච්චි නුවර කසල ගොඩක දමාගොස් තිබී හමුවූ දැරියක එමගින් පසුගියදා ජයග්‍රාහකයෙකුට තිළිණ කළා. අනාථ දරුවා හදාවඩා ගැනීමට භාර ගෙන ඇත්තේ දරුවන් නොමැති සිවිල් ඉංජිනේරුවෙකු විසින්."}