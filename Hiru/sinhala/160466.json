{"Header": "පැරෂුට් අනතුරෙන් තුවාල ලැබූ සෙබළිය නාරාහේන්පිට හමුදා රෝහලට", "Time": "Tuesday, 02 May 2017 - 21:40", "Url": "http://www.hirunews.lk/sinhala/160466/%E0%B6%B4%E0%B7%90%E0%B6%BB%E0%B7%82%E0%B7%94%E0%B6%A7%E0%B7%8A-%E0%B6%85%E0%B6%B1%E0%B6%AD%E0%B7%94%E0%B6%BB%E0%B7%99%E0%B6%B1%E0%B7%8A-%E0%B6%AD%E0%B7%94%E0%B7%80%E0%B7%8F%E0%B6%BD-%E0%B6%BD%E0%B7%90%E0%B6%B6%E0%B7%96-%E0%B7%83%E0%B7%99%E0%B6%B6%E0%B7%85%E0%B7%92%E0%B6%BA-%E0%B6%B1%E0%B7%8F%E0%B6%BB%E0%B7%8F%E0%B7%84%E0%B7%9A%E0%B6%B1%E0%B7%8A%E0%B6%B4%E0%B7%92%E0%B6%A7-%E0%B7%84%E0%B6%B8%E0%B7%94%E0%B6%AF%E0%B7%8F-%E0%B6%BB%E0%B7%9D%E0%B7%84%E0%B6%BD%E0%B6%A7", "Content": "පැරෂුට් පුහුණුවක් අතරතුර අනතුරට මුහුණ දුන් ඇඹිලිපිටිය, කදුරුගස්ආර කමාන්ඩෝ පුහුණු පාසලේ සෙබළිය ප්‍රතිකාර සඳහා නාරාහේන්පිට හමුදා රෝහල වෙත මාරුකර යවා තිබෙනවා. ඒ ඇඹිලිපිටිය මූලික රෝහලේ සිටයි. ඇඹිලිපිටිය - කදුරුගස්ආර කමාන්ඩෝ පුහුණු පාසලේ පැවති පැරෂුට් පුහුණුවක් අතරතුරදී ඊයේ පෙරවරුවේ මෙම අනතුර සිදුවුණා. ඒ, අදාළ සෙබළිය පොළොවට පතිත වීමේදී අධිබලැති විදුලි රැහැනක ගැටීම හේතුවෙන්. සිද්ධියෙන් ඇයගේ දෙපාවල වළලුකරින් පහළ කොටස දැඩි ලෙස පිළිස්සීමට ලක්ව ඇති අතරල ප්‍රතිකාර සඳහා ඇය ප්‍රථමයෙන් ඇතුළත් කෙරුණේ ඇඹිලිපිටිය මූලික රෝහලටයි. හමුදා ප්‍රකාශක බ්‍රිගේඩියර් රොෂාන් සෙනෙවිරත්න මහතා ප්‍රකාශ කළේ අරණායක ප්‍රදේශයේ පදිංචිකාරිණියක් වන එම සෙබළියගේ දෙඅත්වලටද මෙම අනතුරෙන් හානි සිදුව ඇති බවයි. කෙසේ වෙතත් ඇගේ තත්ත්වය බරපතළ නොවන බව හමුදා ප්‍රකාශකවරයා සඳහන් කළා."}