{"Header": "ස්මාර්ට් ජංගම දුරකථනයක් පුපුරයි (ඡායාරූප)", "Time": "Tuesday, 02 August 2016 - 10:11", "Url": "http://www.hirunews.lk/sinhala/139613/%E0%B7%83%E0%B7%8A%E0%B6%B8%E0%B7%8F%E0%B6%BB%E0%B7%8A%E0%B6%A7%E0%B7%8A-%E0%B6%A2%E0%B6%82%E0%B6%9C%E0%B6%B8-%E0%B6%AF%E0%B7%94%E0%B6%BB%E0%B6%9A%E0%B6%AE%E0%B6%B1%E0%B6%BA%E0%B6%9A%E0%B7%8A-%E0%B6%B4%E0%B7%94%E0%B6%B4%E0%B7%94%E0%B6%BB%E0%B6%BA%E0%B7%92-%E0%B6%A1%E0%B7%8F%E0%B6%BA%E0%B7%8F%E0%B6%BB%E0%B7%96%E0%B6%B4", "Content": "ස්මාර්ට් ජංගම දුරකථනයක් පුපුරායාමෙන් ඇති වූ දරුණු පිළිස්සුම් තුවාළ සහිතව අයෙක් රෝහල් ගතවූ පුවතක් ඕස්ට්‍රේලියාවේ Sydney වලින් වාර්තා වනවා. අදාළ පුද්ගලයා පාපැදි ධාවකයෙක් වන අතර ඔහු තම පිටුපස පොකට්ටුවක අදාළ ස්මාර්ට් ජංගම දුරකථනය රඳවාගෙන පාපැදි ධාවනය කර තිබෙනවා. පසුව පාදය ලිස්සා යාමකින් ඔහු අදවැටී ඇති අතර එහිදී ඔහුගේ ජංගම දුරකථනය පිපිරී ගිය බවටයි ඔහු ප්‍රකාශ කරන්නේ. පසුව ඔහු රෝහල් ගත කර ඇති අතර පරීක්ෂණ වලදී හෙළි වී ඇත්තේ ඔහුගේ සමේ ස්ථර තුනක් දක්වා දරුණු පිළිස්සුම් තුවාල සිදුවී ඇති බවයි. ඔහු ප්‍රකාශ කරන්නේ අදාළ සිදුවීම වන අවස්ථාවේ ඔහු ඉතා ඝන ඇඳුමක් හැඳ සිටීමෙන් ඇති වූ හානිය අවම වූ බවයි. පිපුරුම සිදු වීමෙන් සුළු වෙලාවක් යනතුරු දුරකථන සමට ඇලී තිබූ බවයි ඔහු ප්‍රකාශ කරන්නේ. එම ඡායාරූප පහතින්."}