{"Header": "රිය අනතුරකින් තරුණයෙකු ජීවිතක්ෂයට", "Time": "Saturday, 02 March 2019 - 13:01", "Url": "http://www.hirunews.lk/sinhala/211539/%E0%B6%BB%E0%B7%92%E0%B6%BA-%E0%B6%85%E0%B6%B1%E0%B6%AD%E0%B7%94%E0%B6%BB%E0%B6%9A%E0%B7%92%E0%B6%B1%E0%B7%8A-%E0%B6%AD%E0%B6%BB%E0%B7%94%E0%B6%AB%E0%B6%BA%E0%B7%99%E0%B6%9A%E0%B7%94-%E0%B6%A2%E0%B7%93%E0%B7%80%E0%B7%92%E0%B6%AD%E0%B6%9A%E0%B7%8A%E0%B7%82%E0%B6%BA%E0%B6%A7", "Content": "ත්‍රිකුණාමලය - මඩකලපුව මාර්ගයේ ක්ලැපම්බර්ග් යුද හමුදා කඳවුර ආසන්නයේ ඊයේ රාත්‍රියේ සිදුවූ රිය අනතුරකින් අවුරුදු 22 ක තරුණයෙකු ජීවිතක්ෂයට පත්ව තිබෙනවා. යතුරුපැදියක් සහ වෑන් රථයක් මුහුණට මුහුණ ගැටී මෙම අනතුර සිදුව ඇති අතර, ජීවිතක්ෂයට පත්ව ඇත්තේ යතුරුපැදිය පැදවූ තරුණයා බවයි පොලීසිය පැවසුවේ. එහි පසුපස ගමන් කළ තවත් පුද්ගලයින් දෙදෙනෙකු තුවාල ලබා ත්‍රිකුණාමලය රෝහලට ඇතුළත් කර තිබෙනවා. අනතුර සම්බන්ධයෙන් වෑන් රථයේ රියදුරු අත්අඩංගුවට ගත් බවයි පොලීසිය කියා සිටියේ."}