{"Header": "වැඩිහිටි රැකවරණය සඳහා අලූත් පියවරක්", "Time": "Tuesday, 02 August 2016 - 16:13", "Url": "http://www.hirunews.lk/sinhala/139651/%E0%B7%80%E0%B7%90%E0%B6%A9%E0%B7%92%E0%B7%84%E0%B7%92%E0%B6%A7%E0%B7%92-%E0%B6%BB%E0%B7%90%E0%B6%9A%E0%B7%80%E0%B6%BB%E0%B6%AB%E0%B6%BA-%E0%B7%83%E0%B6%B3%E0%B7%84%E0%B7%8F-%E0%B6%85%E0%B6%BD%E0%B7%96%E0%B6%AD%E0%B7%8A-%E0%B6%B4%E0%B7%92%E0%B6%BA%E0%B7%80%E0%B6%BB%E0%B6%9A%E0%B7%8A", "Content": "වැඩිහිටි රැකවරණය වෙනුවෙන් අග්‍රාමාත්‍ය කාර්යාලය සහ ජාතික වැඩිහිටි මහ ලේකම් කාර්යාලය ඒකාබද්ධව විශේෂ වැඩසටහනක් ක්‍රියාත්මක කරන බව අග්‍රාමාත්‍ය කාර්යාලය ප්‍රකාශ කළා. ඊට අදාළව අග්‍රාමාත්‍ය රනිල් වික්‍රමසිංහ විසින් කමිටුවක්ද පත්කර ඇති අතර, එහිදී වැඩිහිටි සුරැකුම් සහකාරවරුන් පුහුණු කිරීමේ විෂය මාලාවක්ද හඳුන්වා දී තිබෙනවා. අදාළ කටයුතු සඳහා ජාතික වැඩිහිටි මහ ලේකම් කාර්යාලය, කොළඹ විශ්වවිද්‍යාලය, තෘතීය හා වෘත්තීය අධ්‍යාපන කොමිෂන් සභාව සහ වෘත්තිය පුහුණු අධිකාරිය ඇතුලූ ආයතන රැසක් සම්පත් දායකත්වය ලබාදී තිබීමද විශේෂත්වයක්."}