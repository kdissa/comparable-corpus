{"Header": "මර්ස් වෛරසය නිසා දකුණු කොරියාව කැළඹෙයි", "Time": "Tuesday, 02 June 2015 - 10:44", "Url": "http://www.hirunews.lk/sinhala/110618/%E0%B6%B8%E0%B6%BB%E0%B7%8A%E0%B7%83%E0%B7%8A-%E0%B7%80%E0%B7%9B%E0%B6%BB%E0%B7%83%E0%B6%BA-%E0%B6%B1%E0%B7%92%E0%B7%83%E0%B7%8F-%E0%B6%AF%E0%B6%9A%E0%B7%94%E0%B6%AB%E0%B7%94-%E0%B6%9A%E0%B7%9C%E0%B6%BB%E0%B7%92%E0%B6%BA%E0%B7%8F%E0%B7%80-%E0%B6%9A%E0%B7%90%E0%B7%85%E0%B6%B9%E0%B7%99%E0%B6%BA%E0%B7%92", "Content": "මර්ස් වෛරසය වැළදී දකුණු කොරියාවේ පුද්ගලයින් දෙදෙනෙකු මිය ගොස් තිබෙනවා. විදෙස් වාර්තා සදහන් කළේ මර්ස් වෛරසය වැළදුණු රෝගීන් මිය යාමේ සිද්ධියක් දකුණු කොරියාවෙන් වාර්තා වූ පළමු අවස්ථාව මෙය බවයි. ඊට අමතරව තවත් පුද්ගලයින් 6 දෙනෙකුට මෙම වෛරසය වැලදී තිබෙනවා. පුද්ගලයින් 682 මෙම වෛරසය වැලදී ඇති බවට සැක පිට අනෙක් පුද්ගලයින්ගෙන් වෙන් කර තබා ඇති බවයි විදෙස් වාර්තා සදහන් කළේ. මර්ස් වෛසරය මැදපෙරදිග රටවලින් මුල්වරට වාර්තා වූ අතර පසුව එය වෙනත් රටවලට ද ව්‍යාප්ත වුණා."}