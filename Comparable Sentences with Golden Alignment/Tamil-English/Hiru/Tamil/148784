ta_148784_0	நல்லாட்சி ,மக்கள் அனுபவிக்கும் பொருளாதார சிக்கல்களுக்கு தீர்வு என பலவற்றைக் கூறி அதிகாரத்துக்கு வந்தது மைத்திரி –ரணில் அரசாங்கம்.
ta_148784_1	எனினும் நாட்டில் சாதாரண பொது மக்கள் பல்வேறு பொருளாதார இன்னல்களுக்கு முகங்கொடுத்து வரும் நிலையில் அமைச்சர்கள் உட்பட பாராளுமன்ற உறுப்பினர்கள் பல்வேறு சலுகைகளை அனுபவித்து வருவதாக குற்றஞ்சாட்டப்பட்டு வருகின்றது.
ta_148784_2	இந்நிலையில், அமைச்சர் ஒருவர் சுமார் 40 மில்லியன் ரூபா பெறுமதியான பென்ஸ் காரொன்றை இறக்குமதி செய்துள்ளதாக தெரிவிக்கப்படும் தகவல்கள் சமூகவலைதளங்களில் விவாதத்திற்குரியதாக மாறியுள்ளது.
ta_148784_3	.
ta_148784_4	‘Mercedes Benz S300’ ரக குறித்த அதி சொகுசு கார் பத்தரமுல்லையில் அமைச்சர்களுக்கான வாகனத்தரிப்பிடத்தில் நிறுத்தி வைக்கப்பட்டுள்ளதாக தெரிவிக்கப்படுகின்றது.
ta_148784_5	மக்கள் வரிச் சுமையால் திணறி வரும் இந்நிலையில் இத்தகைய இறக்குமதி சலுகைகள் அமைச்சர்களுக்கு தேவையா?
ta_148784_6	என சமூகவலைதளங்களில் கருத்து தெரிவிக்கப்பட்டு வருகின்றது.
