ta_148765_0	ஒரு மாதம் அளவில் பணிப்புறக்கணிப்பில் ஈடுபட்ட தொழிலாளர் திணைக்கள அதிகாரிகள் நேற்று நள்ளிரவு முதல் தமது பணிப்புறக்கணிப்பை நிறுத்தியுள்ளனர்.
ta_148765_1	அரச சேவை தொழிலாளர் திணைக்கள அதிகாரிகள் சங்கம் மற்றும் தொழிலாளர் தொழிற்சங்க உறவு அமைச்சர் டபிள்யூ.டி.ஜே.செனவிரத்தனவிற்கும் இடையே இடம்பெற்ற கலந்துரையாடலில் ஏற்பட்ட இணக்கப்பாட்டிற்கு பின்னர் இந்த தீர்மானம் எடுக்கப்பட்டுள்ளது.
ta_148765_2	இதன்படி இன்றைய தினம் முதல் வழமைப்படி அனைத்து தொழிலாளர் திணைக்கள அதிகாரிகள், சேவைக்கு சமூகமளிக்கவுள்ளதாக தொழிலாளர் மற்றும் தொழிற்சங்க உறவு அமைச்சு வெளியிட்டுள்ள அறிக்கையில் தெரிவிக்கப்பட்டுள்ளது.
ta_148765_3	தொழிலாளர் யாப்பை, திணைக்களத்திற்கு ஏற்றவகையில் தயாரித்தல் உட்பட 4 கோரிக்கைகளை முன்வைத்து, தொழிலாளர் திணைக்கள அதிகாரிகள் கடந்த மாதம் 2 ஆம் திகதி முதல் பணிப்புறக்கணிப்பில் ஈடுபட்டமை குறிப்பிடத்தக்கது.
