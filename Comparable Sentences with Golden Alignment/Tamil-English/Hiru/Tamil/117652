ta_117652_0	கொட்டதெனியாவையில் சிறுமி ஒருவர் கொலை செய்யப்பட்டமை தொடர்பில் சந்தேகத்தின் பேரில் கைது செய்யப்பட்டு விடுவிக்கப்பட்ட 17 வயதான மாணவனும் மற்றும் குடும்பஸ்தர் ஒருவரும் வைத்திய பரிசோதனைக்கு உள்ளாக்கப்படவுள்ளனர்.
ta_117652_1	அவர்கள் தற்போது கம்பஹா வைத்தியசாலையில் அனுமதிக்கப்பட்டுள்ளனர்.
ta_117652_2	குறித்த இரண்டு பேரின் மீதும் காவற்துறையினர் தாக்குதல் நடத்தி இருப்பதாக கூறப்படுகிறது.
ta_117652_3	இதனை உறுதிப்படுத்திக் கொள்வதற்காகவே இந்த பரிசோதனை மேற்கொள்ளப்படுவதாக கூறப்பட்டுள்ளது.
ta_117652_4	விளக்கமறியலில் வைக்கப்பட்டிருந்த குறித்த இருவரும் நேற்றையதினம் விடுவிக்கப்பட்டனர்.
ta_117652_5	----------------------------------------------------- கொட்டதெனியாவ யேசா சதௌமி சிறுமி படுகொலை தொடர்பில் சந்தேகத்தின் பேரில் கைது செய்யப்பட்டு விளக்கமறியலில் வைக்கப்பட்டு நேற்றைய தினம் விடுவிக்கப்பட்ட இருவரும் திடீர் சுகவீனம் காரணமாக மருத்துவமனையில் அனுமதிக்கப்பட்டுள்ளனர்.
ta_117652_6	17 வயதான பாடசாலை மாணவனும், மற்றுமொருவரும் இவ்வாறு திடீர் சுகவீனமுற்ற நிலையில் நேற்று இரவு கம்பஹா மருத்துவமனையில் அனுமதிக்கப்பட்டுள்ளதாக தெரிவிக்கப்படுகிறது.
ta_117652_7	இந்த நிலையில், அவர்கள் தொடர்ந்தும் மருத்துவமனையில் தங்கிருந்து சிகிச்சை பெற்று வருவதாக தெரிவிக்கப்படுகிறது.
ta_117652_8	5 வயதான சிறுமி சேயா படுகொலை தொடர்பில் இருவர்கள் இருவரும் கைது செய்யப்பட்ட நிலையில், இவர்களிடம் மேற்கொள்ளப்பட்ட மரபணு சோதனைகளில் பின்னர், குற்றமற்றவர்கள் என தெரிவித்து நேற்று விடுதலை செய்யப்பட்டனர் என்பது குறிப்பிடத்தக்கது.
