ta_211514_0	வாகன விபத்து ஒன்று தொடர்பில் கைது செய்யப்பட்ட ஜே.வி.பியின் அரசியல் குழு உறுப்பினர் கே.டீ.லால்காந்த, இன்றைய தினம் அநுராதபுரம் நீதவான் நீதிமன்றில் முன்னிலைப்படுத்தப்பட உள்ளார்.
ta_211514_1	அநுராதபுரம் - புதிய புத்தளம் வீதியில் சிறைச்சாலைக்கு அருகில் நேற்று மாலை இடம்பெற்ற விபத்து தொடர்பில் அவர் கைது செய்யப்பட்டார்.
ta_211514_2	லால்காந்த செலுத்திச் சென்ற கெப் ரக வாகனம், உந்துருளி ஒன்றுடன் நேருக்கு நேர் மோதி விபத்துக்குள்ளானது.
ta_211514_3	இதன்போது, குறித்த உந்துருளியை செலுத்திச் சென்ற பெண்ணும், அதில் பயணித்த அவரின் உறவுக்கார மகளும் காயமடைந்த நிலையில் அநுராதமபுரம் போதனா மருத்துவமனையில் அனுமதிக்கப்பட்டனர்.
ta_211514_4	இந்த நிலையில், குறித்த விபத்து தொடர்பில் லால்காந்த கைது செய்யப்பட்டார்.
ta_211514_5	விபத்து இடம்பெற்றபோது அவர் மது போதையில் இருந்தார் என்பது கண்டறியப்பட்டுள்ளதாக காவல்துறை ஊடகப் பேச்சாளரான காவல்துறை அத்தியட்சகர் ருவான் குணசேகர தெரிவித்துள்ளார்.
