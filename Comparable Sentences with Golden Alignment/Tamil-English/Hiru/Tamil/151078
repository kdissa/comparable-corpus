ta_151078_0	மலர்ந்திருக்கும் புதுவருடம் நாட்டின் விவசாயத் துறையில் புரட்சிகரமான மாற்றத்தைக் கொண்டுவரும் என ஜனாதிபதி மைத்ரிபால சிறிசேன தெரிவித்துள்ளார்.
ta_151078_1	பொலன்னறுவையில் நேற்று இடம்பெற்ற நிகழ்வொன்றில் கலந்துகொண்டு உரையாற்றும்போது அவர் இதனை தெரிவித்தார். இன்று ஆரம்பமாகும் பேண்தகு யுகத்தின் மூன்றாண்டுப் பிரவேச தேசிய நிகழ்ச்சித்திட்டத்துடன் இந்நாட்டின் விவசாயத் துறையில் பல்வேறு மாற்றங்களை ஏற்படுத்தவுள்ளதாகக் ஜனாதிபதி குறிப்பிட்டுள்ளார்.
ta_151078_2	இந்த நிகழ்ச்சித் திட்டத்தை வெற்றி பெறச்செய்வதற்கு விவசாய சமூகத்தினது முழுமையான ஒத்துழைப்பை எதிர்பார்ப்பதாகவும் ஜனாதிபதி குறிப்பிட்டுள்ளார்.
ta_151078_3	இதேவேளை, தாம் இந்நாட்டின் எந்தவொரு விவசாயக் குடும்பத்தையும் பட்டினியில் வாட இடமளிக்கப் போவதில்லை என்றும் ஜனாதிபதி தெரிவித்துள்ளார்.
