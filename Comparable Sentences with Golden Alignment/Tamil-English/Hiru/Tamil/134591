ta_134591_0	இறந்து போன கணவர் மூலம் குழந்தை பெற்றுக் கொள்வதில் தவறில்லை என்று பிரான்ஸ் தலைமை நீதிமன்றம் அதிரடியாக தீர்ப்பு வழங்கியுள்ளது.
ta_134591_1	ஸ்பெயினை சேர்ந்த மரியானா கோமெஸ் தூரி என்ற பெண்ணின் கணவர் கடந்த ஆண்டு புற்றுநோயால் பாதிக்கப்பட்டு மரணமடைந்து விட்டார்.
ta_134591_2	இந்நிலையில் தனது கணவரின் விந்து அணுக்களை பாதுகாத்து வைத்திருந்த மரியானா அதன் மூலம் குழந்தை பெற்றுக் கொள்ள அவர் விரும்பினார்.
ta_134591_3	இவர்கள் இருவரும் பாரிசில் வாழ்ந்த வந்த போது இது தொடர்பாக பிரான்சில் வழக்கு தொடுத்திருந்தனர்.
ta_134591_4	பிரான்சில் செயற்கை கருவூட்டல் என்பது மலட்டு ஜோடிகளுக்கு மட்டுமே நடைமுறையில் அதிகம் உள்ளது.
ta_134591_5	இதனால் இவரின் விருப்பத்திற்கு எதிர்ப்பு வலுத்தது.
ta_134591_6	இந்நிலையில் சட்டங்கள் ஒருவரின் உரிமைகளை பறிக்க கூடாது என்று கூறி மரியானா நீதிமன்றத்தில் மேல்முறையீடு செய்தார்.
ta_134591_7	இதனை ஒரு சிறப்பு வழக்காக எடுத்து விசாரணை நடத்திய நீதிபதிகள், இறந்து போன கணவர் மூலம் குழந்தை பெற்றுக் கொள்ள அவருக்கு அனுமதி வழங்கி தீர்ப்பளித்துள்ளனர்.
