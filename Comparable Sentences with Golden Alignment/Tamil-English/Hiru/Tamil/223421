ta_223421_0	பிரதமர் ரணில் விக்ரமசிங்க இன்று மாலைத்தீவுக்கான உத்தியோகபூர்வ விஜயம் ஒன்றை மேற்கொள்ளவுள்ளார்.
ta_223421_1	மாலைத்தீவு ஜனாதிபதியின் அழைப்பினை ஏற்றே பிரதமர் இந்த விஜயத்தை மேற்கொள்ளவுள்ளார்.
ta_223421_2	குறித்த விஜயத்தின் போது, விசா வசதி, சமூக பாதுகாப்பு, தொழிற்பயிற்சி, இளைஞர் மேம்பாடு மற்றும் உயர் கல்வி ஆகிய துறைகளில் நான்கு புரிந்துணர்வு ஒப்பந்தங்களில் கையெழுத்திடுவார்கள் என எதிர்பார்க்கப்படுகிறது.
ta_223421_3	இந்த விஜயத்தின் போது பல்துறைசார் இரு தரப்பு உறவுகள் மற்றும் பூகோள, பிராந்திர விடயங்களில் ஒன்றிணைந்து செயற்படுதல் உள்ளிட்ட பல முக்கிய விடயங்கள் குறித்து கவனத்தில் கொள்ளப்பட உள்ளதாக பிரதமர் அலுவலகம் தெரிவித்துள்ளது.
ta_223421_4	மாலைத்தீவு - பெரடைஸ் ஹோட்டலில்  இடம்பெறவுள்ள  2019 - இந்து சமுத்திர  இரு நாள்  மாநாட்டிற்கு பிதமர் ரணில் விக்கிரமசிங்க தலைமை வகிக்கவுள்ளமை குறிப்பிடத்தக்கது.
