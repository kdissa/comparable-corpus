ta_213639_0	மஹரகம அபக்ஷா மருத்துவமனையில் புற்று நோயாளர்களுக்கு வழங்கப்படும் ஊசிகளை கொள்வனவு செய்த போது இடம்பெற்றதாக கூறப்படும் மோசடிகள் தொடர்பில் ஜனாதிபதி விசாரணை ஆணைக்குழுவின் முன்னிலையில் ஒளடத ஒழுங்குமுறை ஆணையத்தின் ஒளடதவியலாளர் ஒருவர் வாக்குமூலம் வழங்கியுள்ளார்.
ta_213639_1	இவ்வாறு நேற்யை தினம் சாட்சி வழங்கியர் கோபி கிரிஸாந்தடி சில்வா என்ற நபர் ஆவார். அவர் வாக்குமூலம் வழங்கி கொண்டிருந்த வேளை, சாட்சி கூண்டினுள் மயக்கமடைந்ததால் விசாரணை நடவடிக்கை நிறுத்தப்பட்டது.
ta_213639_2	சாட்சியாளரிடம் அரச சட்டத்தரணி விசாரணைகளை மேற்கொண்டிருந்த போது, அவர் உரிய முறையில் பதில் வழங்காமையினால் ஜனாதிபதி விசாரணை ஆணைக்குழுவின் தலைவர் அவரை கடுமையாக எச்சரித்துள்ளதாக தெரியவந்துள்ளது.
ta_213639_3	இந்நிலையில் குறித்த ஒளடதவியலாளர் இன்றைய தினமும் ஜனாதிபதி விசாரணை ஆணைக்குழுவில் முன்னிலையாகவுள்ளார்.
