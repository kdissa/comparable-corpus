ta_127555_0	ஸ்ரீலங்கா சுதந்திர கட்சியின் முன்னாள் உள்ளுராட்சி சபைகளின் பிரதிநிதிகளின் கூட்டம், முன்னாள் ஜனாதிபதியும் நாடாளுமன்ற உறுப்பினருமான மஹிந்த ராஜபக்ஷ தலைமையில் நேற்று இடம்பெற்றுள்ளது.
ta_127555_1	இந்த கூட்டமானது, பத்தரமுல்லை – நெலும் மாவத்தையில் அமைந்துள்ள முன்னாள் ஜனாதிபதி மஹிந்த ராஜபக்ஷவின் ஒருங்கிணைந்த காரியாலயத்தில் இடம்பெற்றுள்ளது.
ta_127555_2	இந்த கலந்துரையாடலில் உள்ளுராட்சி சபையின் பிரதிநிதிகளுடன், முன்னாள் அமைச்சர் பெசில் ராஜபக்ஷ மற்றும் ஒன்றிணைந்த எதிர் கட்சியின் பிரதிநிதிகள் சிலரும் கலந்து கொண்டுள்ளனர்.
ta_127555_3	இதன் போது புதிய கட்சி அல்லது கூட்டமைப்பு உருவாக்கவது தொடர்பாக நீண்ட நேர கலந்துரையாடல் இடம்பெற்றுள்ளதாக தெரியவந்துள்ளது.
