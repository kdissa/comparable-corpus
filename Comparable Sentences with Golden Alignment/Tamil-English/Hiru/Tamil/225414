ta_225414_0	கட்டுநாயக்க சர்வதேச விமான நிலையத்தில் வல்லப்பட்டைகளுடன் 22 வயதுடைய இளைஞர் ஒருவர் கைது செய்யப்பட்டுள்ளதாக தெரிவிக்கப்பட்டுள்ளது.
ta_225414_1	குறித்த இளைஞர் டுபாய்க்கு செல்ல முயற்சித்த வேளையில் விமான நிலைய சுங்க அதிகாரிகளால் கைது செய்யப்பட்டுள்ளதாக கூறப்பட்டுள்ளது.
ta_225414_2	இவரிடம் இருந்து 22 கிலோ 95 கிராம் வல்லப்பட்டை மீட்க்கப்பட்டுள்ளதுடன், வல்லப்பட்டை எண்ணெய் 300 கிராமும் மீட்க்கப்பட்டுள்ளதாக குறிப்பிடப்பட்டுள்ளது.
ta_225414_3	மேலும், இந்த இளைஞருக்கு சுங்க அதிகாரிகளால் 50,000 ரூபாய் தண்டப்பனம் விதிக்கப்பட்டுள்ளதாக தெரிவிக்கப்பட்டுள்ளது.
