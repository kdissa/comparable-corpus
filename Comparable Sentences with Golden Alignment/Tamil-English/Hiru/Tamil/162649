ta_162649_0	கடந்த தினங்களில் ஏற்பட்ட வௌ்ளப்பெருக்கு காரணமாக பாதிக்கப்பட்ட மக்களை மீட்பதற்காக அவுஸ்திரேலியா அரசால் புதிய வசதிகளுடன் கூடிய 10 படகுகள் இலங்கைக்கு வழங்கப்பட்டுள்ளன.
ta_162649_1	கொழும்பு துறைமுகம் - ரங்கல கடற்படை தளத்தில் குறித்த 10 படகுகளும் அவுஸ்திரேலிய உயர்ஸ்தானிகரால் வௌிவிவகார அமைச்சர் ரவி கருணாநாயக்கவிடம் நேற்று அதிகாரபூர்வமாக கையளிக்கப்பட்டன.
ta_162649_2	இதேவேளை , நிலவும் வௌ்ள நிலைமை காரணமாக மூன்று நாடுகளுக்கு சொந்தமான 7 கப்பல்கள் தற்போதைய நிலையில் இலங்கை வந்துள்ளன.
ta_162649_3	இந்தியா , பாகிஸ்தான் மற்றும் சீனா போன்ற நாடுகளுக்கு சொந்தமான கப்பல்கள் நிவாரணப்பணிகளுக்காக இந்நாட்டிற்கு வருகை தந்துள்ளதாக கடற்படை ஊடக பிரிவு குறிப்பிட்டுள்ளது.
