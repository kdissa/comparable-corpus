ta_217553_0	நெற் பயிர்களுக்கு பாதிப்பை ஏற்படுத்தி பரவிச்செல்லும் படைப்புழு தொடர்பில், தேவையற்ற அச்சத்தை ஏற்படுத்திக் கொள்ள வேண்டாம் என விவசாயத் திணைக்களம் விவசாயிகளிடம் கோரிக்கை விடுத்துள்ளது.
ta_217553_1	அந்த திணைக்களத்தின் பிரதி விவசாயப் பணிப்பாளர் அநுர விஜேதுங்க இந்த கோரிக்கையை விடுத்துள்ளார்.
ta_217553_2	பயிர்களுக்கு பாதிப்பை ஏற்படுத்தும் வகையில், சில மாதங்களுக்கு முன்னர் படைபுழுவின் தாக்கம் பாரிய அளவில் காணப்பட்டது.
ta_217553_3	எனினும் தற்போது, நெற் பயிர்களுக்கு படைபுழுவை ஒத்த புதிய வகை பீடைகளால் பாதிப்பு ஏற்படுவதாக தெரிவிக்கப்படுகிறது.
ta_217553_4	இது காலத்துக்கு காலம் ஏற்படும் தாக்கங்களாகும்.
ta_217553_5	அவற்றை எண்ணி அச்சமடையத் தேவையில்லை.
ta_217553_6	அது குறித்து விவசாயத் திணைக்களம் உரிய நடவடிக்கைகளை எடுக்கும் என, பிரதி விவசாயப் பணிப்பாளர் அநுர விஜேதுங்க குறிப்பிட்டுள்ளார்.
