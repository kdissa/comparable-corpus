ta_125262_0	பெரும் அச்சுறுத்தலை ஏற்படுத்தியுள்ள சீகா வைரஸ் தொடர்பில் உலகளாவிய எச்சரிக்கை விடுக்கப்பட்டுள்ளது.
ta_125262_1	உலக சுகாதார ஒழுங்கமைப்பினால் இந்த எச்சரிக்கை விடுக்கப்பட்டுள்ளது.
ta_125262_2	இலத்தீன் அமெரிக்காவில் பரவ ஆரம்பித்த இந்த வைரஸ், தற்போது உலக அளவில் வேகமாக பரவி வருவதாக தெரிவிக்கப்பட்டுள்ளது.
ta_125262_3	இந்த வைரஸின் தாக்குதலினால் சிறுதலை நோய் எனப்படும், மூளை வளர்ச்சியடையாமல் குழந்தைகள் பிறக்கின்ற நிலைமை காணப்படுகிறது.
ta_125262_4	ஆபிரிக்காவில் அச்சுறுத்தலை ஏற்படுத்தி இருந்த இபோலா வைரஸ் பிரிவிலேயே, சீகா வைரஸையும் உலக சுகாதார அமைப்பு வகைப்படுத்தி இருக்கிறது.
ta_125262_5	இதன்படி சீகா வைரஸை கட்டுப்படுத்துவதற்கான ஆய்வுகளும், சிகிச்சைகளும் வேகப்படுத்தப்படவுள்ளன.
