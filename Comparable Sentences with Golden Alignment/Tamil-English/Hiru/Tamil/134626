ta_134626_0	அரநாயக்க – சாமசரகந்த பகுதியில் ஏற்பட்ட மண்சரிவில் சிக்குண்டவர்களை தேடும் பணிகள் நிறுத்தப்பட்டுள்ளன.
ta_134626_1	தேடுதல் பணிகளுக்கு பொறுப்பான மேல் மாகாண கட்டளை தளபதி மேஜர் ஜெனரால் சுதந்த ரணசிங்க இதனை தெரிவித்துள்ளார்.
ta_134626_2	இதேவேளை, பலியானவர்களை நினைவு கூறும் வகையில் இன்று அந்த பிரதேசத்தில் புண்ணிய தான நிகழ்வு இடம்பெற்றது.
ta_134626_3	இதில் 60 பிக்குமார் கலந்து கொண்டதாக எமது செய்தி தொடர்பாளர் தெரிவித்துள்ளார்.
ta_134626_4	கடந்த 17ஆம் திகதி அரநாயக – சாமசர மலைப்பகுதியில் ஏற்பட்ட மண்சரிவில் சிக்குண்டவர்களை மீட்கும் பணிகள் கடந்த 15 நாட்களாக மேற்கொள்ளப்பட்டது.
ta_134626_5	மண்சரிவு காரணமாக 27 பேர் பலியானதுடன் மேலும் 21 பேரின் உடற்பாகங்கள் மீட்கப்பட்டன.
ta_134626_6	தமக்கு கிடைத்த தகவலுக்கு அமைய மேலும் சுமார் 100 பேர் காணாமல் போயுள்ளதாகவும் அவர் குறிப்பிட்டார்.
