ta_221346_0	வங்காள விரிகுடாவிற்கு உட்பட்ட கடற்பிராந்தியங்களில் கடற்தொழிலில் ஈடுபட்டுவரும் மீனவர்கள் உடனடியாக குறித்த கடல் பகுதியில் இருந்து வெளியேறி பாதுகாப்பான இடங்களுக்கு செல்லுமாறு அனர்த்த முகாமைத்துவ நிலையம் அறிவித்தல் விடுத்துள்ளது.
ta_221346_1	குறித்த கடற்பிராந்தியங்களில் நிலவும் கடும் காற்றுடன் கூடிய வானிலை காரணமாகவே இந்த அறிவுறுத்தல் விடுக்கப்பட்டுள்ளது.
ta_221346_2	அதேநேரம், புத்தளம் முதல் காங்கேஸன்துறை ஊடாக முல்லைத்தீவு வரையான கடற்பகுதிகளில் இடைக்கிடையே காற்றிவேகம் மணிக்கு 55 முதல் 65 கிலோமீற்றர் வேகத்தில் வீசக்கூடும் என வளிமண்டலவியல் திணைக்களம் எதிர்வுகூறியுள்ளது.
ta_221346_3	இந்தநிலையில் காற்று அதிகரித்து வீசும் சந்தர்ப்பங்களில் கடலுக்கு செல்லும் மீனவர்கள் அவதானத்துடன் செயற்படுமாறு கேட்டுக்கொள்ளப்படுகின்றனர்.
ta_221346_4	இதேவேளை மேல், சப்ரகமுவ மற்றும் தென் மாகாணங்களில் மழைப்பெய்யும் சாத்தியம் அதிகம் நிலவுவதாகவும் ஊவா, மத்திய மாகாணங்களிலும் பொலன்னறுவை மாவட்டத்திலும் பிற்பகல் 2 மணிக்கு பின்னர் மழை பெய்யும் சாத்தியம் நிலவுவதாகவும் வளிமண்டலவியல் திணைக்களம் குறிப்பிட்டுள்ளது.
