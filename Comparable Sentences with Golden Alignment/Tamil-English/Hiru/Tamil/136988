ta_136988_0	பங்களாதேஸ் தலைநகரான டாக்காவில் நேற்று இரவு 8.45 மணியளவில் பிரபல உணவகம் ஒன்றில் பிரவேசித்த  ஆயுததாரிகள், 2 இலங்கையர்கள் உட்பட பலரை பணயக்கைதிகளாக பிடித்து வைத்துள்ளனர்.
ta_136988_1	குறித்த உணவகத்தில் இருந்து தப்பிவந்த ஒருவரே இந்த தகவலை வழங்கியுள்ளதாக தெரியவந்துள்ளது.
ta_136988_2	இதன்போது மேற்கொள்ளப்பட்ட தாக்குதலில் 2 பேர் பலியாகியுள்ளதுடன், 30 பேர் வரையில் காயமடைந்ததாக தகவல்கள் வெளியாகியுள்ளன.
ta_136988_3	இந்த தாக்குதலுக்கு தாமே பொறுப்பு என ஐ.எஸ் தீவிரவாதிகள் உரிமை கோரியுள்ளனர்.
ta_136988_4	குறித்த உணவகம் வெளிநாட்டு ராஜதந்திரிகள் உட்பட்ட முக்கியஸ்தர்கள் தங்கியிருக்கும் இடத்தில் அமைந்துள்ளது என்பது குறிப்பிடத்தக்கது.
ta_136988_5	இந்தநிலையில் பங்களாதேஸூக்கான இலங்கை உயர்ஸ்தானிகரத்துடன் தொடர்புகளை பேணிவருவதாக இலங்கையின் பிரதி வெளியுறவு அமைச்சர், ஹர்சத சில்வா தெரிவித்துள்ளார்.
