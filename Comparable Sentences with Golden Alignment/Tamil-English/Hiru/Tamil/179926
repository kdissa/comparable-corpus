ta_179926_0	மத்திய வங்கியின் பிணை முறி விநியோக விசாரணை அறிக்கை மற்றும் பாரிய ஊழல் மோசடிகள் தொடர்பில் விசாரணை செய்த ஜனாதிபதி ஆணைக்குழுவின் அறிக்கையையும் பெற்று தருமாறு கோரப்பட்டுள்ளது.
ta_179926_1	ஜனாதிபதி அலுவலகத்தில் இன்று கடிதம் ஒன்றினை கையளித்து மக்கள் விடுதலை முன்னணி இந்த கோரிக்கையை விடுத்துள்ளது.
ta_179926_2	அந்த முன்னணியின் நாடாளுமன்ற உறுப்பினர் நலிந்த ஜயதிஸ்ஸவால் தகவல் அறியும் உரிமை சட்டமூலத்தின் கீழ் குறித்த கோரிக்கை கடிதம் கையளிக்கப்பட்டுள்ளதாக தெரிவிக்கப்பட்டுள்ளது.
