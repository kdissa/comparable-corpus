ta_231442_0	நீர்கொழும்பு மாநகர சபைக்குட்பட்ட சில பிரதேசங்களில் எதிர்வரும் திங்கட்கிழமை 24 மணிநேர நீர்வெட்டு அமுல்படுத்தப்படவுள்ளது.
ta_231442_1	நீர்வழங்கல் வடிகாலமைப்பு சபை விடுத்துள்ள அறிக்கை ஒன்றில் இந்த விடயம் தெரிவிக்கப்பட்டுள்ளது.
ta_231442_2	பம்புகலிய நீர்சுத்திகரிப்பு நிலையத்தில் மின்பிறப்பாக்கி ஒன்று நிறுவப்படுவதால் இவ்வாறு நீர் வெட்டு அமுல்படுத்தப்படவுள்ளது, இதனடிப்படையில் எதிர்வரும் திங்கட்கிழமை முற்பகல் 9 மணிமுதல் செவ்வாய்கிழமை 9 வரையான காலப்பகுதியிலேயே நீர் வெட்டு அமுல்படுத்தப்படவுள்ளது.
ta_231442_3	நீர்கொழும்பு மாநகர சபைக்குட்பட்ட பகுதிகள், கொச்சிக்கடை, தூவ, பிட்டிபன, துங்கரல்பிட்டிய, பாசியாவத்தை, பமுனுகம, கட்டுநாயக்க முதலீட்டு ஊக்குவிப்பு வலயம், கட்டுநாயக்க விமானப்படைத் தளம், கட்டுநாயக்க விமான நிலையம் மற்றும் கந்தானை உள்ளிட்ட பகுதிகளில் இவ்வாறு நீர்வெட்டு அமுல்படுத்தப்படவுள்ளது.
