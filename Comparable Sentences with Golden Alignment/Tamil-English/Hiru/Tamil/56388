ta_56388_0	இரண்டு  வார காலப்பகுதியினுள் மேலும் ஒரு முழு நாளுக்கான உணவு தவிர்ப்பு போராட்டம்  ஒன்றை நடத்த தீர்மானித்துள்ளதாக தெரிவிக்கப்பட்டுள்ளது.
ta_56388_1	இந்தநிலையில், இன்று தமிழ்  திரைத்துறையைச் சேர்ந்த தரப்பினர் இலங்கை தமிழர்களுக்கு ஆதரவாக உணவு தவிர்ப்பு போராட்டம் ஒன்றில் ஈடுப்படவுள்ளனர்.
ta_56388_2	இவர்களினால் கடந்த மார்ச் மாதம் 19 ஆம் திகதியுளும் உண்ணாநிலை போராட்டம் ஒன்று முன் எடுக்கப்பட்டமை குறிப்பிடதக்கது.
ta_56388_3	இன்றைய இந்த போராட்டத்தில் தமிழக இயக்குனர் சங்கம், திரைப்பட ஊழியர் சம்மேளனம் மற்றும் தென்னிந்திய திரைப்பட  கலைஞர்கள் சங்கம் என்பன இணைந்து இன்றைய உண்ணாநிலை நடவடிக்கையில் ஈடுப்படவுள்ளனர்.
ta_56388_4	இதேவேளை,  திரைப்படத்துறையை சேர்ந்த முக்கியஸ்தர்கள் தெரிவித்த தகவல்கள்  அடிப்படையில் பிரபல நடிகர்களான ரஜினி காந்த், கமலஹாசன், உட்பட பலர்  கலந்துக் கொள்வர் என தெரிவிக்கப்பட்டுள்ளது.
ta_56388_5	இதனிடையே, இலங்கை தமிழர் விடயம் குறித்து இரண்டு வாரங்களுக்கு முன்னர்  ஆரம்பிக்கப்பட்ட பல்வேறு போராட்டங்களில் மாணவர் சமூகம் பாரிய அளவில் பங்கு கொண்டிருந்தனர்.
ta_56388_6	இந்தநிலையில், மூடப்பட்டிருந்த கல்லூரிகள் மற்றும் பல்கலைகழகங்களை நாளை முதல் ஆரம்பிக்கலாம் என தமிழக அரசாங்கம் அறிவித்துள்ளது.
ta_56388_7	இது தொடர்பாக வெளியிடப்பட்டுள்ள சுற்று நிருபத்திற்கு அமைய குறிப்பாக அண்ணா பல்கலைகழகத்தின் பொறியியல் மாணவர்கள் உட்பட  தமிழகத்தில் உள்ள ஏனைய பல முக்கிய கல்லூரிகளின் கற்றை நெறிகளை ஆரம்பிக்கும் படி பணிக்கப்பட்டுள்ளது.
