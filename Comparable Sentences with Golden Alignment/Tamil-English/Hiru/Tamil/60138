ta_60138_0	திருகோணமலை நகரசபையும், அமெரிக்க தூதரகத்துக்கும் இடையில் ஏற்படுத்திக் கொள்ளப்பட்ட உடன்படிக்கை தற்காலிகமாக  இடைநிறுத்தப்பட்டுள்ளதாக தெரிவிக்கப்படுகிறது.
ta_60138_1	கிழக்கு மாகாண சபை செயலாளர் சரத் அபேகுணவர்தன இதனைத் தெரிவித்துள்ளார்.
ta_60138_2	தமிழ்  தேசிய கூட்டமைப்பின் கட்டுப்பாட்டில் உள்ள திருகோணமலை நகரசபைக்கும்,  அமெரிக்க  தூதரகத்துக்கும் இடையில் மேற்கொள்ளப்பட்ட இந்த உடன்படிக்கை குறித்து  விசாரணை நடத்தப்படும் என்று வெளிவிவகார அமைச்சு ஏற்கனவே அறிவித்திருந்தது.
ta_60138_3	கல்வி தகவல் நிலையம் ஒன்றை ஸ்தாபிப்பதற்காகவே இந்த உடன்படிக்கை ஏற்படுத்திக் கொள்ளப்பட்டது.
ta_60138_4	எனினும்  அரசாங்கத்துக்கு அறிவிக்கப்படாமல் மேற்கொள்ளப்பட்ட இந்த உடன்படிக்கையை  ஏற்றுக் கொள்ள முடியாது என்று வெளிவிவகார அமைச்சு அறிவித்துள்ளது.
ta_60138_5	எவ்வாறாயினும் இதேபோன்ற கல்வி நிலையங்களை, கண்டி மற்றும் யாழ்ப்பாணத்திலும் ஸ்தாபிப்பதற்கான நடவடிக்கைகளை  மேற்கொண்டிருப்பதாக அமெரிக்க தூதரகம் தெரிவித்துள்ளது.
