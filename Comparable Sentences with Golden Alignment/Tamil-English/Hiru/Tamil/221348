ta_221348_0	எதிர்வரும் 5ம் திகதி ஆரம்பமாகின்ற கல்விப் பொதுத்தராக உயர்தர பரீட்சையின் விடைத்தாள் திருத்தல் பணிகளை மூன்று கட்டங்களாக முன்னெடுக்க உள்ளதாக பரீட்சைகள் திணைக்களம் தெரிவித்துள்ளது.
ta_221348_1	முதல்கட்ட திருத்தப் பணிகள் இந்த மாதம் 28ம் திகதி முதல் செப்டம்பர் மாதம் 13ம் திகதி வரையில் நடைபெறவுள்ளது.
ta_221348_2	இரண்டாம் கட்ட பணிகள் செப்டம்பர் 15 முதல் ஒக்டோபர் 1 வரையிலும், மூன்றாம் கட்ட பணிகள் செப்டம்பர் 24 முதல் ஒக்டோபர் 8ம் திகதி வரையிலும் இடம்பெறும் என்று அறிவிக்கப்பட்டுள்ளது.
ta_221348_3	பரீட்சை விடைத்தாள் முதற்கட்ட திருத்தப் பணிகளுக்காக 12 பாடசாலைகள் பயன்படுத்தப்படவுள்ளன.
ta_221348_4	இதற்காக 8 ஆயிரத்து 466 ஆசிரியர்கள் ஈடுபடுத்தப்படவுள்ளதாகவும் பரீட்சைகள் திணைக்களம் தெரிவித்துள்ளது.
ta_221348_5	இதேவேளை, அதிபர்கள் மற்றும் ஆசிரியர்களின் வேதனப் பிரச்சினைக்கு தீர்வு காணப்படாத பட்சத்தில், எதிர்வரும் 20ம் திகதி முதல் ஆரம்பமாகின்ற உயர்தரப்பரீட்சையின், விடைத்தாள் திருத்தப் பணிகளை புறக்கணிக்கவிருப்பதாக அகில இலங்கை பட்டதாரி ஆசிரியர்கள் சங்கம் எச்சரித்துள்ளது.
