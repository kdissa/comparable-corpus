ta_119490_0	நாட்டினுள் சுதந்திரமும், ஜனநாயகமும் உறுதிபடுத்தப்பட்டுள்ள நிலையில், மீண்டும் தாய்நாட்டுக்கு வந்து சேவையை வழங்குமாறு தாய்லாந்தில் உள்ள இலங்கையர்களிடம் ஜனாதிபதி மைத்திரிபால சிறிசேன கோரிக்கை விடுத்துள்ளார்.
ta_119490_1	4 நாட்களுக்கான விஜயத்தை மேற்கொண்டு அங்கு சென்றுள்ள ஜனாதிபதி நேற்று முதல்கட்டமாக இலங்கை பல்கலைக்கழக மாணவர்கள், வர்த்தக சம்மேளன உறுப்பினர்கள் மற்றும் வர்த்தகர்களை சந்தித்தார்.
ta_119490_2	தாய்லாந்தில் உள்ள இலங்கை தூதரகம் இந்த ஏற்பாடுகளை மேற்கொண்டிருந்தது.
ta_119490_3	இந்த நிகழ்வில் கருத்து தெரிவித்த ஜனாதிபதி, தாய்லாந்தைப் போன்றே இலங்கையையும் மிக துரிதமாக அபிவிருத்தியை நோக்கி கொண்டு செல்ல வேண்டும் என குறிப்பிட்டார்.
ta_119490_4	இதேவேளை, புதிய உற்பத்திகளை மேற்கொள்வதற்கான சூழலை நாட்டில் உருவாக்குமாறு இலங்கை பல்கலைக்கழக மாணவர்கள் ஜனாதிபதியிடம் இதன்போது கோரிக்கை விடுத்தனர்.
ta_119490_5	தாம் தாய்லாந்தில் பெற்றுக்கொண்ட தொழினுட்ப அறிவை பயனுள்ள வகையில் உபயோகிப்பதற்கு கிராமிய மட்டத்தில் தொழினுட்ப வசதிகளை விரிவாக்குமாறும் அவர்கள் கோரியுள்ளனர்.
