ta_201187_0	தொடருந்து பயண கட்டணங்கள் 40-50 சதவீதத்தால் அதிகரிக்கப்பட்டுள்ளதாக தகவல்கள் தெரிவிக்கின்றன.
ta_201187_1	அநீதியான முறையில் தொடருந்து பயண கட்டணங்கள் அதிகரிக்கப்பட்டுள்ளதாக தொடருந்து பயணிகள் குற்றம் சுமத்தியுள்ளனர்.
ta_201187_2	இதுதவிர, பருவகால சீட்டின் விலையும் அதிகரிக்கப்பட்டுள்ளதாக தெரிவிக்கப்பட்டுள்ளது.
ta_201187_3	15சதவீத தொடருந்து பயண கட்டண அதிகரிப்பு நேற்று முதல் நடைமுறைப்படுத்தப்படுகின்றது.
ta_201187_4	அதற்கமைய, 3ம் வகுப்பின் குறைந்த பயணக்கட்டணமான 10 ரூபாவில் எந்த விதமாற்றங்களும் மேற்கொள்ளப்படவில்லை.
ta_201187_5	2ஆம் மற்றும் முதலாம் வகுப்புக்களின் ஆரம்ப பயணக் கட்டணங்களான 20 ரூபா மற்றும் 40 ரூபாவிலும் எந்த மாற்றங்களும் மேற்கொள்ளப்படவில்லை என தொடருந்து திணைக்களம் தெரிவித்துள்ளது.
ta_201187_6	தொடருந்து நிலையங்களுக்கிடையே நிலவும் தூரத்திற்கமைய பயண கட்டங்களில் மாற்றம் ஏற்படும்.
ta_201187_7	இதன்காரணமாக சில இடங்களில் 10 ரூபா அறவிடப்பட்ட தொடருந்து பயண கட்டணங்கள் 15 ரூபாவாக அதிகரிக்க கூடும் என்று தெரிவிக்கப்பட்டுள்ளது.
ta_201187_8	புதிய பயண கட்டண அதிகரிப்புக்கு இணையாக பருவகால சீட்டுக்கான கட்டணம் அதிகரிக்கப்பட்டுள்ளதாக தொடருந்து திணைக்களம் தெரிவித்துள்ளது.
