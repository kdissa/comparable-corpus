ta_182693_0	இலங்கையில் சீனாவின் ஆதிக்கம் மேலோங்குவதை தடுக்கும் நோக்கில், இந்தியா தமது பாதீட்டில் இலங்கைக்கான ஒதுக்கத்தை அதிகரித்திருப்பதாக சுட்டிக்காட்டப்பட்டுள்ளது.
ta_182693_1	த நியு இந்தியன் எக்ஸ்ரிஸ் உள்ளிட்ட பல இந்திய ஊடகங்கள் இந்த கருத்தை முன்வைத்துள்ளன.
ta_182693_2	2018ம் ஆண்டுக்கான பாதீட்டை இந்திய நிதி அமைச்சர் அருன் ஜெயிட்லி நேற்று நாடாளுமன்றத்தில் முன்வைத்தார்.
ta_182693_3	இந்த பாதீட்டில் காங்கேசந்துறை துறைமுக அபிவிருத்தி உள்ளிட்ட வேலைத்திட்டங்களுக்காக இந்தியா, இலங்கைக்கு 150 கோடி இந்திய ரூபாய்களை ஒதுக்கீடு செய்துள்ளது.
ta_182693_4	இது கடந்த ஆண்டைக்காட்டிலும் 50 சதவீத அதிகரிப்பாகும்.
ta_182693_5	இலங்கை உள்ளிட்ட இந்துசமுத்திர நாடுகளில் சீனாவின் ஆதிக்கம் மேலோங்குவதை தடுக்கும் நோக்கிலேயே இந்தியா இவ்வாறு அதிகரித்த நிதி ஒதுக்கத்தை மேற்கொண்டிருப்பதாக அந்த ஊடகங்கள் சுட்டிக்காட்டியுள்ளன.
