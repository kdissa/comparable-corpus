ta_132235_0	இலங்கை இந்திய சிறுநீரக வர்த்தகம் தொடர்பில் கைது செய்யப்பட்ட இந்தியர்கள் தப்பிச்சென்றது தொடர்பில் வாக்குமூலம் வழங்க நீதிமன்றத்தில் முன்னிலையாகுமாறு குடிவரவு மற்றும் குடியகல்வுத் அதிகாரிகளுக்கு நிதிமன்ற அழைப்பாணை விடுக்கப்பட்டுள்ளது.
ta_132235_1	கொழும்பு பிரதான நீதவான் கிஹான் பிலபிடியவினால் இந்த உத்தரவு பிறப்பிக்கப்பட்டுள்ளது.
ta_132235_2	மேலும் சம்பவம் தொடர்பில் மிரிஹான காவற்துறையின் தலைமை கண்காணிப்பாளர் திறந்த நீதிமன்றத்தில் முன்னிலையாகுமாறும் இதன் போது உத்தரவிடப்பட்டுள்ளது.
ta_132235_3	இலங்கை இந்திய சிறுநீரக வர்த்தகம் தொடர்பில் கைது செய்யப்பட்ட இந்தியர்கள் 7 பேரையும் எதிர்வரும் 16ம் திகதி வரை விளக்கமறியலில் வைக்குமாறு நீதவான்  கிஹான் பிலபிடிய இதன் போது உத்தரவிட்டுள்ளார்.
