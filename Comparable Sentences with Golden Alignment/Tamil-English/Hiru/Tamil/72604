ta_72604_0	மேல் மற்றும் தென் மாகாண சபைகள் இந்த மாதம் கலைக்கப்படவுள்ளதாக அரசாங்க தகவல்கள் தெரிவிக்கின்றன.
ta_72604_1	இதற்கு அமைய இந்த மாகாண சபைகள் இரண்டும் இந்த மாதம் 18ஆம் திகதிக்கும் 26ஆம் திகதிகளுக்கு இடையே கலைக்கபடவுள்ளன.
ta_72604_2	தேர்தல் சட்டத்திற்கு அமைய மாகாண சபை கலைக்கப்பட்டு 14 தினங்களுக்குள் தேர்தல்கள் ஆணையாளரினால் வேட்பு மனு கோரல் அரசாங்க வர்த்தமானியில் அறிவிக்கப்படும்.
ta_72604_3	இதன்படி ஜனவரி மாதம் முதல் வாரம் அளவில், குறித்த வர்தமானி பிரசுரம் வெளியாகலாம் என எதிர்பார்க்கப்படுகின்றது.
ta_72604_4	இதன் பின்னர், 5 முதல் 7 வாரங்களில் தேர்தல் வாக்களிப்புக்கள் இடம்பெற வேண்டும்.
ta_72604_5	இதற்கமைய பெரும்பாலும், மேல் மாகாணம் மற்றும் தென் மாகாண சபை தேர்தல்களுக்கான வாக்களிப்புக்கள் எதிர் வரும் மார்ச் மாதம் முதலாம் திகதி அல்லது 8ஆம் திகதிகளில் இடம்பெறலாம் என அரசாங்க தகவல்கள் தெரிவிக்கின்றன.
ta_72604_6	மேல் மட்டும் தென் மாகாண சபைகளுக்கான தேர்தல் வாக்களிப்புக்கள் 2003ஆம் ஆண்டு வாக்காளர் பெயர்பட்டியலுக்கு அமையவே இடம்பெறும்.
ta_72604_7	இதனிடையே ஊவா மாகாண சபையையும், மேல் மற்றும் தென் மாகாண சபைகளுடன் கலைப்பதற்கு அரசாங்கம் கவன் செலுத்துவதாக தகவல்கள் தெரிவிக்கின்றன.
