ta_102545_0	மூன்று நாள் விஜயம் ஒன்றை மேற்கொண்டு இலங்கை வந்துள்ள தெற்கு மற்றும் மத்திய ஆசிய விவகாரங்கள் தொடர்பான, அமெரிக்க உதவி இராஜாங்க செயலாளர் நிஷா பிஸ்வால், பிரதமர் ரணில் விக்கிரமசிங்க உட்பட்ட அரசாங்கத்தின் உயர் மட்ட அதிகாரிகளை சந்தித்துள்ளார்.
ta_102545_1	இதன்போது, இரு நாடுகளுக்கு இடையேயான ராஜதந்திர நடவடிக்கைகள் தொடர்பில் கலந்துரையாடப்பட்டதாக பிரதமர் காரியாலயம் தெரிவித்துள்ளது.
ta_102545_2	இன்று முற்பகல் இலங்கை வந்த நிஷா பிஸ்வால், வெளிவிவகார அமைச்சர் மங்கள சமரவீர மற்றும் அஜித் பீ.
ta_102545_3	பெரேரா ஆகியோரை சந்தித்திருந்தார்.
ta_102545_4	இதனையடுத்து ஒன்றிணைந்த செய்தியாளர் சந்திப்பொன்று நடத்தப்பட்டது.
ta_102545_5	இதன் போது உரையாற்றிய வெளிவிவகார அமைச்சர் மங்கள சமரவீர இரண்டு நாடுகளுக்கு இடையேயான உடன்படிக்கைகளில் புதிய பரிமாணம் ஏற்படுத்துவதே புதிய அரசாங்கத்தின் நோக்கம் என குறிப்பிட்டார்.
ta_102545_6	இதனையடுத்து உரையாற்றிய தெற்கு மற்றும் மத்திய ஆசிய விவகாரங்கள் தொடர்பான, அமெரிக்க உதவி இராஜாங்க செயலாளர் நிஷா பிஸ்வால், தேவையான சந்தர்ப்பங்களில், தமது நாடு இலங்கைக்கு ஒத்துழைப்பு வழங்க தயாராக இருப்பதாக குறிப்பிட்டார்.
