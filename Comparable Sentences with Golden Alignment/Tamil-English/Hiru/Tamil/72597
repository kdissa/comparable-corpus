ta_72597_0	மூன்று பேரை தாக்கினார் என்ற குற்றச்சாட்டப்பட்டுள்ள வடமேல் மாகாண சபையின் ஐக்கிய மக்கள் சுதந்திரக் கூட்டமைப்பின் உறுப்பினர், கமல் இந்திக்க உள்ளிட்ட சந்தேக நபர் நால்வர், கொக்கரல்ல காவல்துறையினரால் இன்று கைது செய்யப்பட்டுள்ளனர்.
ta_72597_1	கைது செய்யப்பட்ட சந்தேக நபர்கள் குருநாகல் நீதவான் நீதிமன்றில் முன்னிலைப் படுத்தப்பட்ட நிலையில், அவர்களை எதிர்வரும் 5ஆம் திகதி வரை விளக்க மறியலில் வைக்குமாறு உத்தரவிடப்பட்டதாக காவல்துறை தலைமையகம் குறிப்பிட்டுள்ளது.
ta_72597_2	மாகாண சபை உறுப்பினர் உள்ளிட்ட சந்தேக நபர்கள் கடந்த மாதம் 22ஆம் திகதி, கொக்கரல்ல, கடுலெவ பிரதேசத்தில் இந்த தாக்குதலை மேற்கொண்டதாக, காவல்துறையிடம் முறையிடப்பட்டுள்ளது.
