ta_225420_0	சிரேஷ்ட மேலதிக மன்றாடியார் நாயகம் சஞ்சல் ராஜரட்ணம், உடன் அமுலுக்கு வரும் வகையில் பதில் மன்றாடியார் நாயகமாக நியமிக்கப்பட்டுள்ளது.
ta_225420_1	பொதுசேவைகள் ஆணைக்குழு அவருக்கான நியமனத்தை வழங்கி இருப்பதாக, சட்ட மா அதிபர் திணைக்களம் தெரிவித்துள்ளது.
ta_225420_2	இந்தபதவியில் இருந்து டில்ருக்ஷி டயஸ் விக்ரமசிங்க, உடன் அமுலுக்கு வரும் வகையில் பொதுசேவைகள் ஆணைக்குழுவினால் பதவி இடைநிறுத்தம் செய்யப்பட்டிருந்தார்.
ta_225420_3	டில்ருக்ஷி டயஸ் மற்றும் அவன்ட்கார்ட் தலைவர் நிஸ்ஸங்க சேனாதிபதி ஆகியோருக்கு இடையிலான தொலைபேசி உரையாடல் பதிவு ஒன்று வெளியாகியை அடுத்து, அவர் பதவியில் இருந்து இடைநிறுத்தப்பட்டிருந்தார்.
ta_225420_4	இந்தநிலையிலேயே பதில் மன்றாடியார் நாயகமாக சஞ்சல் ராஜரட்னம் நியமிக்கப்பட்டுள்ளார்.
