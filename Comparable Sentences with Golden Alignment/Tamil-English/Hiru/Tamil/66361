ta_66361_0	யுத்தம் நிறைவடைந்த பின்னர் வடக்கிலும் தேர்தலை நடத்தி நாட்டில் ஜனநாயகத்தை தோற்றுவித்திருப்பதாக ஜனாதிபதி மஹிந்த ராஜபக்ஷ தெரிவித்துள்ளார்.
ta_66361_1	சிறிலங்கா சுதந்திர கட்சியின் 62 வது ஆண்டு நிறைவு நிகழ்வு குருணாகலை – மாளிகாபிற்றிய பகுதியில் இடம்பெற்ற போதே அவர் இந்த கருத்தை வெளியிட்டார்.
ta_66361_2	வடக்கு, வடமத்திய மற்றும் மத்திய மாகாண சபைத் தேர்தல் தொடர்பில் ஜனாதிபதி கலந்து கொண்ட முதலாவது கூட்டம் இதுவென்பது குறிப்பிடத்தக்கது.
ta_66361_3	இலங்கையின் முக்கிய அரசியல் தலைவரான எஸ்.டப்ளியு.ஆர்.டி.பண்டாரநாயக்கவினால் தலைமையில் 1951 ஆம் ஆண்டு செப்டெம்பர் 2 ஆம் திகதி சிறிலங்கா சுதந்திர கட்சி ஸ்தாபிக்கப்பட்டது.
ta_66361_4	அதன்பின்னர் 1952 ஆம் ஆண்டு தேர்தலில் களமிறங்கிய அந்தகட்சி 9 ஆசனங்களை சுவிகரித்துக் கொண்டமை குறிப்பிடத்தக்கது.
