ta_223395_0	களனி ரஜமஹா விகாரையின் நிர்வாக சபையின் தலைவர் பதவியிலிருந்து பிரதமர் ரணில் விக்ரமசிங்கவை நீக்குவதற்கான தீர்மானம் நிறைவேற்றப்பட்டுள்ளது.
ta_223395_1	குறித்த விகாரையின் விகாராதிபதி பேராசிரியர் கொள்ளுப்பிட்டியே மஹிந்த சங்க ரக்கித்த தேரர் தலைமையில் நேற்று நிர்வாக சபையின் கூட்டம் இடம்பெற்றது.
ta_223395_2	இதன்போது நிர்வாக சபையின் தலைவர் பதவியிலிருந்து பிரதமர் ரணில் விக்ரமசிங்கவை நீக்குவதற்கு 100 உறுப்பினர்கள் பெரும்பான்மை ஆதரவை வழங்கியுள்ளனர்.
ta_223395_3	இதேவேளை, பிரதமர் அந்த பதவியில் தொடர்ந்தும் நீடிக்க வேண்டும் என 7 உறுப்பினர்கள் ஆதரவளித்துள்ளதாக தெரிவிக்கப்படுகிறது.
ta_223395_4	அதற்கமைய நிறைவேற்றுக்குழுவுடன் கலந்துரையாடி இறுதித் தீர்மானத்தை அறிவிப்பதாக களனி ரஜமஹா விகாரையின் விகாராதிபதி தெரிவித்துள்ளார்.
ta_223395_5	rn
