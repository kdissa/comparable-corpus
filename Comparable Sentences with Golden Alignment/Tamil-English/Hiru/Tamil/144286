ta_144286_0	தமது நாளாந்த வேதனத்தை அதிகரிக்க கோரி, தோட்ட தொழிலாளர்களினால் மஸ்கேலிய நகரத்தில் இன்று ஏற்பாடு செய்யப்பட்டிருந்த எதிர்ப்பு போராட்டத்திற்கு எதிராக நீதி மன்றம் தடை உத்தரவு பிறப்பித்துள்ளது.
ta_144286_1	மஸ்கேலியா காவல்துறையினர் ஹற்றன் நீதவான் நீதிமன்றத்தில் முன்வைத்த கோரிக்கைக்கு அமையவே இந்த தடை உத்தரவு பிறப்பிக்கப்பட்டுள்ளது.
ta_144286_2	இந்த போராட்டம் காரணமாக மக்களின் இயல்பு வாழ்க்கை பாதிப்படையும் எனவும் அதனை தவிர்க்கும் வகையில் தடை உத்தரவு பிறப்பிக்கப்பட வேண்டும் என காவல்துறையினர் கோரியிருந்தனர்.
ta_144286_3	நீதிமன்ற உத்தரவிற்கு எதிராக ஆர்ப்பாட்டக்காரர்கள் ஆர்ப்பாட்டத்தை தொடர முற்பட்ட போதிலும், அதற்கு மஸ்கேலிய காவல்துறையினர் இடம் அளிக்கவில்லை என எமது செய்தியாளர் தெரிவித்துள்ளார்.
