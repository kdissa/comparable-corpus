ta_155882_0	சர்ச்சைக்குரிய மத்திய வங்கியின் முறி விநியோகம் இடம்பெற்றபோது மத்தியவங்கியின் அப்போதைய ஆளுநர் அர்ஜூன் மகேந்திரன் அரச கடன் திணைக்களத்திற்கு வருகைதந்ததாக மத்தியவங்கியின் முறிமோசடி தொடர்பான ஜனாதிபதி ஆணைக்குழுவில் வாக்குமூலம் வழங்கப்பட்டுள்ளது.
ta_155882_1	மத்தியவங்கியின் தகவல் சேகரிப்பு திணைக்களத்தின் மேலதிக பணிப்பாளர் பேராசிரியர் மொகமட் செய்ட் இதனை தெரிவித்துள்ளார்.
ta_155882_2	தமது சேவை காலத்தில், மத்திய வங்கியின் முறிவிநியோக ஏலம் ஒன்றின் போது மத்திய வங்கியின் ஆளுநர் ஒருவர் வருகைத் தந்தமை அதுவே முதல் தடவையாகும் என அவர் தனது வாக்குமூலத்தில் குறிப்பிட்டுள்ளார்.
ta_155882_3	ஜனாதிபதி ஆணைக்குழுவில் இரண்டாவது நாளாகவும் சாட்சியம் வழங்கியுள்ள மொகமட் செய்ட், 1997 ஆம் ஆண்டு முதல் 2008 ஆம் ஆண்டுவரை மத்திய வங்கியின் முறி விநியோகம் ஏல முறையில் இடம்பெற்றதாக குறிப்பிட்டுள்ளார்.
ta_155882_4	கடந்த 2008 ஆம் ஆண்டின் பின்னர், அது நேரடி வைப்பீடு முறைமைக்கு மாற்றப்பட்டது.
ta_155882_5	அதன் பின்னர் 2015 ஆம் ஆண்டில்  ஏல விற்பணை முறைக்கு மாற்றப்பட்டதாக மேலதிக பணிப்பாளர் முகமட் செய்ட் குறிப்பிட்டுள்ளார்.
