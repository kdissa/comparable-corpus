ta_175090_0	அம்பாறை மாவட்டத்தின் முன்னாள் பிரதி அமைச்சரான சாந்த பிரேமரத்னவிற்கு 4 வருட கடூழிய சிறைத்தண்டனை விதித்து தீர்ப்பளிக்கப்பட்டுள்ளது.
ta_175090_1	அவருக்கு எதிராக தாக்கல் செய்யப்பட்டிருந்த வழக்கு கொழும்பு மேல் நீதிமன்ற நீதிபதி பியசேன ரணசிங்க முன்னிலையில் இன்று விசாரணைக்கு எடுத்துக்கொள்ளப்பட்ட போது இவ்வாறு சிறைத்தண்டனை விதிக்கப்பட்டுள்ளது.
ta_175090_2	2007ம் ஆண்டு அம்பாறையில் பெண்ணொருவரிடம் 50 ஆயிரம் ரூபாய் கையூட்டல் கோரியது மற்றும் பெற்றது போன்ற இரண்டு குற்றச்சாட்டுக்களின் கீழ் முன்னாள் அமைச்சருக்கு எதிராக வழக்கு தொடரப்பட்டிருந்தது.
ta_175090_3	இதேவேளை, சிறைத்தண்டனைக்கு மேலதிகமாக 10 ஆயிரம் ரூபாய் அபராதம் செலுத்துமாறும் நீதிபதி இதன்போது உத்தரவிட்டுள்ளார்.
