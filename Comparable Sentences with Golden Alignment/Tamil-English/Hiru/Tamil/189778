ta_189778_0	அரசாங்கம் செயற்திறனை அமைச்சரவை மறுசீரமைப்பில் மாத்திரமே காட்டி இருப்பதாக தேசிய சுதந்திர முன்னணி தெரிவித்துள்ளது.
ta_189778_1	அதன் தலைவர் நாடாளுமன்ற உறுப்பினர் விமல் வீரவன்ச இதனைத் தெரிவித்துள்ளார்.
ta_189778_2	அரசாங்கத்தின் செயல்திறன் குறைப்பாட்டின் காரணமாக, நாடு பின்னோக்கி சென்றுள்ளது.
ta_189778_3	ஆனால் அரசாங்கம் தமது செயற்திறனை முழுமையாக அமைச்சரவை மாற்றத்தில் மாத்திரமே வெளிப்படுத்தி இருக்கிறது என்று அவர் குறிப்பிட்டுள்ளார்.
ta_189778_4	அதேநேரம், அமைச்சரவைக்கு தெரியாமல் அரசாங்கம், சிங்கபூருடன் ஒத்துழைப்பு உடன்படிக்கை ஒன்றை ஏற்படுத்தி இருப்பதாகவும் அவர் கூறியுள்ளார்.
