ta_215615_0	கத்தோலிக்க தனியார் பாடசாலைகளை அடுத்த வாரமும் திறக்க வேண்டாம் என்று, கத்தோலிக்க பேராயர் கர்தினால் மெல்கம் ரஞ்சித் ஆண்டகை கோரிக்கை விடுத்துள்ளார்.
ta_215615_1	பேராயர் இல்லத்தின் ஊடக அறிக்கை ஒன்றில் இந்த விடயம் தெரிவிக்கப்பட்டுள்ளது.
ta_215615_2	தற்போதைய சூழ்நிலைக் கருதி இந்த கோரிக்கை விடுக்கப்பட்டுள்ளதாகவும், இதுகுறித்து சகல கத்தோலிக்க தனியார் பாடசாலைகளுக்கும் அறிவிக்கப்பட்டிருப்பதாகவும் அவர் குறிப்பிட்டுள்ளார்.
ta_215615_3	எனினும் சகல அரச பாடசாலைகளும் எதிர்வரும் திங்கட்கிழமை 2ம் தவணைக்காக திறக்கப்படும் என்று கல்வி அமைச்சரால் அறிவிக்கப்பட்டுள்ளது.
ta_215615_4	அதேநேரம், எதிர்வரும் ஞாயிற்றுக் கிழமை கிறிஸ்த்தவ தேவாலயங்களில் ஞாயிறு ஆராதனைக் கூட்டங்களை நடத்த வேண்டாம் என்று கத்தோலிக்க பேராயர் கர்தினால் மெல்கம் ரஞ்சித் ஆண்டகை கோரியுள்ளார்.
ta_215615_5	இதுதொடர்பில் அனைத்து கிறிஸ்த்தவ தேவாலயங்களுக்கும் அறிவுறுத்தப்பட்டுள்ளது.
