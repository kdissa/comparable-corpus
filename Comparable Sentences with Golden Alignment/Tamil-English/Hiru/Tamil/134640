ta_134640_0	அனுமதிபத்திரம் இன்றி யானை குட்டியொன்றை வைத்திருந்தது தொடர்பாக குற்றம் சுமத்தப்பட்டுள்ள கொழும்பு முன்னாள் மேலதிக நீதவான் திலின கமகே இன்று நுகேகொட நீதவான் நீதிமன்றில்  முன்னிலையானார்.
ta_134640_1	முன்னாள் நீதவான் இன்று மதியம் 1.30 மணியளவில் சட்டத்தரணி வாயிலாக முன்னிலையாகியிருந்தார்.
ta_134640_2	இதன் போது சந்தேக நபர் சார்பாக முன்னிலையான சட்டத்தரணி திலின கமகெவிற்கு பிணை கோரியிருந்த நிலையில் , அதற்கு அரச சட்டத்தரணிகள் எதிர்ப்பை வௌிப்படுத்தியிருந்தனர்.
ta_134640_3	சம்பவம் தொடர்பில் தற்போதைய நிலையில் விசாரணைகள் மேற்கொள்ளப்பட்டு வருவதால் பிணை வழங்கினால் அதற்கு இடையூறு ஏற்படக்கூடும் என அவர்கள் இதன் போது தெரிவித்திருந்தனர்.
ta_134640_4	இது தொடர்பாக தீர்ப்பு இன்று மாலை  6 மணிக்கு வழங்கப்படும் என நீதவான் அறிவித்திருந்தார்.
