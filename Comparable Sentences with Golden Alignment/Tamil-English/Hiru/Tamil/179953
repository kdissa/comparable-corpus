ta_179953_0	தடியொன்றால் தாக்கி நான்கு பிள்ளைகளின் தந்தையொருவரை கொலை செய்த சம்பவம் தொடர்பில் 22 வயது இளைஞர் ஒருவர் கைது செய்யப்பட்டுள்ளார்.
ta_179953_1	மாரவில காவற்துறையினர் இதனை தெரிவித்துள்ளனர்.
ta_179953_2	மஹவெவ - கல்அமுண பிரதேசத்தை சேர்ந்த சுகந்தராமன் என்ற 56 வயது நபரொருவரே இவ்வாறு கொலை செய்யப்பட்டதாக காவற்துறையினர் தெரிவித்துள்ளனர்.
ta_179953_3	கொலை செய்யப்பட்டவரின் வீட்டின் முன்னால் அமைந்துள்ள வீதியில் வைத்து நேற்று மாலை 5.30 மணியளவில் இந்த தாக்குதல் சம்பவம் மேற்கொள்ளப்பட்டுள்ளதாக முதற்கட்ட விசாரணைகளின் போது தெரியவந்துள்ளது.
ta_179953_4	பின்னர் , தாக்குதலுக்கு உள்ளான நபர் வீட்டுக்கு சென்று இரவு உணவையேறும் உட்கொள்ளாமல் நித்திரைக்கு சென்றுள்ளதாக தெரிவிக்கப்படுகிறது.
ta_179953_5	இன்று அதிகாலை தேனீர் அருந்துவதற்காக குறித்த நபரை வீட்டில் உள்ளவர்கள் அழைத்துள்ள நிலையில் , குறித்த நபரிடம் இருந்து எவ்வித பதிலும் வரவில்லை.
ta_179953_6	அதனை தொடர்ந்து அவர் படுக்கையிலேயே உயிரிழந்துள்ளது தெரியவந்துள்ளது.
ta_179953_7	சம்பவம் தொடர்பில் மாரவில காவற்துறையினர் விசாரணைகளை மேற்கொண்டு வருகின்றனர்.
