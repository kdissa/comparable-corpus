ta_179923_0	நுவரெலியாவில் சிகரட் முகவர் வியாபார நிலையமொன்றின் ஒரு கோடியே நாற்பத்து ஐந்து லட்சம் ரூபாய் கொள்ளையிடப்பட்டுள்ளது.
ta_179923_1	நுவரெலியாவில் உள்ள தனியார் வங்கியில் இன்று காலை குறித்த பணத்தை வைப்பிலிட சென்ற போதே இந்த கொள்ளை சம்பவம் இடம்பெற்றுள்ளது.
ta_179923_2	பணத்துடன் சிறிய பாரவூர்தியில் பயணித்த வேளை, நுவரெலிய பூங்கா வீதியில் முச்சக்கரவண்டியில் வந்த இருவர், பாரவூர்தியை வழி மறித்து, மிளகாய் தூள் வீசி பணத்தை கொள்ளையிட்டுச் சென்றுள்ளதாக எமது செய்தியாளர் தெரிவித்துள்ளார்.
ta_179923_3	மேலும் வண்டியில் பாதுகாப்பு பெட்டகம் இருந்த போதும் அதில் பணம் வைத்திருக்கப்படவில்லை.
ta_179923_4	குறித்த வாகனத்தில், சாரதியும்,காசாளருமே பயணம் செய்திருந்தனர்.
ta_179923_5	இந்த கொள்ளை சம்பவம் தொடர்பில் நுவரெலிய காவல்துறை விசாரணைகளை முன்னெடுத்துள்ளது.
ta_179923_6	செய்தியாளர் சந்திர மோகன்
