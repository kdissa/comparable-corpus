ta_225427_0	ஜனாதிபதி மைத்திரிபால சிறிசேன மற்றும் சிறிலங்கா பொதுஜன முன்னணியின் தேசிய அமைப்பாளர் பசில் ராஜபக்ஷ ஆகியோருக்கு இடையிலான மற்றுமொரு சந்திப்பு எதிர்வரும் தினங்களில் இடம்பெறவுள்ளது.
ta_225427_1	சிறிலங்கா சுதந்திர கட்சியின் பொதுசெயலாளர் தயாசிறி ஜெயசேகர இதனைத் தெரிவித்துள்ளார்.
ta_225427_2	இந்த சந்திப்பின் போது சுதந்திர கட்சி மற்றும் பொதுஜன முன்னணி ஆகியவற்றுக்கு இடையிலான கூட்டணி குறித்த முக்கிய விடயங்கள் தொடர்பாக அவதானம் செலுத்தப்படவுள்ளது.
ta_225427_3	கடந்த தினம் ஜனாதிகதிக்கும், முன்னாள் அமைச்சர் பசில் ராஜபக்ஷவிற்கும் இடையிலான சந்திப்பு ஒன்று இடம்பெற்றது.
ta_225427_4	இந்த நிலையில், எதிர்வரும் இரண்டு தினங்களுக்குள் இடம்பெறவுள்ள அவர்களுக்கு இடையிலான அடுத்த சந்தப்பில் கலந்துரையாடப்படும் விடயங்கள் தொடர்பாக, எதிர்வரும் ஐந்தாம் திகதி நடைபெறவுள்ள சிறிலங்கா சுதந்திர கட்சியின் மத்திய செயற்குழு கூட்டத்தில் வைத்து ஆராயப்படவுள்ளது.
