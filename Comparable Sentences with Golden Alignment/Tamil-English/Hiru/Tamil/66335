ta_66335_0	கேகாலை காவல்துறை அத்தியட்சகரின் காரியாலயத்திற்கு முன்னால் தாய் ஒருவர் மற்றும் அவரது மூன்று சிறிய குழந்தைகள் இன்று காலை முதல் எதிர்ப்பு ஆர்ப்பாட்டத்தில் ஈடுபட்டதாக அறிவிக்கப்பட்டுள்ளது.
ta_66335_1	கேகாலை காவல் நிலையத்தில் பணியாற்றும் தனது கணவர், வேறு ஒரு பெண்ணுடன் தொடர்பு வைத்துள்ளதாகவும், அதன் காரணமாக தமது குடும்பம் பெரும் சிரமத்தை எதிர்நோக்குவதாகவும் அந்த பெண் எமது செய்திப் பிரிவிற்கு தெரிவித்தார். இது குறித்து ரம்புக்கனை காவல் நிலையத்தில் முறைப்பாடு ஒன்றை பதிவு செய்துள்ள போதிலும், அது குறித்து எந்த விசாரணைகளையும் அவர்கள் மேற்கொள்ள தவறியுள்ளதாகவும் குறிப்பிட்டார்.
ta_66335_2	இந்த நிலையில் தமக்கு நீதி கிடைக்க வேண்டும் என்பதற்காகவே இந்த எதிர்ப்பு ஆர்ப்பாட்டத்தில் ஈடுபட்டுள்ளதாகவும் அவர் குறிப்பிட்டார்.
