ta_167434_0	இலங்கையர்களுக்காக இலத்திரனியல் வெளிநாட்டு கடவுச்சீட்டு ஒன்றினை அறிமுகம் செய்ய அமைச்சரவை அனுமதியளித்துள்ளது.
ta_167434_1	அரசாங்க தகவல் திணைக்களத்தில் இன்று இடம்பெற்ற அமைச்சரவைத் தீர்மானங்களை அறிவிக்கும் ஊடக சந்திப்பில் அமைச்சரவை இணை பேச்சாளரான அமைச்சர் கயந்த கருணாதிலக இதனைத் தெரிவித்துள்ளார்.
ta_167434_2	இதற்கான யோசனைகள் உள்நாட்டலுவல்கள் அமைச்சர் எஸ்.பி.
ta_167434_3	நாவின்ன மற்றும் தொலைத்தொடர்புகள் மற்றும் டிஜிட்டல் உட்கட்டமைப்புகள் அமைச்சர் ஹரின் பெர்ணாண்டோ ஆகியோரால் முன்வைக்கப்பட்டுள்ளது.
ta_167434_4	இதற்கமைய அனைத்து வகையான தகவல்களையும் உள்ளடக்கிய சிம் அட்டை வடிவிலான இலத்திரனியல் மாதிரி ஒன்று வெளியிடப்பட உள்ளது.
ta_167434_5	இலத்திரனியல் வெளிநாட்டு பயண கடவுச்சீட்டினை அறிமுகப்படுத்தல் மற்றும் வெளியிடல் வேலைத்திட்டத்தினை முறையான ஆய்வின் பின்னர் அரச மற்றும் தனியார் இணைப்பின் கீழ் செயற்படுத்த தீர்மானிக்கப்பட்டுள்ளது.
