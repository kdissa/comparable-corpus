ta_134570_0	இந்தோனேஷியாவின் சுமத்ரா தீவில் பயங்கர நிலநடுக்கம் ஏற்பட்டுள்ளது.
ta_134570_1	இந்த நிலநடுக்கம் ரிக்டர் அளவு கோளில் 6.5 ஆக பதிவாகியுள்ளது.
ta_134570_2	படாங் நகரை மையமாக கொண்டு சுமார் 50 கி.மீட்டர் ஆழத்தில் நிலநடுக்கம் ஏற்பட்டது.
ta_134570_3	உள்ளூர் நேரப்படி அதிகாலை 5.56 மணியளவில் நிலநடுக்கம் ஏற்பட்டதால், தூங்கி கொண்டிருந்த சில மக்கள் பீதி அடைந்து வீட்டை விட்டு வெளியே வந்தனர்.
ta_134570_4	இந்த நிலநடுக்கத்தின் தாக்கத்தால் சிங்கப்பூரிலும் கட்டிடங்கள் குலுங்கியதாக தகவல்கள் வெளியாகியுள்ளன.
ta_134570_5	நிலநடுக்கத்தினால், ஏற்பட்ட சேதம் குறித்து உடனடியாக தகவல் எதுவும் இல்லை.
ta_134570_6	சுனாமி எச்சரிக்கை எதுவும் விடப்பட்டதாகவும் எந்த தகவலும் இல்லை.
