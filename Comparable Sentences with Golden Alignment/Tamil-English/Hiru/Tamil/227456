ta_227456_0	இலங்கைக்கு வழங்கும் கடனின் மற்றுமொரு தொகையை வழங்குவதற்கு சர்வதேச நாணய நிதியம் தீர்மானித்துள்ளது.
ta_227456_1	இலங்கையின் பொருளாதார நடவடிக்கை தொடர்பான 6ஆவது மீளாய்வு நிறைவடைந்ததை அடுத்து, இந்தத் தீர்மானம் மேற்கொள்ளப்பட்டுள்ளது.
ta_227456_2	இதற்கமைய, இலங்கைக்கு 164 மில்லியன் டொலர் கடன் நிதியை விடுவிப்பதற்கு சர்வதேச நாணய நிதியத்தின் நிறைவேற்று சபை தீர்மானித்துள்ளது.
ta_227456_3	எவ்வாறாயினும், இலங்கையில் கொடுப்பனவு நிலுவைகளை மேம்படுத்துதல் மற்றும் பரிமாற்றத்தின் நம்பகத்தன்மை ஆகியவற்றில் கவனம் செலுத்தப்பட வேண்டும்.
ta_227456_4	அத்துடன், போட்டித்தன்மையை மேம்படுத்துவதற்கும் வளர்ச்சியை மேம்படுத்துவதற்கும் கட்டமைப்பு மாற்றங்களின் முக்கியத்துவத்தையும் சர்வதேச நாணய நிதியம் வலியுறுத்தியது.
