ta_123256_0	காலி – கொழும்பு பாதையில், மொரட்டுவை சிரமதான பிரதேசத்தில் இடம்பெற்ற வாகன விபத்தில், இரு இளைஞர்கள் உயிரிழந்துள்ளனர்.
ta_123256_1	நேற்று இரவு இடம் பெற்ற இந்த வாகன விபத்தானது, வேன் ரக வாகனத்தின் சாரதி உறங்கிய காரணத்தால் வாகனம் வீதியை விட்டு விலகி, வீதி ஓரத்தில் நடந்து சென்ற இரு இளைஞர்கள் மீது மோதியுள்ளது.
ta_123256_2	பின்பு பாரிய காயங்களுக்கு உள்ளான இளைஞர்கள் மருத்துவ மனையில் அனுமதிக்கப்பட்ட பின்னர் உயிரிழந்துள்ளனர்.
ta_123256_3	விபத்தின் போது உயிரிழந்தவர்கள் மொரட்டுவ பிரதேசத்தை சேர்ந்த 20 மற்றும் 17 வயதான இளைஞர்கள் ஆவர். சம்பவத்தின் போது கைது செய்யப்பட்ட சாரதியை இன்று மொரட்டுவை நீதவான் நீதிமன்றத்தில் முன்னிலைப்படுத்தப்பட உள்ளதாக தெரிவிக்கப்படுகின்றது.
ta_123256_4	இது தொடர்பான விசாரணைகளை மொரட்டுவை காவல் துறையினர் மேற்கொண்டு வருகின்றனர்.
