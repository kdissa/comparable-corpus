ta_225409_0	ஸ்ரீலங்கா பொதுஜன முன்னணியின் ஜனாதிபதி வேட்பாளர் கோட்டாபய ராஜபக்ஷவை, இலங்கையின் பிரஜையாக ஏற்றுக்கொள்வதை நிராகரிக்கும் உத்தரவை உள்துறை அமைச்சர் வஜிர அபேவர்தனவுக்கு பிறப்பிக்குமாறு கோரி தாக்கல் செய்யப்பட்டுள்ள மனு மீதான விசாரணைகள் ஆரம்பமாகியுள்ளன.
ta_225409_1	மேன்முறையீட்டு நீதிமன்ற தவிசாளரான நீதியரசர் யசந்த கோதாகொட மற்றும் நீதியரசர்  அர்ஜுன் ஒபேசேகர ஆகியோர் முன்னிலையில் விசாரணைகள் இடம்பெற்று வருகின்றமை குறிப்பிடத்தக்கது.
ta_225409_2	Update : ஸ்ரீலங்கா பொதுஜன முன்னணியின் ஜனாதிபதி வேட்பாளர் கோட்டாபய ராஜபக்ஷவை, இலங்கையின் பிரஜையாக ஏற்றுக்கொள்வதை நிராகரிக்கும் உத்தரவை உள்துறை அமைச்சர் வஜிர அபேவர்தனவுக்கு பிறப்பிக்குமாறு கோரி தாக்கல் செய்யப்பட்டுள்ள மனு இன்றுமுதல் விசாரணைக்கு எடுத்துக்கொள்ளப்படவுள்ளது.
ta_225409_3	மூன்று நீதியரசர்கள் கொண்ட ஆயம் முன்னிலையில் இந்த விசாரணை இடம்பெறவுள்ளது.
ta_225409_4	மேன்முறையீட்டு நீதிமன்ற தவிசாளரான நீதியரசர் யசந்த கோதாகொட மற்றும் நீதியரசர்  அர்ஜுன ஒபேசேகர ஆகியோர் முன்னிலையில் கடந்த 30ஆம் திகதி விசாரணைக்கு எடுத்துக்கொள்ளப்பட்டது.
ta_225409_5	இதன்போது, குறித்த மனுவின் முக்கியத்துவத்தை ஆராய்ந்து, இந்த நீதியரசர்கள் குழாமில் மேலதிக நீதியரசராக மஹிந்த சமயவர்தன இணைக்கப்படுவதாக நீதியரசர்கள் தெரிவித்திருந்தமை குறிப்பிடத்தக்கது.
