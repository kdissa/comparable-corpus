ta_151117_0	இந்தியா - அரியானாவில் டில்லி முதல்வர் அரவிந்த் கெஜ்ரிவால் பங்கேற்ற பிரசார கூட்டத்தில் அவரை நோக்கி காலணி (சப்பாத்து) ஒன்று வீசப்பட்டது.
ta_151117_1	அரியானா மாநிலம் ரோஹ்டக் பகுதியில் ஆம் ஆத்மி கட்சியின் பிரசார கூட்டம் இன்று நடந்தது.
ta_151117_2	அக்கூட்டத்தில் டில்லி முதல்வரும் ஆம் ஆத்மி கட்சி தலைவருமான கெஜ்ரிவால் கலந்து கொண்டு பேசினார்.
ta_151117_3	அவர் பேசி கொண்டிருந்த போது, கூட்டத்திலிருந்த இளைஞர் ஒருவர் கெஜ்ரிவாலை நோக்கி அவரது  காலணியை கழற்றி வீசினார்.
ta_151117_4	அந்த  காலணி மேடைக்கு மிக அருகில் விழுந்தது.
ta_151117_5	கெஜ்ரிவால் மீது படவில்லை.
ta_151117_6	இதையடுத்து, அங்கிருந்த பொலிஸார்  காலணியை  வீசிய நபரை கைது செய்தனர்.
ta_151117_7	இச்சம்பவத்திற்கு கெஜ்ரிவால் கண்டனம் தெரிவித்துள்ளார்.
ta_151117_8	பிரசார கூட்டத்தில், பிரதமர் மோடியின் கறுப்பு பண நடவடிக்கைக்கு எதிராக அவர் பேசியதால் இச்சம்பவம் நிகழ்ந்ததாக கூறப்படுகிறது.
