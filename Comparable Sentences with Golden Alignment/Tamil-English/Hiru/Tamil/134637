ta_134637_0	சிரியாவில் முற்றுகைக்கு உள்ளாக பிரதேசங்களில் சிக்கியுள்ள மக்களுக்கான மனிதாபிமான உதவிகளை ஐக்கிய நாடுகள் சபை மேற்கொள்ள வேண்டும் என கோரிக்கை விடுக்கப்பட்டுள்ளது.
ta_134637_1	அமெரிக்கா, பெரிய பிரித்தானியா மற்றும் பிரான்ஸ் ஆகிய நாடுகள் இந்த கோரிக்கையை விடுத்துள்ளன.
ta_134637_2	சர்வதேசத்தினாலும் வல்லரசு நாடுகளினாலும் திட்டமிடப்பட்ட அத்தியாவசிய பொருள் விநியோகத்திற்கான காலக்கெடு நேற்று முடிவடைந்தது.
ta_134637_3	இருப்பினும் சிரிய அரசாங்கம் இந்த காலக்கெடுவினை கருத்திற்கொள்ளவில்லை.
ta_134637_4	தலைநகர் டமஸ்கஸில் உள்ள தரோயா சுற்றுபுறத்தைச் சேர்ந்த பிரதேசத்தில் நான்காயிரம் மக்கள், கடந்த 2012ஆம் ஆண்டு முதல்  எந்தவிதமான இலவச உணவு விநியோகம் அற்ற நிலையில் தனித்துவிடப்பட்டுள்ளனர்.
ta_134637_5	எப்படியிருப்பினும் நேற்று சிறிய அளவிலான மருந்துவகைகள் மற்றும் உணவு பொருட்கள் அல்லாத நிவாரண தொகுதி ஒன்று சென்றடைந்துள்ளாக குறிப்பிடப்பட்டுள்ளது.
ta_134637_6	இதேவேளை, இன்று ஐக்கிய நாடுகள் சபையின் பாதுகாப்பு சபை சிரியாவில் நிவாரண உதவிகளை வானூர்திகள்  மூலம் போடுவது குறித்து ஆராயவுள்ளதாக தெரிவிக்கப்பட்டுள்ளது.
