ta_192122_0	அரசாங்க கட்சியின் ஜனாதிபதி வேட்பாளர் யார் என்பது எதிர்வரும் நவம்பர் மாதம் அறிவிக்கப்படும் என உயர்கல்வி மற்றும் கலாசார அலுவல்கள் அமைச்சர் விஜேதாஸ ராஜபக்ஷ தெரிவித்துள்ளார்.
ta_192122_1	மல்வத்து – அஸ்கிரிய பீடாதிபதிகளை நேற்று சந்தித்து ஆசி பெற்றதன் பின்னர் ஊடகவியாலாளர்கள் எழுப்பிய கேள்விக்குப் பதிலளித்த போதே அவர் இதனைத் தெரிவித்துள்ளார்.
ta_192122_2	தங்களுடைய ஜனாதிபதி வேட்பாளரை காலத்துக்கு முன்னரே அறிவிக்க தாம் தயாரில்லை என்றும் விஜேதாஸ ராஜபக்ஷ கூறியுள்ளார்.
ta_192122_3	இதேவேளை, அரசியலமைப்பின் 20 ஆவது திருத்தச் சட்டமூல வரைவு யோசனையானது நாட்டை சீர்குலைக்கும் நோக்குடையது என அமைச்சர் விஜேதாஸ ராஜபக்ஷ தெரிவித்துள்ளார்.
