ta_187488_0	கட்டுநாயக்க விமான நிலையத்தில் இருந்து மத்தல விமான நிலையம் ஊடாக துபாய் செல்லவிருந்த விமானமொன்றில் பறவையொன்று மோதுண்டதில் மத்தல விமான நிலையத்தில் குறித்த விமானம் சுமார் 5 மணித்தியாலங்கள் நிறுத்திவைக்கப்பட்டிருந்ததாக எமது செய்தியாளர் தெரிவித்தார். கட்டுநாயக்க விமான நிலையத்தில் இருந்து 113 பயணிகளுடன், மத்தல விமான நிலையத்தில் இருந்த மேலும் 55 பயணிகளை ஏற்றிச்செல்வதற்காக குறித்த விமானம் வருகை தந்துள்ளது.
ta_187488_1	எவ்வாறாயினும் , அவ்வாறு வரும் போதே குறித்த பறவை விமானத்தில் மோதுண்டுள்ளதாக தெரிவிக்கப்படுகிறது.
ta_187488_2	இந்நிலையில், மத்தல விமான நிலையத்தில் போதிய வசதிகள் இன்மையால் பயணிகள் மிகவும் அசௌகரியத்திற்கு முகங்கொடுத்ததாக எமது விமான நிலைய செய்தியாளர் தெரிவித்தார்.
