ta_132206_0	சமஷ்ட்டி அடிப்படையிலான தீர்வு வழங்கப்பட வேண்டும் என்ற கோரிக்கை எதற்காக முன்வைக்கப்படுகிறது என்பது குறித்தே ஆராயப்பட வேண்டும் என்று ஜனாதிபதி மைத்திரிபால சிறிசேன தெரிவித்துள்ளார்.
ta_132206_1	காலியில் நேற்று நடைபெற்ற ஐக்கிய மக்கள் சுதந்திர கூட்டமைப்பின் மே தின கூட்டத்தில் வைத்து அவர் இதனைக் கூறியுள்ளார்.
ta_132206_2	தேசிய நல்லிணக்கத்தின் நிலைமை அனைவரும் அறிவர்.
ta_132206_3	தற்போது சமஷ்ட்டி அடிப்படையிலான தீர்வு கோரப்படுகிறது.
ta_132206_4	இது ஒரு விடயம் இல்லை.
ta_132206_5	இந்த கோரிக்கை எதற்காக முன்வைக்கப்படுகிறது என்பது குறித்தே ஆராயப்பட வேண்டும் என்று ஜனாதிபதி தெரிவித்துள்ளார்.
ta_132206_6	அதேநேரம், நாட்டை கட்டியெழுப்புவதற்கு அனைத்து கட்சிகளுக்கும் தாம் அழைப்பு விடுப்பதாகவும் அவர் இதன் போது கூறியுள்ளார்.
