ta_196646_0	நாடாளுமன்ற உறுப்பினர் தினேஸ் குணவர்த்தனவுக்கு எதிர்கட்சி தலைவர் பதவியை வழங்குமாறு கோரி முன்வைத்த கடிதம் தொடர்பில் சபாநாயகர் கருஜயசூரிய ஐக்கிய மக்கள் சுதந்திர கூட்டமைப்பின் நிலைப்பாட்டை கோரியுள்ளார்.
ta_196646_1	இது தொடர்பில் சபாநாயகர் ஐக்கிய மக்கள் சுதந்திரக் கூட்டமைப்பின் பொதுச் செயலாளர் மகிந்த அமரவீரவிற்கு கடிதம் ஒன்றை அனுப்பியுள்ளார்.
ta_196646_2	எதிர்கட்சி தலைவர் பதவியை ஐக்கிய மக்கள் சுதந்திரக் கூட்டமைப்பின் நாடாளுமன்ற உறுப்பினரான தினேஸ் குணவர்த்தனவுக்கு வழங்குமாறு ஒன்றிணைந்த எதிர்கட்சியை அங்கத்துவப்படுத்தும் 8 நாடாளுமன்ற உறுப்பினர்களின் கையெழுத்துடன் கடந்த மாதம் 30 ஆம் திகதி சபாநாயகரிடம் கடிதம் ஒன்று கையளிக்கப்பட்டது.
ta_196646_3	ஐக்கிய மக்கள் சுதந்திர கூட்டமைப்பின் உறுப்பினர்களாக நாடாளுமன்றத்திற்கு தெரிவான தமது குழு, தற்போது 70 பேரை கொண்டுள்ளதாக தெரிவித்தே இந்த கடிதம் கையளிக்கப்பட்டுள்ளது.
