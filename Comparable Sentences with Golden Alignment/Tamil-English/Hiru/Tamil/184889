ta_184889_0	யாழ் - பருத்தித்துறை - அல்வாய் தேவரையாழி இந்துக் கல்லூரிக்கு அருகிலுள்ள வீடு ஒன்றில் இருந்து 10 கிலோ கிராம் கேரளா கஞ்சாவுடன் 5 பேர் கைது செய்யப்பட்டுள்ளனர்.
ta_184889_1	இச் சம்பவம் நேற்று இரவு இடம்பெற்றுள்ளது.
ta_184889_2	காவல்துறைக்கு கிடைத்த ரகசிய தகவலை அடுத்து தேவரையாழி இந்துக் கல்லூரிக்கு அருகிலுள்ள வீட்டினை சுற்றிவளைத்த காவல்துறையினர் அவர்களை கைது செய்துள்ளனர்.
ta_184889_3	குறித்த வீட்டில் கஞ்சா பொலித்தீன் பைகளில் இருந்து வேறாக்கப்பட்டுப் பொதியிடப்பட்டுக் கொண்டிருந்தது.
ta_184889_4	இந்த நிலையில் குறித்த கஞ்சாவை கைப்பற்றியதுடன் போதியிடலில் ஈடுபட்டிருந்த 5 பேரும் கைது செய்யப்பட்டனர்.
ta_184889_5	சம்பவம் தொடர்பில் நெல்லியடி பொலிசார் விசாரணைகளை மேற்கொண்டு வருகின்றனர்.
