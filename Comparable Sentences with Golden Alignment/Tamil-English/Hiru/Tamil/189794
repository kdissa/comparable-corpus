ta_189794_0	வடக்கு, வடமத்திய, கிழக்கு, ஊவா மற்றும் வடமேல் மாகாணங்களுடன், மாத்தளை, ஹம்பாந்தோட்டை ஆகிய மாவட்டங்களிலும் நாளைய தினம் தாக்கம் செலுத்துக்கூடிய வெப்பநிலை தொடர்பில் அதிக அவதானம் செலுத்துமாறு காலநிலை அவதான நிலையம் கோரியுள்ளது.
ta_189794_1	வளிமண்டல ஈரப்பதம் மற்றும் அதிகபட்ச வெப்பநிலை, மனித உடலில் தாக்கம் செலுத்த கூடியதுடன், விசேடமாக குழந்தைகள் மற்றும் வயோதிபர்கள் வெயிலில் செல்வதை தவிர்க்குமாறு கோரப்பட்டுள்ளது.
ta_189794_2	மேலும் போதியளவு நீரை அருந்துமாறும் காலநிலை அவதான நிலையம் அறிக்கையொன்றை வெளியிட்டு தெரிவித்துள்ளது.
ta_189794_3	எனவே இக்காலப்பகுதியில் குழந்தைகள், வயோதிபர்கள் மற்றும்  நோயாளர்கள் தொடர்பில் அதிக அவதானம் செலுத்துமாறும், சாதாரண நபர்களும் வெயில் உளாவுவதை முடிந்தளவு தவிர்த்து கொள்ளுமாறும் காலநிலை அவதான நிலையம் மேலும் தெரிவித்துள்ளது.
ta_189794_4	இதேவேளை, பொலன்னறுவை மாவட்டத்தில் சில இடங்களில் அதிக அவதானம் செலுத்தக்கூடிய அளவிற்கு வெப்பநிலை அதிகரிக்க கூடும் என தெரிவிக்கப்பட்டுள்ளது.
