ta_158298_0	மட்டக்களப்பு சட்டத்தரணிகள் சங்கத்தின் உறுப்பினரான ராமநாதன் கண்ணனை, மேல் நீதிமன்ற நீதிபதி பதவியில் இருந்து விலக்குவது தொடர்பிலான 5 யோசனைகள் ஏகமனதாக நிறைவேற்றப்பட்டுள்ளன.
ta_158298_1	நீதி சேவைகள் சங்கத்தின் விசேட கூட்டத்தின் போது நேற்று இந்த தீர்மானங்கள் நிறைவேற்றப்பட்டுள்ளன.
ta_158298_2	ராமநாதன் கண்ணன் மேல் நீதிமன்ற நீதிபதியாக நியமிக்கப்பட்டமை தொடர்பில் ஆராயும் பொருட்டு கலந்துரையாடும் பொருட்டு, நீதி சேவைகள் சங்கத்தின் விசேட கூட்டம் நேற்று மாலை கொழும்பு மாவட்ட நீதிமன்றத்தில் இடம்பெற்றது.
ta_158298_3	அதன்போது அவரை நீக்க வேண்டும் என ஜனாதிபதிக்கு தெரிவிக்கவும், சங்கத்தின் உறுப்பினர் ஒருமனதாக தீர்மானித்தனர்.
ta_158298_4	குறித்த நியமனமானது சட்டத்தின் படி வலுவற்றது மற்றும் சட்டபூர்வ நியமனம் அல்லவென நீதிமன்ற சேவைகள் ஆணைக்குழு கடந்த தினம் தீர்மானித்தது.
ta_158298_5	அது தொடர்பில் அந்த ஆணைக்குழு ஜனாதிபதிக்கும் அறிவித்ததாக செய்திகள் தெரிவிக்கின்றன.
