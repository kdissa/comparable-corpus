ta_229407_0	இன்று ஆரம்பமாகிய சாதாரண பரீட்சை தொடர்பில் இதுவரை எந்த வித முறைப்பாடுகளும் பதிவாகவில்லை என பரீட்சைகள் திணைக்களம் தெரிவித்துள்ளது.
ta_229407_1	இன்று முற்பகல் 8.30 க்கு ஆரம்பமான இந்த பரீட்சை 4 ஆயிரத்து 987 பரீட்சை மத்திய நிலையங்களில் இடம்பெற்று வருகின்றது.
ta_229407_2	குறித்த பரீட்சைக்கு நாடளாவிய ரீதியில் 7 லட்சத்து 17 ஆயிரத்து எட்டு பரீட்சார்த்திகள் தோற்றுகின்றனர்.
ta_229407_3	இதேவேளை, நாடளாவிய ரீதியில் ஏற்பட்டுள்ள சீரற்ற கால நிலையினால் குறித்த பரீட்சைக்கு எந்த வித இடையூறுகளும் ஏற்படவில்லை என பரீட்சைகள் ஆணையாளர் சனத் பூஜித்த தெரிவித்துள்ளார்.
ta_229407_4	பதுளை, மட்டக்களப்பு, அம்பாறை, மன்னார், முல்லைத்தீவு.
ta_229407_5	களுத்துறை, ஹம்பாந்தோட்டை, கேகாலை, கண்டி, மற்றும் நுவரெலியா உள்ளிட்ட மாவட்டங்களில் இருந்து பரீட்சார்த்திகள் எவ்வித தடைகளும் இன்றி தோற்றியுள்ளதாக தெரிவிக்கப்படுகிறது.
ta_229407_6	குறித்த பரீட்சையானது எதிர்வரும் 12 ஆம் திகதி வரை இடம்பெறவுள்ளமை குறிப்பிடத்தக்கது.
