ta_221377_0	இன்றிரவு 10.00 மணிமுதல் எதிர்வரும் 5ஆம் திகதி அதிகாலை 5.00 மணிவரை முகத்துவாரம் - முத்துவெல் மாவத்தை புனித ஜேம்ஸ் சந்தி முதல், டிலாசல் சந்திவரையான வீதியில் போக்குவரத்து மட்டுப்படுத்தப்பட உள்ளதாக காவல்துறை தெரிவித்துள்ளது.
ta_221377_1	குடிநீர் விநியோக குழாய் சீரமைப்பு பணிகள் காரணமாக இவ்வாறு போக்குவரத்து மட்டுப்படுத்தப்பட உள்ளதாக காவல்துறை ஊடகப் பேச்சாளர் அலுவலகம் தெரிவித்துள்ளது.
ta_221377_2	அத்துடன், எதிர்வரும் 9 ஆம் திகதி இரவு 10.00 மணிமுதல் 12 ஆம் திகதி அதிகாலை 5.00 மணிவரையும், 16 ஆம் திகதி இரவு 10.00 மணிமுதல் 19 ஆம் திகதி அதிகாலை 5.00 மணிவரையும் அந்த வீதியின் போக்குவரத்து மட்டுப்படுத்தப்பட உள்ளது.
ta_221377_3	இதேநேரம், முகத்துவாரம் வீதி - மாதம்பிட்டி சந்திமுதல், ரஜமல்வத்தை வீதி சந்தி வரையான பாதையில், இன்றிரவு 10.00 மணிமுதல் 5 ஆம் திகதி அதிகாலை 5.00 மணிவரை போக்குவரத்து மட்டுப்படுத்தப்படவுள்ளது.
ta_221377_4	அத்துடன், 9 ஆம் திகதி இரவு 10.00 மணிமுதல் 12 ஆம் திகதி அதிகாலை 5.00 மணிவரையும், குடிநீர் விநியோக குழாய் சீரமைப்பு பணிகள் காரணமாக போக்குவரத்து மட்டுப்படுத்தப்பட உள்ளது.
ta_221377_5	எனவே, குறித்த வீதிகளைப் பயன்படுத்தும் சாரதிகள், மாற்று வீதிகளைப் பயன்படுத்துமாறு காவல்துறையினர் அறிவுறுத்தியுள்ளனர்.
