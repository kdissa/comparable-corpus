ta_127604_0	இரத்தினபுரி – பெல்மடுள்ள பிரதான வீதியில் திக்பிடிய பிரதேசத்தில் இடம்பெற்ற வாகன விபத்தில் காயமடைந்த ஒருவர் இரத்தினபுரி மருத்துவமனையில் சிகிச்சை பெற்று வந்த நிலையில் உயிரிழந்துள்ளார்.
ta_127604_1	இன்று அதிகாலை கொழும்பில் இருந்து மடோல்சிமை நோக்கி பயணித்த தனியார் பேரூந்து மற்றும் பலாங்கொடையில் இருந்து அவிசாவளை நோக்கி பயணித்த பாரவூர்தி ஒன்றும் நேருக்கு நேர் மோதுண்டதில் குறித்த விபத்து நேர்ந்தது.
ta_127604_2	இந்த விபத்தில் ஒருவர் உயிரிழந்துள்ளதுடன் 11 பேர் காயமடைந்துள்ளனர்.
ta_127604_3	உயிரிழந்தவர் 31 வயதுடைய நமுனுகுல பிரதேசத்தினை சேர்ந்தவர்.
