ta_121188_0	மிதக்கும் ஆயுத களஞ்சியம் தொடர்பாக மேலதிக மன்றாடியார் நாயகம் வசந்த நவரட்ன பண்டார, சட்டமா அதிபருக்க கையளித்த அறிக்கையில் உள்ளடங்கியுள்ள விடயங்களை நிராகரிப்பதாக அவன்காட் நிறுவனம் தெரிவித்துள்ளது.
ta_121188_1	நேற்று இடம்பெற்ற செய்தியாளர் சந்திப்பில் கலந்து கொண்டு உரையாற்றிய அவன்காட் நிறுவனத்தின் முன்னாள் வர்த்தக கப்பல் சிரேஷ்ட முகாமையாளர் கர்ணல் நிலந்த ஜயவீர இந்த நிராகரிப்பை வெளியிட்டுள்ளார்.
ta_121188_2	மேலதிக மன்றாடியார் நாயகம் வசந்த நவரட்ன பண்டார, அவன்காட் நிறுவனம் வாடகைக்கு பெற்ற மஹநுவர என்ற மிதக்கும் ஆயுத களஞ்சியத்துடனான கப்பல் தொடர்பாக அறிக்கையொன்றை சமர்ப்பித்திருந்தார்.
ta_121188_3	எவ்வாறாயினும், மேலதிக மன்றாடியார் நாயகத்தின் அறிக்கையில், அவன்காட் கப்பல் நிறுவனம், ஆயுத கொள்வனவு சட்டமூலத்தை மீறியுள்ளதாக சுட்டிக்காட்டப்பட்டுள்ளது.
ta_121188_4	குற்றவிசாரணை திணைக்களம் மேற்கொண்ட விசாரணைகளை அடிப்படையாக கொண்டு இந்த அறிக்கை தயாரிக்கப்பட்டிருந்தது.
ta_121188_5	அவன்காட் நிறுவனத்தின் அதிகாரிகள் சிலரும் நேற்றைய செய்தியாளர் சந்திப்பில் கலந்து கொண்டனர்.
