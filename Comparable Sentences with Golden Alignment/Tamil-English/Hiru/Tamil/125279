ta_125279_0	அளுத்கம – மோரகல்ல பிரதேசத்தில் சுற்றுலா மேற்கொள்வதற்காக தங்கியிருந்த பல்கேரியா நாட்டை சேர்ந்த பெண் ஒருவர், ஹோட்டல் அறையினுள் உயிரிழந்த நிலையில் மீட்கப்பட்டுள்ளார்.
ta_125279_1	28 வயதான குறித்த பெண் ஆயுர்வேத சிகிச்சையினை பெற்றுகொள்வதற்காக இலங்கை வந்துள்ளார்.
ta_125279_2	பெப்ரவரி மாதம் 15 ஆம் திகதி வரை இந்த நாட்டில் தங்கியிருப்பதற்கு அவர் திட்டமிட்டுள்ளார்.
ta_125279_3	குறித்த பெண் இருந்த அறை திறக்கப்படாமல் இருந்தமை காரணமாக ஹோட்டல் முகாமையாளர் காவல் துறையினருக்கு முறைப்பாடு செய்தார்.
ta_125279_4	பின்னர் அந்த அறையை திறக்கும் போது மேற்குறிப்பிட்ட பெண் உயிரிழந்தமை தெரியவந்துள்ளது.
ta_125279_5	இந்த வெளிநாட்டு பெண்ணின் சடலம் தொடர்பான நீதவான் விசாரணைகள் நேற்றைய தினம் இடம் பெற்றதுடன், இன்று பிரேதபரிசோதனை இடம் பெறவுள்ளது.
