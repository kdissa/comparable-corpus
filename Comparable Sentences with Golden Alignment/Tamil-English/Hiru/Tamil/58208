ta_58208_0	புதிய  இன்புலுவன்சா ஏ எச் 1 என் 1, தொற்று தொடர்பில், அதிக அவதானம் செலுத்தப்பட  வேண்டும் என சுகாதார அமைச்சு பொது மக்களிடம் வேண்டுகோள் விடுத்துள்ளது.
ta_58208_1	இந்த தொற்று பரவக்கூடிய விதம் குறித்து சுகாதார  அமைச்சின் தொற்று நோய் பிரிவு  அறிவுறுத்தல்களை விடுத்துள்ளது.
ta_58208_2	கர்ப்பிணித்  தாய்மார், சிறார்கள் ஏனைய நோய்களுக்கு உள்ளாகியுள்ளவர்கள் மற்றும் 60  வயதைக் கொண்ட வயோதிபர்கள் இந்த நோய் தொற்று தொடர்பாக அவதானத்துடன்  இருக்குமாறு கோரப்பட்டுள்ளது.
ta_58208_3	இருமல்,  காச்சல், தடிமன், உடல்வலி, தலைவலி போன்ற நோய் அறிகுறிகள் காணப்படுமானால்,  அது தொடர்பாக அவதானப்படுத்தப்பட வேண்டும் என சுகாதார அமைச்சு  வலியுறுத்தியுள்ளது.
ta_58208_4	கர்ப்பிணி தாய்மார் பிரசவ காலத்தை அண்மிக்கும் போது உடற்தகுதியில் குறைபாடுகள் ஏற்படின், அந்த நோய் தொற்று பாரிய அளவில்  தொற்றுக்கூடிய வாய்ப்புள்ளதாகவும் சுட்டிக்காட்டப்பட்டுள்ளது.
ta_58208_5	காசல்வீதி  மகப்பேறு மருத்துவ மனையில், புதிய இன்புளுவன்சா ஏ எச் 1 என் 1, நோய்  தொற்றுடைய 8 கர்ப்பிணித் தாய்மார் தற்சமயம் சிகிச்சை பெற்று வருவதாகவும்  தெரிவிக்கப்பட்டுள்ளது.
ta_58208_6	இதனிடையே, டீ சொய்சா மகப்பேறு மருத்துவ மனையிலும் ஒரு கர்ப்பிணித் தாய் சிகிச்சை பெற்று வருவதாக குறிப்பிடப்பட்டுள்ளது.
