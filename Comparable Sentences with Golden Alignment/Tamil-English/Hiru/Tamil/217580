ta_217580_0	தேசிய தௌஹீத் ஜமாத்தை ஊக்குவிப்பதற்காக நிதியுதவி வழங்கிய குற்றச்சாட்டின் பேரில் தொலைத்தொடர்பு பொறியியலாளரான மொஹமட் சஹிம் ஹொரவப்பொத்தானை காவற்துறையினரால் கைது செய்யப்பட்டுள்ளார்.
ta_217580_1	உயிர்த்த ஞாயிறன்று மேற்கொள்ளப்பட்ட பயங்கரவாத தாக்குதல் தொடர்பில் கைது செய்யப்பட்டு தடுத்து வைக்கப்பட்டுள்ள ஹாரவப்பொத்தானை பகுதியை சேர்ந்த அப்துல் மஜீட் நியாஸ் என்பவரிடமிருந்து பெறப்பட்ட தகவல்களுக்கமைய அவர் கைது செய்யப்பட்டுள்ளார்.
ta_217580_2	53 வயதான மொஹமட் சஹிம், தெஹிவளை - கௌடானா பகுதியிலுள்ள வீடொன்றில் வைத்து கைது செய்யப்பட்டுள்ளார்.
ta_217580_3	கைதானவர் 72 மணித்தியாலம் தடுத்து வைத்து விசாரணைக்கு உட்படுத்தப்படவுள்ளார்.
