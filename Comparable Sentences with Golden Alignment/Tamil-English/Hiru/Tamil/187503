ta_187503_0	தென்னாபிரிக்காவின் முன்னாள் ஜனாதிபதி நெல்சன் மண்டேலாவின் முன்னாள் மனைவி வின்னி மண்டேலா  தனது 81 ஆவது வயதில் காலமானார்.
ta_187503_1	அவரது குடும்பத்தினால் இது தொடர்பில் விசேட அறிவித்தல் ஒன்று வெளியிடப்பட்டுள்ளது.
ta_187503_2	தென்னாபிரிக்காவின் ஜொஹனர்ஸ்பர்க்கில் உள்ள மருத்துவமனையொன்றில் சிகிச்சைபெற்றுவந்த நிலையில் அவர் காலமானார்.
ta_187503_3	இவர், இன வெறித் தாக்குதலுக்கு எதிரான செயற்பாடுகளில் முதன்மை செயற்பட்டாளராகவும், இனவெறிஅடிப்படையிலான அரசாங்கத்திற்கெதிராக பாரிய அளவில் தனது எதிர்ப்பை வெளிப்படுத்தியவராகவும் அறியப்படுகிறார்.
ta_187503_4	அதனால் அவர், தேசத்தின் தாயாகவும் தென்னாபிரிக்கர்களால் அழைக்கப்படுகின்றார் என்பதும் குறிப்பிடத்தக்கது.
