ta_227451_0	அஞ்சல்மூல வாக்கை பதிவுசெய்து, அதனைப் படம் பிடித்த இரண்டு ஆசிரியர்கள் உட்பட 3 பேரை காவல்துறை கைதுசெய்துள்ளது.
ta_227451_1	கம்பளை, கெக்கிராவை மற்றும் கட்டுகஸ்தோட்டை முதலான பகுதிகளில் அவர்கள் கைதுசெய்யப்பட்டனர் என காவல்துறை பேச்சாளர் ருவான் குணசேகர தெரிவித்துள்ளார்.
ta_227451_2	இதையடுத்து, நீதிமன்றில் முன்னிலைப்படுத்தப்பட்ட அவர்கள், பிணையில் செல்ல அனுமதிக்கப்பட்டுள்ளனர்.
ta_227451_3	இதேநேரம், வாக்குப்பதிவில் ஈடுபடும் படத்தை சமூக வலைதளங்களில் பதிவேற்றிய மற்றும் அவற்றைப் பகிர்ந்தவர்கள் குறித்து விசாரணை ஆரம்பிக்கப்பட்டுள்ளதாகவும் காவல்துறை பேச்சாளர் தெரிவித்துள்ளார்.
ta_227451_4	இதேவேளை, ஜனாதிபதித் தேர்தலுக்கான உத்தியோகபூர்வ வாக்குசீட்டுக்களை விநியோகிக்கும் பணிகள் நாளை முதல் எதிர்வரும் 9ஆம் திகதிகதிவரை முன்னெடுக்கப்படவுள்ளதாக அஞ்சல் திணைக்களம் தெரிவித்துள்ளது.
ta_227451_5	நாளைய தினம் விசேட தினமாக கருதி, வாக்காளர் அட்டை விநியோகிக்கப்படவுள்ளது.
ta_227451_6	இதன்போது பொதுமக்கள் தங்கள் வீடுகளில் இருந்து வாக்காளர் அட்டைகளைப் பெற்றுக்கொள்ள வேண்டும் என்று அஞ்சல் திணைக்களம் கோரிக்கை விடுத்துள்ளது.
