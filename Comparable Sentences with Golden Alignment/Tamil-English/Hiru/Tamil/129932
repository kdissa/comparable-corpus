ta_129932_0	முன்னாள் வெளிவிவகார அமைச்சர் ஜீ.எல்.பீரிஷ், குற்றப் புலனாய்வு பிரிவில் வாக்குமூலம் ஒன்றை வழங்குவதற்காக பிரசன்னமானார்.
ta_129932_1	முற்பகல் 10 மணியளவில் அவர் குறித்த இடத்திற்கு சமூகமளித்ததாக எமது செய்தியாளர் தெரிவித்துள்ளார்.
ta_129932_2	சாவகச்சேரியில் அண்மையில் மீட்கப்பட்ட தற்கொலை அங்கி உள்ளிட்ட வெடிபொருட்கள், வெள்ளவத்தைக்கு கடத்தப்படுவதற்காக வைக்கப்பட்டிருந்திருக்கலாம் என்று ஜீ.எல்.பீரிஷ் ஊடகங்களுக்கு தெரிவித்திருந்தார்.
ta_129932_3	இந்த விடயத்தை அரசாங்கம் மறைக்க முற்படுவதாகவும் அவர் குறிப்பிட்டிருந்தார்.
ta_129932_4	இந்த கருத்துக்கள் தொடர்பிலேயே அவரிடம் வாக்குமூலம் பெறப்படுவதாக தெரிவிக்கப்பட்டுள்ளது.
ta_129932_5	அவருடன் நாடாளுமன்ற உறுப்பினர்களான விமல் வீரவங்கச மற்றும் சீ.
ta_129932_6	பீ ரத்ணாயக்க ஆகியோரும் உடன் சென்றனர்.
ta_129932_7	சாவகச்சேரி – மரவன்புலவு பகுதியில் குறித்த தற்கொலை அங்கியும், வெடிபொருட்களும் கடந்த புதன்கிழமை மீட்கப்பட்டிருந்தமை குறிப்பிடத்தக்கது.
