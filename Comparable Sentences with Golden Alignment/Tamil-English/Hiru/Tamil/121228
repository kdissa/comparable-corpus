ta_121228_0	சென்னையில் இருந்து வெளியாகும் த ஹிந்து நாளிதழ், கடந்த 137 வருடங்களில் முதற் தடவையாக இன்று பிரசுரமாகவில்லை.
ta_121228_1	சென்னையில் பெய்துவரும் கடும் மழை காரணமாக பணியாளர்கள் அச்சு கடமைகளில் ஈடுபடமுடியாமையே இதற்கான காரணமாகும்.
ta_121228_2	“த ஹிந்து” நாளிதழ் 1878ஆம் ஆண்டு முதல் நாளாந்த செய்திதாளாக வெளியாகி வருகின்றது.
ta_121228_3	இந்த நிலையில், இன்று ஏனைய செய்திதாள்கள் அச்சிடப்பட்ட போதிலும், அவை வாசகர்களின் விநியோகத்திற்கு அனுப்பப்பட்டதா என்பது குறித்து தெரியவரவில்லை.
ta_121228_4	இதனிடையே, சென்னையில் பெய்துவரும் கடும் மழை காரணமாக சென்னை சர்வதேச வானூர்தி நிலையம் வெள்ளத்தால் பாதிக்கப்பட்டுள்ளது.
ta_121228_5	இதன் காரணமாக கொழும்பு மற்றும் சென்னைக்கு இடையிலான சகல வானூர்தி போக்குவரத்துகளும் தற்காலிகமாக இடைநிறுத்தப்பட்டுள்ளமை குறிப்பிடத்தக்கது.
