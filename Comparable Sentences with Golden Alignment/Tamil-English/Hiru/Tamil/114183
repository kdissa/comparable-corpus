ta_114183_0	2015 பொது தேர்தலுக்கான அஞ்சல் மூல வாக்களிப்பு நாளை ஆரம்பமாகவுள்ளது.
ta_114183_1	இந்தநிலையில், காவற்துறை அதிகாரிகள், வலய கல்வி காரியாலய மற்றும் தேசிய பாடசாலை ஆசிரியர்கள் நாளைய தினம் வாக்களிக்க முடியும் என அறிவிக்கப்பட்டுள்ளது.
ta_114183_2	இதனிடையே, எதிர்வரும் 5 மற்றும் 6 திகதிகளில் ஏனைய அரச சேவையாளர்களுக்கான வாக்களிப்புக்கள் இடம் பெறவுள்ளன.
ta_114183_3	தேர்தல் திணைக்களம் மற்றும் மாவட்ட செயலக அதிகாரிகளுக்கான அஞ்சல் மூல வாக்களிப்பு எதிர்வரும் 8 ஆம் திகதி இடம்பெறவுள்ளது.
ta_114183_4	இதேவேளை, அஞ்சல் மூல வாக்களிப்பு தொடர்பில் தேர்தல்கள் ஆணையாளர் அறிக்கை ஒன்றை வெளியிட்டுள்ளார்.
ta_114183_5	குறித்த தினங்களில் அஞ்சல் மூல வாக்களிப்புக்களுக்காக, சேவை நிலையங்களில் தேவையான வசதிகள் ஏற்படுத்திக் கொடுக்கப்பட வேண்டும் என தெரிவித்தாட்சி அதிகாரிகள் ஊடாக அந்தந்த நிறுவனங்களின் அத்தாட்சிபடுத்தல் உத்தியோகத்தர்களுக்கு அறிவிக்கப்பட்டுள்ளதாக அந்த அறிக்கையில் குறிப்பிடப்பட்டுள்ளது.
ta_114183_6	இதனிடையே, அஞ்சல்  மூல வாக்களிப்புக்காக அங்கீகரிக்கப்பட்டுள்ள வாக்காளர்கள் மாத்திரமே வாக்களிக்க சந்தர்ப்பம் ஏற்படுத்தி கொடுக்கப்பட்டுள்ளதாக அந்த அறிக்கையில் சுட்டிக்காட்டப்பட்டுள்ளது.
