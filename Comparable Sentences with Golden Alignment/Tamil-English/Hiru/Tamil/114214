ta_114214_0	ஊழல் தவிர்ப்பு ஆணைக்குழுவின் காவல்துறை பரிசோதகர் ஒருவரின் மாத்தறை - வல்கம பிரதேசத்தில் உள்ள வீட்டின் மீது உந்துருளியில் வந்த இருவர் துப்பாக்கிப் பிரயோகம் மேற்கொண்டுள்ளனர்.
ta_114214_1	இது தொடர்பாக காவல்துறையினர் விரிவான விசாரணைகளை முன்னெடுத்துள்ளனர்.
ta_114214_2	நேற்றிரவு இந்த துப்பாக்கிப் பிரயோக சம்பவம் இடம்பெற்றதாக மாத்தறை காவல்துறையினர் தெரிவித்தனர்.
ta_114214_3	துப்பாக்கிப் பிரயோக சம்பவத்தில் யாருக்கும் பாதிப்பு ஏற்படாத போதும், வீட்டிற்கும் உடமைகளைக்கும் சேதம் ஏற்பட்டுள்ளன.
ta_114214_4	எவ்வாறாயினும், இடம்பெற்ற துப்பாக்கிப் பிரயோக சம்பவம் தொடர்பான காணொளி அங்கு பொருத்தப்பட்டிருந்த ஒளிப்பதிவு கருவிகளில் பதிவாகியுள்ளதாக காவல்துறையினர் தெரிவித்தனர்.
