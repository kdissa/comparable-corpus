ta_121213_0	கிழக்கு மாகாணத்தின் முன்னாள் முதலமைச்சரும் தமிழ்மக்கள் விடுதலைப்புலிகள் கட்சியின் தலைவருமான சிவநேசதுரை சந்திரகாந்தன், பிரதீப் மாஸ்ரர் எனப்படும் எட்வின் கிருஷ்ணாநந்த ராஜா, கஜன் மாமா எனப்படும் கனகநாயகம் ரங்கசாமி ஆகியோரை மட்டக்களப்பு நீதிவான் நீதிமன்றம் எதிர்வரும் 16 ஆம் திகதி வரை விளக்கமறியலில் தடுத்துவைக்க உத்தரவிட்டுள்ளது.
ta_121213_1	மட்டக்களப்பு நீதிவான் நீதிமன்ற நீதிபதி என்.எல்.எம்.அப்துல்லாவிடம் அவர்கள் முன்னிலைப்படுத்தபட்ட போதே இந்த உத்தரவு பிறப்பிக்கப்பட்டுள்ளது.
ta_121213_2	கொழும்பு குற்றத்தடுப்பு பிரிவினரால் கைது செய்யப்பட்டு கொழும்பில் தடுத்து வைக்கப்பட்டு விசாரணைக்கு உட்படுத்தப்பட்டிருந்த பிள்ளையான், பிரதீப் மாஸ்ரர், கஜன் மாமா ஆகியோர் இன்றைய தினம் மட்டக்களப்பு நீதிவான் நீதிமன்றில் முன்னிலையாகினர்.
ta_121213_3	கடந்த 2005 ஆம் ஆண்டு முன்னாள் நாடாளுமன்ற உறுப்பினர் யோசப் பரராஜசிங்கம் கொலை செய்யப்பட்டமை தொடர்பிலான சந்தேகத்திலேயே இவர்கள் விசாரணைக்கு உட்படுத்தப்பட்டுள்ளனர் என்பது குறிப்பிடத்தக்கது.
