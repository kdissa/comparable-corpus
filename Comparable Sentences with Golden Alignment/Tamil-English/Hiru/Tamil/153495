ta_153495_0	பலப்பிடிய பிரதேச செயலாளருக்கு மரண அச்சுறுத்தல் விடுத்த சந்தேக நபர் கைது  செய்யப்பட்டுள்ளார்.
ta_153495_1	கொஸ்கொட கடற்பரப்பில் சட்டவிரோதமான முறையில் வலைகளை பயன்படுத்தி மீன்பிடியில் ஈடுபடுகின்றமை தொடர்பில் வழங்கப்பட்டுள்ள முறைப்பாடு ஒன்றுக்கு அமைய, விசாரணைகளை முன்னெடுக்க சென்றுள்ள பலப்பிடிய பிரதேச செயலாளர் மீதே இவ்வாறு மரண அச்சுறுத்தல் விடுக்கப்பட்டுள்ளது நேற்றைய தினம் குறித்த பிரதேச செயலாளர் விசாரணைகளை முன்னெடுக்க கடற்பரப்பிற்கு சென்றுள்ளார்.
ta_153495_2	இதன்போது மீனவர் ஒருவர் பிரதேச செயலாளரின் கழுத்தில் கத்தியை வைத்த மரண அச்சுறுத்தல் விடுத்துள்ளார்.
ta_153495_3	இதனை தொடர்ந்த பிரதேச செயலாளர் கொஸ்கொட காவற்துறை நிலையத்தில் முறைப்பாடு செய்துள்ளார்.
ta_153495_4	இதற்கமைய சந்தேக நபர் கைது செய்யப்பட்டுள்ளதுடன், கொஸ்கொட நீதவான் நீதிமன்றில் முன்னிலைப்படுத்தப்படவுள்ளார்.
