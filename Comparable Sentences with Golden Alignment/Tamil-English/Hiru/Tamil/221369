ta_221369_0	இலங்கை முஸ்லிம் காங்கிரஸ் கட்சியின் விசேட கூட்டமொன்று தற்போது அக்கட்சியின் தலைமைக் காரியாலயத்தில் இடம்பெற்று வருவதாக தெரிவிக்கப்படுகின்றது.
ta_221369_1	எதிர்வரும் தேர்தல்களில் ஐக்கிய தேசிய கட்சிக்கு ஆதரவு வழங்குவது குறித்து விசேட கவனம் செலுத்தப்படவுள்ளதாகவும் அக்கட்சியின் செய்தி வட்டாரங்கள் தெரிவிக்கின்றன.
ta_221369_2	இந்நிலையில், அகில இலங்கை மக்கள் காங்கிரஸ் கட்சியின் நிலைப்பாடு குறித்து நாளைய தினம் தீர்மானம் எடுக்கப்படவுள்ளதாக அக்கட்சியின் தலைவரான அமைச்சர் ரிஷாட் பதியுதீன் குறிப்பிட்டுள்ளார்.
ta_221369_3	நேற்று வவுனியாவில் செய்தியாளர்களை சந்தித்த போதே அமைச்சர் மேற்படி கருத்தை வெளியிட்டார்.
ta_221369_4	இந்நிலையில், எதிர்கட்சிகளை தோற்கடிக்கும் திறன் கொண்ட ஒருவரை ஐக்கிய தேசிய கட்சி களமிறக்கவுள்ளதாக ஐக்கிய தேசிய கட்சியின் தவிசாளரும் அமைச்சருமான கபீர் ஹாஷிம் தெரிவித்துள்ளார்.
ta_221369_5	கேகாலை பிரதேசத்தில் இடம்பெற்ற நிகழ்வொன்றில் கலந்துக்கொண்டு கருத்து வெளியிடும் போதே அமைச்சர் மேற்கண்டவாறு குறிப்பிட்டார்.
