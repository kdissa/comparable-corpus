ta_231441_0	தற்போது விளக்கமறியலில் வைக்கப்பட்டுள்ள அரச மருந்தகக் கூட்டத்தாபனத்தின் தலைவர் ரூமி மொஹமட் பிணையில் செல்ல அனுமதி கோரி அவரது சட்டத்தரணியால் தாக்கல் செய்யப்பட்ட மனுவை கொழும்பு பிரதான நீதவான் லங்கா ஜயரத்ன நிராகரித்துள்ளார்.
ta_231441_1	எதிர்வரும் 6ஆம் திகதி குறித்த வழக்கு விசாரணைக்கு வரும் போது மேற்படி பிணை கோருவதற்கான விடங்கள் தொடர்பில் ஆராயப்படும் என்றும் பிரதான நீதவான் இதன்போது குறிப்பிட்டார்.
ta_231441_2	முன்னாள் அமைச்சர் ராஜித சேனாரத்னவினால் நடத்தப்பட்ட வெள்ளை வேன் ஊடக சந்திப்பில் பங்கேற்ற இருவருக்கு 20 இலட்சம் ரூபா பணத்தை வழங்கியதாக குற்றம் சுமத்தப்பட்டு சமீபத்தில் ரூமி மொஹமட் கைது செய்யப்பட்டிருந்தமை குறிப்பிடத்தக்கது.
