ta_229392_0	சட்டவிரோதமாக ஆளிலில்லா விமானத்தினை பயன்படுத்தி காணொளி பதிவு செய்த ஒருவர் நுவரெலியா - மீபிலிமான பகுதியில் வைத்து கைது செய்யப்பட்டுள்ளார்.
ta_229392_1	அவர், நுவரெலியா காவல் நிலையத்திற்கு அருகில் உள்ள சேனாநந்த வித்தியாலய வளாகத்தில் வைத்து காவற்துறை விசேட அதிரடிப்படையினரால் நேற்று கைது செய்யப்பட்டுள்ளதாக தெரிவிக்கப்படுகிறது.
ta_229392_2	அரச பாதுகாப்பு அமைச்சின் அனுமதிப்பத்திரமோ அல்லது சிவில் சேவை அதிகாரிகளின் அனுமதியின்றியோ குறித்த ஆளிலில்லா விமானத்தை வானில் செலுத்தியுள்ளதாக குறிப்பிடப்படுகிறது.
ta_229392_3	இதன்போது கைதானவரிடமிருந்த ஆளிலில்லா விமானம் மற்றும் அதற்காக பயன்படுத்தப்பட்ட உபகரணங்கள் ஆகியவற்றையும் காவற்துறையினர் கைப்பற்றியுள்ளனர்.
