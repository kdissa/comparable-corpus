ta_211529_0	மாத்தறை - வெலிகம - தெனிபிட்டியில் உள்ள கட்டிட நிர்மான பணியிடம் ஒன்றிலிருந்து இருவரின் சடலங்கள் மீட்கப்பட்டுள்ளன.
ta_211529_1	குறித்த கட்டிட நிர்மான பகுதியில் பணியாற்றிய இரண்டு தொழிலாளர்களின் சடலங்களே இவ்வாறு மீட்கப்பட்டுள்ளதாக வெலிகம காவல்துறையினர் தெரிவித்துள்ளனர்.
ta_211529_2	வெலிகம மற்றும் தெனுபிட்டிய பிரதேசங்களைச் சேர்ந்த 24 மற்றும் 32 வயதுடைய இருவரே இவ்வாறு சடலங்களாக மீட்கப்பட்டுள்ளனர்.
ta_211529_3	அவர்களில் ஒருவர், நிர்மானப் பணிகள் முன்னெடுக்கப்படும் பணியிடத்தின் உரிமையாளரின் சகோதரர் என காவல்துறையினர் தெரிவித்துள்ளனர்.
ta_211529_4	குறித்த இருவரும், மின்சார தாக்கத்திற்கு உள்ளான பின்னர் நீர் நிரம்பிய குழிக்குள் வீழ்ந்து உயிரிழந்திருக்கலாம் என காவல்துறையினர் சந்தேகம் வெளியிட்டுள்ளனர்.
ta_211529_5	இந்த நிலையில், சம்பவம் தொடர்பில் சிலரிடம் வாக்குமூலம் பதிவு, செய்துள்ளதாக காவல்துறையினர் தெரிவித்துள்ளனர்.
