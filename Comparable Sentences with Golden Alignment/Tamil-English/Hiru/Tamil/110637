ta_110637_0	நாளைய நாடாளுமன்ற நிகழ்ச்சி நிரலுக்கு அமைய, அரசியலமைப்பு சபைக்கு நியமிக்கப்படும் 3 உறுப்பினர்களின் பெயர்கள் ஏற்றுக் கொள்ளப்படுதல் மாத்திரம் இடம் பெறும் என சபை தலைவர் அமைச்சர் லக்ஷ்மண் கிரியெல்ல தெரிவித்துள்ளார்.
ta_110637_1	நாளை கூடவுள்ள நாடாளுமன்ற அமர்வின் போது, முக்கிய விடயமாக நிதியமைச்சர் ரவீ கருணாநாயக்கவிற்கு எதிரான நம்பிக்கையில்லா பிரேரணை தொடர்பில் விவாதம் நடத்தப்பட வேண்டும் என முன்னாள் அமைச்சர் பந்துல குணவர்த்தன குறிப்பிட்டிருந்தார்.
ta_110637_2	அரசாங்கத்தினால் முன்வைக்கப்படும் சகல பிரேரணைகளுக்கும் ஸ்ரீ லங்கா சுதந்திர கட்சி உள்ளிட்ட நாம் ஆதரவளிப்போம்.
ta_110637_3	எனினும், நாடாளுமன்ற நிகழ்ச்சி நிரலில் உள்ளடக்கப்படும்  நம்பிக்கையில்லா பிரேரணைகள் நீக்கப்படுகின்றன.
ta_110637_4	இந்தநிலையில், நிதியமைச்சர் ரவீ கருணாநாயக்கவிற்கு எதிரான நம்பிக்கையில்லா பிரேரணை தொடர்பில் உடனடியாக விவாதம் நடத்தப்பட வேண்டும் என நாளை கூடவுள்ள கட்சி தலைவர் சந்திப்பின் போது எதிர்கட்சி தலைவரிடம் கோரவுள்ளதாக முன்னாள் அமைச்சர் பந்துல குணவர்த்தன தெரிவித்துள்ளார்.
ta_110637_5	இது தொடர்பாக எமது செய்தி பிரிவு அமைச்சர் லக்ஷ்மண் கிரியெல்லவிடம் போதே அவர் இதனை குறிப்பிட்டுள்ளார்.
ta_110637_6	கட்;சி தலைவர் கூட்டத்தின் போது மேற்கொள்ளப்பட்ட தீர்மானங்களுக்கு அமைய நாளைய நாடாளுமன்ற நிகழ்ச்சி நிரலில் தயாரிக்கப்பட்டதாகவும் அவர் குறிப்பிட்டார்.
ta_110637_7	இந்தவிடயம் தொடர்பில் சபாநாயகருடன் கலந்துரையாட எதிர்பார்த்துள்ளதாக முன்னாள் அமைச்சர் பந்துல குணவர்த்தன தெரிவித்துள்ளார்.
