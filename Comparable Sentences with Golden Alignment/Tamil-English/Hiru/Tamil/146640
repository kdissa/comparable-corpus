ta_146640_0	அமெரிக்காவில் ஹாலோவீன் தினத்தை ஒட்டி மைக்கேல் ஜான்சனின் 'திரில்லர்' பாடலுக்கு அமெரிக்க ஜனாதிபதி பாரக் ஓபாமா தனது மனைவி மிச்செல்லுடன் வெள்ளை மாளிகையில் நடனம் ஆடினார்.
ta_146640_1	வெள்ளை மாளிகையில் ஹாலோவீன் தினத்தை முன்னிட்டு திங்கட்கிழமை இரவு டிரிக் ஆர் டிரிட்டர்ஸ் ( trick-or-treaters) என்ற நிகழ்வுக்கு ஏற்பாடு செய்யப்பட்டிருந்தது.
ta_146640_2	வெள்ளை மாளிகையில் நடைபெற்ற இந்த நிகழ்வில் ஏறக்குறைய 4,000 பேர் கலந்து கொண்டனர்.
ta_146640_3	இவர்களில் பெரும்பாலானோர் வாஷிங்டன்னை சேர்ந்த ஆரம்பப் பாடசாலை குழந்தைகள் மற்றும் ராணுவ வீரர்களின் குடும்பத்தினர்கள்.
ta_146640_4	நிகழ்வில் கலந்து கொண்ட அனைவரையும் அமெரிக்க  ஜனாதிபதி ஒபாமா வரவேற்று பேசினார்.
ta_146640_5	இந்த நிகழ்வில் கலந்து கொண்டவர்களிடம் ஒபாமா பேசும்போது, "ஹாலோவீன் தினத்தில் நீங்கள் அணிந்திருக்கும் வேடங்கள் சில பயமுறுத்த கூடியதாகவும், சில வித்தியாசமாகவும், சில ரசிக்க கூடியதாகவும் உள்ளது" என்றார்.
ta_146640_6	நிகழ்ச்சியில் ஒபாமாவும், அவரது மனைவி மிச்செல்லும் மைக்கேல் ஜாக்சனின் புகழ்பெற்ற 'திரில்லார்' பாடலுக்கு நடனமாடியது அனைவரது கவனத்தையும் ஈர்க்கும் வண்ணம் இருந்தது.
