ta_129918_0	தென்பகுதி கடற்பகுதியில் பெருமளவு ஹெரோயின் கைப்பற்றப்பட்டுள்ள நிலையில் அந்த பகுதியில் தேடுதல் தொடர்ந்தும் மேற்கொள்ளப்படுவதாக கடற்படை அறிவித்துள்ளது.
ta_129918_1	கடந்த தினம் தென்பகுதி கடற்பகுதியில் சுமார் 101 கிலோகிராம் நிறை ஹெரோயின் போதைப்பொருள் இலங்கை கடற்படையினரால் கைப்பற்றப்பட்டது.
ta_129918_2	இதன்போது அதனை கொண்டு வந்ததாக கூறப்படும் 10 ஈரானியர்களும் ஒரு பாகிஸ்தானியரும் உள்ளிட்ட 14 பேர் கைதுசெய்யப்பட்டனர்.
ta_129918_3	இந்தநிலையில் இவர்கள் ஏற்கனவே இவ்வாறான கடத்தல்களை மேற்கொண்டு வந்ததும், தெற்கு அதிவேக பாதையின் ஊடாக தமது விநியோகத்தை கொழும்புக்கு மேற்கொண்டு வந்திருக்கலாம் என்றும் சந்தேகிக்கப்படுகிறது.
ta_129918_4	கடற்றொழிலில் ஈடுபடும் தோரணையில் இந்த ஹெரோயின் கடத்தல் இடம்பெற்றுள்ளது.. இதனையடுத்து குறித்த ஹெரோயின் கடத்தலில் தொடர்புடைய இலங்கையர் குறித்து காவல்துறையினர் விசாரணைகளை நடத்திவருகின்றனர்.
