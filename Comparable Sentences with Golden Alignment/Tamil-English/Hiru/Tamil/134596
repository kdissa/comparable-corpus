ta_134596_0	ஐந்து வர்த்தக நாமங்களிலுள்ள 50 கிலோ கிராம் சீமெந்து மூடைகளின் விலையை 60 ரூபாவால் அதிகரிக்க நுகர்வோர் அதிகார சபை அனுமதி வழங்கியுள்ளது.
ta_134596_1	இந்தநிலையில், குறித்த ஐந்து வர்த்தக நாமங்களுக்குட்பட்ட சீமெந்து மூடைகளின் விலைகள் நேற்றிரவு முதல் அதிகரிக்கப்பட்டுள்ளது.
ta_134596_2	இதற்கமைய, 870 ரூபாவிற்கு விற்பனை செய்யப்பட்ட சீமெந்து மூடையின் புதிய விலை 930 ஆகும்.
ta_134596_3	வாற் வரி அதிகரிப்பு மற்றும் அமெரிக்க டொலருடன் ஒப்பிடுகையில் ரூபாயின் மதிப்பு குறைந்துள்ளதன் காரணமாக சீமெந்து மூடைகளின் விலைகளை அதிகரிக்க அனுமதியளிக்குமாறு குறித்த நிறுவனங்கள் நுகர்வோர் அதிகார சபையிடம் கோரியிருந்தமை குறிப்பிடத்தக்கது.
