ta_179936_0	கொழும்பு – மாலிகாவத்தை – அரலிய உயன பிரதேசத்தில் மர்மமான முறையில் மரணித்த பிரித்தானிய பிரஜை ஒருவரது சடலம் மீட்கப்பட்டுள்ளது.
ta_179936_1	அவரது சடலம் தற்போது கொழும்பு தேசிய வைத்தியசாலையில் வைக்கப்பட்டுள்ளது.
ta_179936_2	பிரதேசவாசிகள் வழங்கிய தகவல் அடிப்படையில் காவற்துறையினரால் இந்த சடலம் மீட்கப்பட்டுள்ளது.
ta_179936_3	சடலமாக மீட்கப்பட்டவரின் முகத்தில் வெட்டுக்காயங்கள் இருப்பதாக காவற்துறையினர் தெரிவித்துள்ளனர்.
ta_179936_4	அவரது கடவுச் சீட்டை பரிசீலித்ததில், அவர் கடந்த நவம்பர் மாதம் 25ம் திகதி இலங்கை வந்தமையும், நேற்று நாடு திரும்பவிருந்த நிலையில், அவரது வீசா அனுமதி காலத்தை ஜனவரி 25 வரையில் நீடித்திருந்தமையும் தெரியவந்துள்ளது.
