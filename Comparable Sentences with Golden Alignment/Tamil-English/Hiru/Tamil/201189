ta_201189_0	நாட்டின் பல பிரதேசங்களுக்கு இடியுடன் கூடிய மழை பொழிய கூடும் என்பதுடன் கடும் காற்றும் வீச கூடும் என வளிமண்டல திணைக்களம் எதிர்வு கூறியுள்ளது.
ta_201189_1	இதனிடையே  மாத்தறை தொடக்கம் ஹம்பாந்தொடை, பொத்துவில் வரை மற்றும் புத்தளம் தொடக்கம் நீர்கொழும்பு வரை கடற் பிரதேசங்களில் காற்றின் வேகம் மணித்தியாலத்திற்கு 70 - 80 கிலோ மீட்டர் வேகத்தில் வீச கூடும் என தெரிவிக்கப்பட்டுள்ளது.
ta_201189_2	இந்நிலையில், கடல் சற்று கொந்தளிப்பாக காணப்பட கூடும் என்பதன் காரணமாக மீனவர்கள் கடல் பயணிகள் சற்று அவதானமாக செயற்படுமாறு கோரப்பட்டுள்ளது.
ta_201189_3	இதேவேளை புத்தளம், ஆணையிரவு மற்றும் மதவக்குளம பிரதேசத்தில் நேற்று இரவு வீசிய கடும் காற்றின் காரணமாக 100 வீடுகள் வரை சேதமாகியுள்ளன.
ta_201189_4	கடும் மழையுடன் கூடிய கடும் காற்று வீசியதாக எமது செய்தியாளர் தெரிவித்தார். இந்நிலையில் இன்று மாலை பல பிரதேசங்களில் மழை பொழிய கூடும் என வளிமண்டல திணைக்களம் எதிர்வு கூறியுள்ளது.
