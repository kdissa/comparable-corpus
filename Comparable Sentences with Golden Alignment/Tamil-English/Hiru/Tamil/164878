ta_164878_0	தம்மை கைதுசெய்யுமாறு அரச சார்பற்ற நிறுவனங்கள் கோரிக்கை முன்வைத்துள்ளதாக நாடாளுமன்ற உறுப்பினர் மகிந்த ராஜபக்ஷ குற்றம் சுமத்தியுள்ளார்.
ta_164878_1	காலி - இமதுவ பிரதேசத்தில் இடம்பெற்ற நிகழ்வொன்றில் அவர் இதனை தெரிவித்துள்ளார்.
ta_164878_2	உமா ஒயா திட்டத்தினால் ஏற்பட்ட பாதிப்புக்களுக்கு மகிந்த ராஜபக்ஷ பொறுப்பு கூற வேண்டும் என அரச சார்பற்ற நிறுவனத்தினர் சிலர் கூறுகின்றனர்.
ta_164878_3	இது தொடர்பில் மகிந்த ராஜபக்ஷவை கைதுசெய்யுமாறு தெரிவிக்கின்றனர்.
ta_164878_4	இது மக்களின் கோரிக்கை அல்ல.
ta_164878_5	வேற்று உலகில் வாழும் சில அரச சார்பற்றவர்களின் நிலைப்பாடாகும் என மகிந்த ராஜபக்ஷ தெரிவித்துள்ளார்.
ta_164878_6	இதேவேளை, உமாஒய திட்டம் வெள்ளஸ்ஸ மக்களின் கோரிக்கைக்கு அமையவே முன்னெடுக்கப்பட்டதாக மொரகலையில் நேற்று இடம்பெற்ற நிகழ்வொன்றில் குறிப்பிட்டிருந்தார்.
ta_164878_7	இதற்கு பதிலளிக்கும் வகையில் கருத்து தெரிவித்த அமைச்சர் பாட்டளி சம்பிக்க ரணவக்க, மகிந்த ராஜபக்ஷவின் பிறப்பிடமான மெதமுலனைக்கு நீரை கொண்டு செல்வதற்கே உமாஒயா திட்டம் முன்னெடுக்கப்பட்டதாக குறிப்பிட்டிருந்தார்.
