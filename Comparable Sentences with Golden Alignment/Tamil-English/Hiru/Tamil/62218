ta_62218_0	இலங்கை 'ஏ' அணியின் கிரிக்கட் போட்டியாளர் ஒருவர் மதுபோதையில் உயர் வானில் பறந்து கொண்டிருந்த வானுர்தியின் கதவை திறந்ததாக வெளியான சம்பவம் தொடர்பில் விசாரணைகளை நடத்த ஸ்ரீ லங்கா கிரிக்கட் நிறுவனம் தீர்மானித்துள்ளது.
ta_62218_1	அந்த அணியின், முகாமையாளரின் அறிக்கையை அடிப்படையாக கொண்டு விசாரணைகளை முன்னெடுக்கவுள்ளதாக ஸ்ரீ லங்கா கிரிக்கட்; நிறுவனம் வெளியிட்டுள்ள அறிக்கையில் தெரிவிக்கப்பட்டுள்ளது.
ta_62218_2	இவர் தொடர்பாக மேற்கொள்ளப்படவுள்ள விசாரணைகளில் குற்றம் நிரூபிக்கப்படும் பட்சத்தில் அவருக்கு எதிராக ஒழுக்காற்று நடவடிக்கை எடுக்கப்படும் என அந்த அறிக்கையில் சுட்டிக்காட்டப்பட்டுள்ளது.
ta_62218_3	மேற்கிந்திய தீவுகளில் இடம்பெற்ற போட்டிகளில் பங்குகொண்ட நிலையில் இவர், சென் லூசியாவில் இருந்து லண்டன் கெட்வீக் வானூர்தி நிலையத்தை நோக்கி சென்ற, ஜெட் எயார் வேஸ் போயிங் 777 வானுர்தியில் பயணித்துள்ளார்.
ta_62218_4	வானூர்தி 35 ஆயிரம் அடி உயரத்தில் பறந்து கொண்டிருந்த வேளையிலேயே, குறித்த இலங்கை 'ஏ' அணி போட்டியாளர் கதவை திறக்க முயற்சித்துள்ளதாக அமெரிக்க இணையத்தளம் ஒன்று செய்தி வெளியிட்டிருந்தமை குறிப்பிடத்தக்கது.
