ta_445262_0	கிழக்கு பாதுகாப்பு படைத் தலைமையகத்தின் 15 ஆவது ஆண்டு பூர்த்தி நிறைவை முன்னிட்டு  வெலிகந்தையில் அமைந்துள்ள கிழக்கு பாதுகாப்பு படைத் தலைமையக வளாகத்தினுள்  உடற் பயிற்சி நிலையமொன்று (31) ஆம் திகதி திறந்து வைக்கப்பட்டது.
ta_445262_1	இந்த பூர்த்தி நிறைவை முன்னிட்டு கிழக்கு பாதுகாப்பு படைத் தலைமையகத்திற்கு வருகை தந்த தளபதி மேஜர் ஜெனரல் சந்துசித்த பனன்வல அவர்களை கிழக்கு பாதுகாப்பு படைத் தலைமையகத்தின் பதவி நிலை பிரதானி  பிரிகேடியர் சாந்த ஹேவாவிதாரன அவர்கள் வரவேற்று பின்னர் படைத் தளபதிக்கு இராணுவ சம்பிரதாய முறைப்படி அணிவகுப்பு மரியாதைகள் வழங்கப்பட்டன.
ta_445262_2	இந்த இராணுவ அணிவகுப்பு மரியாதைகள் 10 ஆவது கஜபா படையணியின் கட்டளை அதிகாரி லெப்டினென்ட் கேர்ணல் ருவன் எகலபொல அவர்களினால் கிழக்கு பாதுகாப்பு படைத் தளபதிக்கு வழங்கப்பட்டன.
ta_445262_3	மேலும் இந்த நிகழ்விற்கு 22 ஆவது படைப் பிரிவின் படைத் தளபதி மேஜர் ஜெனரல் அநுர ஜயசேகர, கிழக்கு முன்னரங்க பாதுகாப்பு படைத் தளபதி மேஜர் ஜெனரல் மனாஜ் முதன்னாயக, 24 ஆவது படைப் பிரிவின் படைத் தளபதி மேஜர் ஜெனரல் மஹிந்த முதலிகே, 23 ஆவது படைப் பிரிவின் படைத் தளபதி கபிர உதலுபொல மற்றும் இராணுவ சிரேஷ்ட அதிகாரிகள் இணைந்திருந்தனர்.
