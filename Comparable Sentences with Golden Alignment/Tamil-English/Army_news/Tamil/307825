ta_307825_0	இலங்கை இராணுவத்தின் 233 ஆவது படைத் தலைமையகத்தின் புதிய படைத் தளபதியா கேர்ணல் ஆர்.
ta_307825_1	எல்விடிகல அவர்கள் இம்மாதம் (06) ஆம் திகதி சமய அனுஷ்டான ஆசிர்வாத நிகழ்வுகளின் பின் உத்தியோகபூர்வமாக தனது கடமையை பதவியேற்றார்.
ta_307825_2	இவர் இந்த படைத் தலைமையகத்தில் நியமிக்கப்பட்ட 26 ஆவது படைத் தளபதியாவார்.
ta_307825_3	இதற்கு முன்பிருந்த இந்த படைத் தலைமையகத்தின் படைத் தளபதியான கேர்ணல் கே.ஏ சமரசிரி அவர்களின் இடமாற்றத்தின் பின்பு புதிய படைத் தளபதியாக இவர் நியமிக்கப்பட்டார்.
ta_307825_4	புதிய படைத் தளபதிக்கு இராணுவ சம்பிரதாய முறைப்படி கஜபா  படையணியின் இராணுவ அணிவகுப்பு மரியாதைகள் வழங்கப்பட்டன.
ta_307825_5	அதனை தொடர்ந்து தலைமையக வளாகத்தினுள் படைத் தளபதியினால் மரநடுகை நிகழ்வும் இடம்பெற்றது.
ta_307825_6	இந்த நிகழ்வின் போது 6 ஆவது கஜபா படையணி, 18 ஆவது தேசிய பாதுகாப்பு படையணியின், 5 ஆவது இராணுவ மகளீர் படையணியின் கட்டளை அதிகாரிகள்  இணைந்திருந்தனர்.
