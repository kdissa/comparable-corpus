ta_621264_0	வன்னி பாதுகாப்பு படைத் தலைமையகத்தின் புதிய படைத் தளபதி மேஜர் ஜெனரல் ஜகத் குணவர்தன அவர்கள் பாதுகாப்பு முன்னரங்க தலைமையகத்திற்கு இம் மாதம் (2) ஆம் திகதி உத்தியோகபூர்வமான விஜயத்தை மேற்கொண்டார்.
ta_621264_1	இச்சந்தர்ப்பத்தில் பாதுகாப்பு முன்னரங்க படைத் தலைமையகத்தின் கட்டளை தளபதி மேஜர் ஜெனரல் K.M.R.P கருணாதிலக அவர்கள் வன்னி படைத் தளபதியை வரவேற்று பின்னர் இராணுவ சம்பிரதாய முறைப்படி அணிவகுப்பு மரியாதைகள் வழங்கி வரவேற்கப்பட்டார்.
ta_621264_2	பாதுகாப்பு முன்னரங்க படைத் தலைமையகத்திற்கு வருகை தந்த வன்னி படைத் தளபதியவர்கள் படையினர் மத்தியில் உரை நிகழ்த்தி தலைமையக வளாகத்தினுள் மரநடுகையும் மேற்கொள்ளப்பட்டு பின்னர் தலைமையகத்தினால் ஒழுங்கு செய்யப்பட்ட தேநீர் விருந்தோம்பல் நிகழ்விலும் கலந்து கொண்டார்.
ta_621264_3	இறுதியில் அவர் வன்னி பகுதியில் இராணுவ தளவாட  தொடர்பான விடயங்களை இராணுவ சிரேஷ்ட அதிகாரிகளுடன் கலந்துரையாடினார்.
