ta_688093_0	புதிதாக மேஜர் ஜெனரல் தரத்திற்கு பதவி உயர்த்தப்பட்ட கெமுனு ஹேவா படையணியைச் சேர்ந்த சுராஜ் பஸ்நாயக அவர்களுக்கு  குருவிடையிலுள்ள  கெமுனு ஹேவா  படையணி தலைமையகத்தில்  ஜூலை  மாதம் 11 ஆம் திகதி  இராணுவ சம்பிரதாய முறைப்படி இராணுவ  அணிவகுப்பு மரியாதைகள் வழங்கப்பட்டன.
ta_688093_1	படைத் தலைமையகத்திற்கு வருகை தந்த  மேஜர் ஜெனரல் சுராஜ் பஸ்நாயக அவர்களை  கெமுனு ஹேவா படைத் தலைமையகத்தின் பிரதி கட்டளை தளபதி  பிரிகேடியர் திலக் பிரேமதிலக அவர்கள் வரவேற்றார்.இராணுவ பதவி நிலை  பிரதானி மேஜர் ஜெனரல் தம்பத் பெர்ணாண்டோ உட்பட இராணுவ  சிரேஷ்ட அதிகாரிகள்  இவரை வரவேற்றனர்.
ta_688093_2	பின்னர் இவர்  படைத் தலைமையகத்தில்  அமைந்துள்ள  இராணுவ ஞாபகார்த்த நினைவு தூபி  வளாகத்தினுள் சென்று  நாட்டிற்காக உயிர் தியாகம் செய்த படை வீரர்களை நினைவு படுத்தி தனது கௌரவ மரியாதையினை செலுத்தினார்.
ta_688093_3	பின்னர் படையினரால் ஒழுங்கு செய்யப்பட்டிருந்த தேநீர் விருந்துபசார நிகழ்வில் பங்கேற்றுக் கொண்டார்.
ta_688093_4	மேஜர்  ஜெனரல் சுராஜ் பஸ்நாயக அவர்கள் மின்னேரியவில்  உள்ள காலாட் பயிற்சி கட்டளை தளபதியாக தற்பொழுது கடமை வகிக்கின்றார்.
ta_688093_5	இதற்கு முன்பு  தூதரகத்தில் பாதுகாப்பு ஆலோசகராகவும், கலாஓயா தொழில் சார் பயிற்சி நிலையத்தின் கட்டளை அதிகாரியாகவும், மாதுறுஓயா இராணுவ பயிற்சி முகாமின் கட்டளை அதிகாரியாகவும், கொதலாவல  பாதுகாப்பு பல்கலைக்கழகத்தின் படைத் தளபதியாகவும், இராணுவ உயவியல் நடவடிக்கை பணியகத்தின் பணிப்பாளராகவும், இராணுவ ஆட்சேர்ப்பு பணியகத்தின் பணிப்பாளராகவும் கடமை வகித்துள்ளார்.
ta_688093_6	மேலும் இராணுவத்தில்  33 வருட கால சேவையை முழுமையாக்கியுள்ளார்.
