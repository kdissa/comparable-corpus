ta_252888_0	இராணுவ பொறிமுறை காலாட் படையணியின் 12 ஆவது ஆண்டு பூர்த்தி நிகழ்வை முன்னிட்டு அனைத்து சமயங்களது ஆசிர்வாத பூஜைகள் இடம்பெற்றன.
ta_252888_1	கதிர்காமம் கிரிவெஹெர தேவாலயம் மற்றும் ஶ்ரீ மஹா போதிய, ஶ்ரீ தலதா மாளிகையில்  பௌத்த மத ஆசிர்வாத பூஜைகளும், வஹாகோட்ட  றோமன் கத்தோலிக்க ஆலயத்தில் கிறிஸ்த்தவ ஆசிர்வாத வழிபாடுகளும், கலேவெல இந்து கோயிலில் ஆசிர்வாத பூஜைகளும், புவக்பிடிய பள்ளிவாசலில் சமய ஆராதனை நிகழ்வுகளும் இடம்பெற்றன.
ta_252888_2	இம்மாதம் 16 ஆம் திகதி  பொறிமுறை காலாட் படையணியின் 12 ஆவது ஆண்டு பூர்த்தி விழாவை முன்னிட்டு வருகை தந்த பொறிமுறை காலாட் படையணியின் படைத் தளபதி பிரிகேடியர் சுமித் அதபத்து அவர்களை அப்படையணியின் பிரதி கட்டளை தளபதி கேர்ணல் எஸ்.ஜே பிரியதர்ஷன அவர்கள் வரவேற்று பின்னர் படைத் தளபதிக்கு  பொறிமுறை காலாட் படையணியினரால் இராணுவ கௌரவ அணிவகுப்பு மரியாதைகள் வழங்கி வைக்கப்பட்டன.
ta_252888_3	அத்துடன் படைத் தளபதிக்கு பொறிமுறை காலாட் படையணிக்கு உரிய கவச வாகனங்களின் அணிவகுப்பு மரியாதைகளும் வழங்கி வைக்கப்பட்டன.
ta_252888_4	இந்த ஆண்டு பூர்த்தி நிகழ்வில்  பொறிமுறை காலாட் படையணியின் சேவா வனிதா பிரிவின் தலைவி திருமதி பிரேட்ரிகா அதபத்து அவர்களும் கலந்து கொண்டார்.
ta_252888_5	மேலும் ஆண்டு பூர்த்தி நிகழ்வை முன்னிட்டு படைத் தலைமையகத்தில் இன்னிசை ஒன்று கூடல் நிகழ்வுகளும் இம்மாதம் 18 ஆம் திகதி இடம்பெற்றது.
