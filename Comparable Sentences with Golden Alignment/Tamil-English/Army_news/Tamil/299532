ta_299532_0	இலங்கை இராணுவத்தில் புதிதாக பதவியேற்ற  இராணுவ தளபதியான லெப்டினன்ட் ஜெனரல் சவேந்திர சில்வா அவர்கள் கிழக்கு பாதுகாப்பு படைத் தலைமையகத்திற்கு உத்தியோக பூர்வமான விஜயத்தை இம் மாதம் (8) ஆம் திகதி மேற்கொண்டார்.
ta_299532_1	கிழக்கு பாதுகாப்பு படைத் தலைமையகத்திற்கு வருகை தந்த இராணுவ தளபதியை கிழக்கு பாதுகாப்பு படைத் தளபதியான மேஜர் ஜெனரல் அனுர ஜயசேகர அவர்கள் வரவேற்றார்.
ta_299532_2	பின்னர் இராணுவ தளபதியவர்களுக்கு  கஜபா படையணியினால் இராணுவ சம்பிரதாய முறைப்படி அணிவகுப்பு மரியாதைகள் வழங்கி வைக்கப்பட்டு  வரவேற்கப்பட்டார்.
ta_299532_3	மேலும் இராணுவ தளபதியின் வருகையை நினைவு படுத்தும் முகமாக இராணுவ தளபதி அவர்களினால் தலைமையக வளாகத்தினுள் மரநடுகை மேற்கொள்ளப்பட்டன.
ta_299532_4	பின்பு இராணுவ தளபதி அவர்களினால் படையினர் மத்தியில் உரை நிகழ்த்தப்பட்டன.
ta_299532_5	இதன் போது ஏப்ரல்  மாதம் 21 திகதி உதிர்த்த ஞாயிறு தினத்தன்று இடம்பெற்ற தாக்குதலின் பின்பு படையினர் மிகவும் அர்ப்பணிப்புடன் இந்த பிரதேசங்களில் கடமைகளை மேற்கொள்கின்றனர் என்று படையினர்களை  இராணுவ தளபதி பாராட்டினார்.
ta_299532_6	பின்னர் கிழக்கு பிரதேசங்களுக்கு பொறுப்பாயுள்ள படைத் தளபதிகள், கட்டளை தளபதிகள் மற்றும் இராணுவ சிரேஷ்ட அதிகாரிகளுடன் பாதுகாப்பு தொடர்பான விடயங்களை  இராணுவ தளபதி கலந்துரையாடினார்.
ta_299532_7	இறுதியில் இராணுவ தளபதி அவர்கள் குழுப் புகைப்படத்திலும் இணைந்து கொண்டு தலைமையகத்தினால் ஒழுங்கு செய்யப்பட்ட தேநீர் விருந்துபசாரத்திலும் இணைந்து கொண்டார் என்பது குறிப்பிடத்தக்க விடயமாகும்.
