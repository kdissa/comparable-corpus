ta_8337567_0	துபாயில் 63 மாடிகளைக்கொண்ட நட்சத்திர விடுதி கட்டடமொன்றில் பரவிய தீயினால் எந்தவொரு இலங்கையருக்கும் பாதிப்பு ஏற்படவில்லை என டுபாயிலுள்ள இலங்கை கொன்சுலர் அலுவலகம் தெரிவித்துள்ளது.
ta_8337567_1	இந்த தீ அனர்த்தத்தில் இலங்கையர்கள் எவரேனும் சிக்கியுள்ளார்களா என்பது குறித்து உடனடியாக தேடிப் பார்த்ததாக கொன்சுலர் ஜெனரல் சரித்த யத்தெனிகே குறிப்பிட்டுள்ளார்.
ta_8337567_2	குறிப்பிட்ட நட்சத்திர ஹோட்டலில் தீ பரவியமைக்கான காரணம் இதுவரை தெரியவரவில்லை என்றும், அனர்த்தம் தொடர்பில் அறியக் கிடைத்தவுடனேயே அங்குள்ள இலங்கையர்கள் குறித்து தேடிப் பார்த்ததாகவும் அவர் சுட்டிக்காட்டினார்.
ta_8337567_3	எவ்வாறாயினும், தொடர்ந்தும் இந்த சம்பவம் குறித்து கவனம் செலுத்தி வருவதாக துபாயிலுள்ள இலங்கை கொன்சுலர் நாயகம் சரித்த யத்தெனிய கூறியுள்ளார்.
