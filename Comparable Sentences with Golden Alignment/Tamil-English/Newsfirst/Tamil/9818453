ta_9818453_0	வருடத்தின் கடந்த ஏழு மாதங்களில் டெங்கு காய்ச்சலால் பீடிக்கப்பட்டு 35 பேர் உயிரிழந்துள்ளனர்.
ta_9818453_1	இந்த காலப்பகுதியில் டெங்கு காய்ச்சலாப் பீடிக்கப்பட்ட 20,954 பேர் பதிவாகியுள்ளதாக சுகாதார அமைச்சின் தொற்று நோய் ஆய்வுப் பிரிவு தெரிவித்துள்ளது.
ta_9818453_2	கொழும்பு, கம்பஹா, களுத்துறை, கண்டி, கேகாலை, மாத்தளை, புத்தளம், குருநாகல் மாவட்டங்களிலேயே கூடுதலான டெங்கு நோயாளர்கள் பதிவாகியுள்ளனர்.
ta_9818453_3	இதேவேளை, நேற்று மற்றும் நேற்று முன்தினம் இரண்டு நாட்களிலும் டெங்கு ஒழிப்பு வேலைத்திட்டத்தின் கீழ் முன்னெடுக்கப்பட்ட சோதனை நடவடிக்கைகளின் போது, நுளம்புப் பெருக்கத்திற்கு ஏதுவான சூழல் காணப்பட்ட அதிக இடங்கள் அடையாளம் காணப்பட்டுள்ளன.
