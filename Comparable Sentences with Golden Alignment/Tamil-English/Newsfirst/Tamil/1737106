ta_1737106_0	Colombo (News 1st) சீனாவில் உயர்கல்வி கற்றுவரும் 10 மாணவர்கள் இன்று (04) நாடு திரும்பவுள்ளனர்.
ta_1737106_1	சீனாவிலிருந்து 717 இலங்கையர்கள் இதுவரை நாடு திரும்பியுள்ளதாக சீனாவிற்கான இலங்கையின் பதில் தூதுவர் K.
ta_1737106_2	யோகநாதன் நியூஸ்பெஸ்ட்டுக்கு குறிப்பிட்டுள்ளார்.
ta_1737106_3	இதேவேளை, கொரோனா வைரஸால் பாதிக்கப்பட்டிருக்கலாம் என்ற சந்தேகத்தின் பேரிலுள்ள 15 நோயாளிகள், வைத்தியசாலைகளில் சிகிச்சை பெற்று வருகின்றனர்.
ta_1737106_4	குறித்த நபர்களின் இரத்த மாதிரிகள் பரிசோதிக்கப்பட்டு வருவதாக தொற்று நோயியல் விஞ்ஞானப் பிரிவின் சிரேஷ்ட வைத்திய நிபுணர் டொக்டர் சுதத் சமரவீர தெரிவித்துள்ளார்.
ta_1737106_5	அத்துடன், கொரோனா வைரஸால் பாதிக்கப்பட்ட சீனப் பிரஜை தொடர்ந்தும் தொற்று நோயியல் பிரிவில் சிகிச்சை பெற்று வருகின்றார்.
ta_1737106_6	மருத்துவ பரிசோதனைகள் நிறைவடைந்ததன் பின்னர், சீனப் பிரஜையை வைத்தியசாலையிலிருந்து வௌியேற்றுவதற்கு நடவடிக்கை எடுத்துள்ளதாக வைத்திய நிபுணர் டொக்டர் சுதத் சமரவீர குறிப்பிட்டுள்ளார்.
