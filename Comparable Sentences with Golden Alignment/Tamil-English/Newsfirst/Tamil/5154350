ta_5154350_0	பணிப்பகிஷ்கரிப்பில் ஈடுபடும் வைத்தியர்கள் மீது ஜனாதிபதி மற்றும் அரசாங்கத்தினால் கடுமையான நடவடிக்கை எடுக்கப்படவுள்ளதாக தி ஐலண்ட் பத்திரிகையில் இன்று செய்தி வெளியிடப்பட்டிருந்தது.
ta_5154350_1	அரசாங்க ஆதாரங்களை மேற்கோள் காட்டி தி ஐலண்ட் பத்திரிகை இந்த செய்தியை பிரசுரித்திருந்தது.
ta_5154350_2	சுகாதார சேவையை அத்தியவசிய சேவையாக மாற்றுதல் உள்ளிட்ட பணிப்பகிஷ்கரிப்பில் ஈடுபட்ட வைத்தியர்களின் சொத்துக்களை அரசுடைமையாக்கல் போன்ற நடவடிக்கைகள் தொடர்பில் ஐலண்ட் பத்திரிகையில் சுட்டிக்காட்டப்பட்டுள்ளது.
ta_5154350_3	தனியார் சிகிச்சை நிலையங்களில் சேவையாற்றும் அரச வைத்தியர்களுக்கான தீர்வையற்ற வாகன இறக்குமதி அனுமதிப் பத்திரங்களை நிறுத்தவும் யோசனை முன்வைக்கப்பட்டுள்ளதாகவும் அந்த செய்தியில் தெரிவிக்கப்பட்டுள்ளது.
ta_5154350_4	இதேவேளை வெளிநாட்டு பல்கலைக்கழகங்களில் மருத்துவக் கல்வி கற்பதற்காக இலங்கை மாணவர்கள் வருடமொன்றுக்கு 132 பில்லியன் ரூபாவை செலவிடுவதாக சுகாதார அரமைச்சர் ராஜித சேனாரத்ன கூறியுள்ளார்.
