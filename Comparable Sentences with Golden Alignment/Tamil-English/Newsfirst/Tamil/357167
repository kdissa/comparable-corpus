ta_357167_0	ஈரானின் சர்ச்சைக்குரிய அணுத் திட்டத்தின் எதிர்கால வடிவம் தொடர்பில் நீண்ட பேச்சுவார்த்தையின் பின்னர் கட்டமைப்பு ரீதியான இணக்கம் எட்டப்பட்டுள்ளது.
ta_357167_1	பலம்பொருந்திய 6 நாடுகளுடன் சுவிட்ஸாலாந்தில் நடைபெற்று வந்த பேச்சுவார்த்தையில் நேற்றைய தினம் (02) இணக்கம் எட்டப்பட்டுள்ளதாக சர்வதேச தகவல்கள் சுட்டிக்காட்டியுள்ளன.
ta_357167_2	இந்த ஒப்பந்தத்தின் பிரகாரம் தம்மீதான தடைகள் நீக்கப்படுவதற்கான இணக்கத்தின் அடிப்படையில் யுரேனிய செறிவாக்கலை குறைப்பதற்கும் ஈரான் முன்வந்துள்ளது.
ta_357167_3	சர்ச்சைக்குரிய ஈரான் அணுத்திட்டம் தொடர்பில் வரலாற்று ரீதியான புரிந்துணர்வு எட்டப்பட்டுள்ளதாக அமெரிக்க ஜனாதிபதி ஒபாமா இதனை வர்ணித்துள்ளார்.
ta_357167_4	உலகின் பலம்பொருந்திய நாடுகளுடன் முழுமையானதொரு அணு உடன்படிக்கையை எதிர்வரும் ஜூன் மாதம் 30ஆம் திகதிக்கு முன்னர் ஏற்படுத்திக் கொள்வதற்கும் ஈரான் எதிர்பார்க்கின்றது.
ta_357167_5	சுவிட்ஸாலாந்தில் லுசென்னில் நடைபெற்ற 8 நாள் பேச்சுவார்த்தையின் முடிவில் எட்டப்பட்ட கட்டமைப்பு ரீதியான ஒப்பந்தம் தொடர்பில் ஐரோப்பிய ஒன்றியமும் ஈரானும் உத்தியோகபூர்வமாக அறிவித்துள்ளன.
ta_357167_6	அமெரிக்கா ,பிரித்தானியா ,பிரான்ஸ் , சீனா , ரஷ்யா ஆகிய வல்லரசு நாடுகள் மற்றும் ஜேர்மனியுடன் லுசென் நகரில் சர்ச்சைக்குரிய தமது அணித்திட்டம் தொடர்பில் கடந்த 8 நாட்கள் ஈரான் பேச்சுவார்த்தைக்ள நடத்திய போதிலும் இந்த தொடர் பேச்சுவார்த்தைகளுக்கு மார்ச் 31 ஆம் திகதி காலக்கெடு விதிக்கபட்டிருந்தமை குறிப்பிடத்தக்கது
