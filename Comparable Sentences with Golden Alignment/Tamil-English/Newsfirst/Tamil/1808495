ta_1808495_0	கடந்த 48 மணித்தியாலங்களில் ஹட்டனின் சில பகுதிகளில் தீ விபத்துக்கள் ஏற்பட்டுள்ளன.
ta_1808495_1	ஹட்டன் – கொழும்பு பிரதான வீதியின் வட்டவளை – வுட்லாண்ட் பிரதேசத்திலுள்ள காடொன்றில் இன்று பகல் தீ பரவியுள்ளது.
ta_1808495_2	தீயினால் 4 ஏக்கருக்கும் அதிகமான பிரதேசம் அழிவடைந்ததாக எமது செய்தியாளர் கூறினார்.
ta_1808495_3	இதேவேளை, ஹட்டன் – மஸ்கெலியா வீதியின் வனராஜா பிரதேசத்திலும் தீ பரவியுள்ளது.
ta_1808495_4	மூங்கில்கள் அதிகளவு காணப்படும் பகுதியொன்றிலேயே இந்த தீ விபத்து ஏற்பட்டுள்ளது.
ta_1808495_5	இந்த தீ விபத்தினால் நூற்றுக்கும் அதிக மூங்கில் மரங்கள் அழிவடைந்துள்ளன.
ta_1808495_6	இதேவேளை, ஹட்டன் – டெவோன் சரணாலயத்திலும் நேற்று மாலை தீ பரவியது.
ta_1808495_7	தீயினால் 10 ஏக்கர் நிலப்பரப்பு அழிவடைந்துள்ளதுடன், மிருகங்களை வேட்டையாடுவதற்காக தீ வைக்கப்பட்டிருக்கலாம் என பிரதேச மக்கள் தெரிவித்தனர்.
ta_1808495_8	அதிக வரட்சியான காலநிலையும் இதற்கு காரணமாக அமையலாம் என எமது பிராந்திய செய்தியாளர் கூறினார்.
