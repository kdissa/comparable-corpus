ta_5798140_0	ஊவா மாகாண  முதலமைச்சர் பதவியிலிருந்து நீக்கப்பட்டமைக்கு எதிராக சஷீந்திர ராஜபக்ஸ தாக்கல் செய்திருந்த ரீட் மனுவை மேன்முறையீட்டு நீதிமன்றம் இன்று நிராகரித்துள்ளது.
ta_5798140_1	இதற்கமைய ஹரீன் பெர்னாண்டோ ஊவா மாகாண சபையின் முதலமைச்சராக தொடர்ந்தும் செயற்பட முடியும் என மேன்முறையீட்டு நீதிமன்றத்தின் தலைவர் விஜித் மலல்கொட மற்றும் எச்.சீ.ஜே.மடவல ஆகிய நீதிபதிகள் இன்று வழங்கிய தீர்ப்பில் தெரிவிக்கப்பட்டுள்ளது.
ta_5798140_2	மாகாண சபைத் தேர்தலில் வெற்றியீட்டி முதலமைச்சர் பதவிக்கு தெரிவான தம்மை ஊவா மாகாண ஆளுநர் சட்டவிரோதமாக அந்தப் பதவியில் இருந்து நீக்கியதுடன்  எதிர்க்கட்சி தலைவர் ஹரீன் பெர்னாண்டோவை முதலமைச்சர் பதவில் அமர்த்தியதாக  சஷீந்திர ராஜபக்ஸ தாக்கல் செய்த மனுவில் குறிப்பிடப்பட்டிருந்தது.
