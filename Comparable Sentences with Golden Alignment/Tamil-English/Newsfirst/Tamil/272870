ta_272870_0	பிரதான ரயில் மார்க்கத்தில் சடலம்: ரயில் போக்குவரத்தில் தாமதம் ஏற்பட்டது பிரதான ரயில் மார்க்கத்தினூடான ரயில் போக்குவரத்து வழமைக்குத் திரும்பியுள்ளது.
ta_272870_1	அம்பேபுஸ்ஸ – போத்தலே ரயில் நிலையங்களுக்கு இடையிலான ரயில் பாதையில் சடலமொன்று காணப்பட்டதால், ரம்புக்கணையிலிருந்து மொரட்டுவை வரை பயணிக்கும் ரயில் காலை 5.45 முதல் நிறுத்தி வைக்கப்பட்டிருந்தது.
ta_272870_2	இதனையடுத்து, பொலிஸாருக்கு சம்பவம் தொடர்பில் அறிவிக்கப்பட்டுள்ளது.
ta_272870_3	பொலிஸார் சம்பவ இடத்திற்கு வரும் வரை மொரட்டுவை நோக்கி பயணிக்கும் ரயில் உட்பட 6 ரயில்கள் நிறுத்தி வைக்கப்பட்டன.
ta_272870_4	இந்நிலையில், அலுவலகத்திற்கு செல்வதற்கு தாமதமடைவதாக தெரிவித்த சிலர் அமைதியின்மையை தோற்றுவித்துள்ளனர்.
ta_272870_5	பொலிஸார் சம்பவ இடத்திற்கு வருகை தந்ததன் பின்னர் சடலம் அகற்றப்பட்டுள்ளது.
ta_272870_6	இதனையடுத்து, சுமார் 2 மணித்தியாலங்களின் பின்னர் காலை 7.35 க்கு ரயில்கள் புறப்பட்டுள்ளன.
ta_272870_7	ரயில் பாதையில் மீட்கப்பட்ட சடலம் மீது இன்று பிரேதப் பரிசோதனை இடம்பெறவுள்ளது.
ta_272870_8	குருநாகலையை சேர்ந்த 34 வயதான ஒருவரே சடலமாக மீட்கப்பட்டுள்ளார்.
