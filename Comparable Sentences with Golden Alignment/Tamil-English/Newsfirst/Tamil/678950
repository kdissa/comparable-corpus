ta_678950_0	Colombo (News 1st) இலங்கை பாராளுமன்றத்தின் புதிய பிரதி சபாநாயகர் எதிர்வரும் செவ்வாய்க்கிழமை நியமிக்கப்படவுள்ளார்.
ta_678950_1	பிரதி சபாநாயகர் திலங்க சுமதிபாலவின் இராஜினாமா தொடர்பில் அன்றைய தினம் உத்தியோகப்பூர்வமாக பாராளுமன்றத்தில் அறிவிக்கப்படும் என பாராளுமன்ற பிரதி செயலாளர் நீல் இத்தவெல தெரிவித்தார். இதனையடுத்து, புதிய பிரதி சபாநாயகர் நியமிக்கப்படவுள்ளார்.
ta_678950_2	பிரதமர் ரணில் விக்கிரமசிங்கவிற்கு எதிராகக் கொண்டுவரப்பட்ட நம்பிக்கையில்லா பிரேரணைக்கு ஆதரவு தெரிவித்த திலங்க சுமதிபால உள்ளிட்ட 15 பேர் அரசாங்கத்திலிருந்து விலகினர்.
ta_678950_3	இந்நிலையில், பிரதி சபாநாயகர் பதவியிலிருந்தும் விலகுவதாக திலங்க சுமத்திபால அறிவித்துள்ளார்.
