ta_4198948_0	ரஷ்யாவின், மொஸ்கோவில் உள்ள பல்கலைக்கழகமொன்றின் விடுதியில் ஏற்பட்ட தீயினால் உயிரிழந்த இலங்கை மாணவரின் சடலம் நாளை நாட்டிற்கு கொண்டுவரப்படவுள்ளது.
ta_4198948_1	களுத்துறை பிரதேசத்தைச் சேர்ந்த 22 வயதான இளைஞரே இந்த அனர்த்தத்தில் உயிரிழந்துள்ளார்.
ta_4198948_2	கடந்த 24 ஆம் திகதி ஏற்பட்ட தீயினால் பலத்த எரிகாயங்களுக்குள்ளான இளைஞர், கடந்த 28 ஆம் திகதி உயிரிழந்துள்ளார்.
ta_4198948_3	பாணந்துறை ஸ்ரீசுமங்கல வித்தியாலயம் மற்றும் கொழும்பு ஆனந்த கல்லூரி ஆகிய பாடசாலைகளின் பழைய மாணவரான இந்த இளைஞர் உயர்தரத்தில் உயிரியல் விஞ்ஞானப் பாடத்தைக் கற்றுள்ளார்.
ta_4198948_4	புலமைப்பரிசில் பெற்று மருத்துவ விஞ்ஞானம் கற்பதற்காக மொஸ்கோவிலுள்ள தேசிய மருத்துவ ஆராய்ச்சி பல்கலைக்கழகத்தில் அனுமதிக்கப்பட்டிருந்தார்.
