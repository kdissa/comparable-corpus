ta_3149181_0	Colombo (News1st) ஜனாதிபதி மைத்திரிபால சிறிசேனவுக்கும் ஐக்கிய தேசிய முன்னணி உறுப்பினர்களுக்கும் இடையில் இன்று (02) சந்திப்பு இடம்பெறவுள்ளது.
ta_3149181_1	ஜனாதிபதி செயலகத்தில் இன்று பிற்பகல் இந்த சந்திப்பு நடைபெறவுள்ளது.
ta_3149181_2	நேற்று முன்தினம் இரவு ஜனாதிபதியுடனான கலந்துரையாடலில் பங்கேற்ற குழுவினரே, இன்றைய சந்திப்பிலும் கலந்துகொள்ளவுள்ளதாக ஐக்கிய தேசியக் கட்சியின் பாராளுமன்ற உறுப்பினர் ரவி கருணாநாயக்க தெரிவித்துள்ளார்.
ta_3149181_3	அதேநேரம், ஜனாதிபதியுடன் நேற்று முன்தினம் கலந்துரையாடப்பட்ட விடயங்கள் தொடர்பில் இன்று கலந்தாலோசிக்கவுள்ளதாக ஐக்கிய தேசிய கட்சியின் உறுப்பினர் ஒருவர் குறிப்பிட்டுள்ளார்.
ta_3149181_4	இதேவேளை, பிரதமர் மஹிந்த ராஜபக்ஸ இன்று இரவு விசேட உரை நிகழ்த்தவுள்ளதாக பிரதமர் அலுவலகம் தெரிவித்துள்ளது.
ta_3149181_5	நாட்டில் ஏற்பட்டுள்ள அரசியல் நெருக்கடி தொடர்பில் பிரதமர் விளக்கமளிக்கவுள்ளதாக பிரதமர் அலுவலகம் சுட்டிக்காட்டியுள்ளது.
