ta_1427653_0	பால்மாவின் விலை இன்று நள்ளிரவு முதல் அமுலுக்குவரும் வகையில் அதிகரிக்கப்பட்டுள்ளது.
ta_1427653_1	இதன்படி, 400 கிராம் பால்மா பக்கெட் ஒன்றின் விலை 61 ரூபாவினால் அதிகரிக்கப்பட்டுள்ளதாக கூட்டுறவு மற்றும் உள்நாட்டு வர்த்தக அமைச்சின் ஊடக செயலாளரின் கையொப்பத்துடன் வெளியிடப்பட்டுள்ள அறிக்கையில் தெரிவிக்கப்பட்டுள்ளது.
ta_1427653_2	ஒரு கிலோகிராம் பால்மா பக்கெட் ஒன்றின் விலை 152 ரூபாவால் அதிகரிக்கப்பட்டுள்ளதாக அந்த அறிக்கையில் குறிப்பிடப்பட்டுள்ளது.
ta_1427653_3	உலக சந்தையில் காணப்படும் விலை நிலைமையினை கருத்திற்கொண்டு இந்தத் தீர்மானம் எடுக்கப்பட்டுள்ளது.
ta_1427653_4	நுகர்வோர் விவகார அதிகார சபையின் விலைக் கட்டுப்பாட்டு குழு இன்று கூடிய சந்தர்ப்பத்தில் இந்தத் தீர்மானம் எடுக்கப்பட்டுள்ளது.
