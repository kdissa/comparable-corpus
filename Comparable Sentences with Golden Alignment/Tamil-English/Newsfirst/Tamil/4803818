ta_4803818_0	Colombo (News 1st) பாடசாலை மாணவர்களுக்காக அறிமுகப்படுத்தப்பட்ட சுரக்ஷா காப்புறுதி திட்டத்தை இந்த வருடம் தற்காலிகமாக இடைநிறுத்த தீர்மானிக்கப்பட்டுள்ளது.
ta_4803818_1	ஜனாதிபதியின் பணிப்புரைக்கு அமைய இந்தத் தீர்மானம் மேற்கொள்ளப்பட்டதாக கல்வி அமைச்சின் செயலாளர் பத்மசிறி ஜயமான்ய குறிப்பிட்டார்.
ta_4803818_2	சுரக்ஷா காப்புறுதி திட்டம் தொடர்பில் ஜனாதிபதிக்கு பல முறைப்பாடுகள் கிடைத்துள்ளதாகவும் அவை தொடர்பில் விசாரணைகள் ஆரம்பிக்கப்பட்டுள்ளதாகவும் அவர் கூறினார்.
ta_4803818_3	விசாரணை அறிக்கை கிடைத்ததன் பின்னர் அடுத்தகட்ட நடவடிக்கை முன்னெடுக்கப்படும் என கல்வி அமைச்சின் செயலாளர் பத்மசிறி ஜயமான்ய தெரிவித்தார்.
