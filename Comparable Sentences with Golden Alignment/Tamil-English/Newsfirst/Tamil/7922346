ta_7922346_0	நியுஸிலாந்து அணியின் கோரி அன்டர்சன் சர்வதேச ஒரு நாள் கிரிக்கெட் போட்டி ஒன்றில் அதிவேக சதத்தைப் பெற்றவர் என்ற சாதனையை படைத்துள்ளார்.
ta_7922346_1	மேற்கிந்திய தீவுகளுக்கு எதிராக குயின்ஸ்டவுனில் நடைபெற்ற மூன்றாவது ஒருநாள்  போட்டியில் என்டர்சன், 36 பந்துகளில் 100 ஓட்டங்களைப் பெற்று இச்சாதனையை படைத்துள்ளார்.
ta_7922346_2	21 ஓவர்களுக்கு மட்டுப்படுத்தப்பட்ட இந்தப் போட்டியியில், அன்டர்சன் 14 சிக்ஸர்கள், 6 பவுண்டரிகள் அடங்களாக 47 பந்துகளில் 131 ஓட்டங்களைப் பெற்றுக்கொடுத்தார்.
ta_7922346_3	இந்நிலையில் சயிட் அப்ரிடி கடந்த 17 வருடங்களாக தக்க வைத்திருந்த ”சர்வதேச ஒருநாள்  போட்டியின் அதிவேக சதம்” என்ற சாதனையை கோரி அன்டர்சன் முறியடித்தார்.
ta_7922346_4	1996 ஆம் ஆண்டு அப்ரிடி 37 பந்துகளில் 100 ஓட்டங்களைப் பெற்றமையே இதுவரை சாதனையாக இருந்தமை குறிப்பிடத்தக்கது.
