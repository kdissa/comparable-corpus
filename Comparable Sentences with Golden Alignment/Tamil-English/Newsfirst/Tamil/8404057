ta_8404057_0	கருணா அம்மான் என அழைக்கப்படும் முன்னாள் பிரதியமைச்சர் விநாயகமூர்த்தி முரளிதரனை, மாதம் தோறும் கடைசி ஞாயிற்றுக்கிழமையன்று பொலிஸ் நிதிக்குற்ற விசாரணைப் பிரிவில் ஆஜராகுமாறு நீதிமன்றம் இன்று (01) உத்தரவிட்டுள்ளது.
ta_8404057_1	அரச வாகனங்களை முறையற்ற விதத்தில் பயன்படுத்தியமை தொடர்பான வழக்கு கொழும்பு பிரதம நீதவான் லால் ரணசிங்க பண்டார முன்னிலையில் இன்று (01) விசாரணைக்கு எடுத்துக்கொள்ளப்பட்டது.
ta_8404057_2	பிரதியமைச்சராக பதவி வகித்த காலப்பகுதியில், பாதுகாப்பிற்காக வழங்கப்பட்டிருந்த சுமார் 9 கோடி ரூபா பெறுமதியான தோட்டா துளைக்காத வாகனமொன்றை முறையற்ற விதத்தில் பயன்படுத்தியதாக கருணா அம்மான் மீது குற்றம் சுமத்தப்பட்டுள்ளது.
ta_8404057_3	இந்த விவகாரம் தொடர்பான விசாரணைகள் நிறைவுசெய்யப்பட்டு, சட்ட மாஅதிபரிடம் அதுதொடர்பான அறிக்கை கையளிக்கப்பட்டுள்ளதாக நிதிக்குற்ற விசாரணைப் பிரிவினர் நீதிமன்றத்திற்கு இன்று அறிவித்துள்ளனர்.
ta_8404057_4	இதன் பிரகாரம் வழக்கு விசாரணை எதிர்வரும் மே மாதம் 24 ஆம் திகதி வரை ஒத்திவைக்கப்பட்டுள்ளது.
