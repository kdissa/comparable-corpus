ta_8502334_0	கியூபப் புரட்சியாளர் ஃபிடல் காஸ்ட்ரோவின் மூத்த மகனான ஃபிடல் ஏஞ்சல் காஸ்ட்ரோ டயஸ்-பாலார்ட் தற்கொலை செய்துகொண்டதாக தெரிவிக்கப்பட்டுள்ளது.
ta_8502334_1	கியூபாவின் தலைநகரான ஹவானாவில் அவர் தற்கொலை செய்து கொண்டதாக உள்ளூர் ஊடகங்கள் தெரிவித்துள்ளன.
ta_8502334_2	68 வயதான அவர் மன அழுத்தத்தின் காரணமாக தற்கொலை செய்து கொண்டிருக்கலாம் என கூறப்படுகிறது.
ta_8502334_3	கடந்த 2016 ஆம் ஆண்டு நவம்பர் மாதம் உயிரிழந்த ஃபிடல் காஸ்ட்ரோவின் மூத்த மகனான இவர், “ஃபிடலிட்டோ” என்று பரவலாக அறியப்பட்டார்.
ta_8502334_4	ஃபிடல் ஏஞ்சல் காஸ்ட்ரோ டயஸ்-பாலார்ட், முன்னாள் சோவியத் ஒன்றியத்தில் பயிற்றுவிக்கப்பட்ட அணுக்கரு இயற்பியலாளர் ஆவார். பல மாதங்களாக காஸ்ட்ரோ டயஸ்-பாலார்ட்கு ஆழ்ந்த மன அழுத்தத்திற்கான சிகிச்சை அளிக்கப்பட்டு வந்த நிலையில், இன்று காலை அவர் தற்கொலை செய்துகொண்டுள்ளார்.
ta_8502334_5	காஸ்ட்ரோ டயஸ்-பாலார்ட் அவரது தந்தையின் முதல் மனைவியான மிர்தா டயஸ்-பாலார்ட்டுக்குப் பிறந்தவர்.
