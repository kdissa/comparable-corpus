ta_896083_0	பாடசாலை சேவையிலீடுபடும் வேன்களில் பல்வேறு சந்தர்ப்பங்களில் சிறுவர்கள் பாலியல் துஷ்பிரயோகத்திற்கு உள்ளாகின்றமை குறித்து முறைப்பாடுகள் கிடைத்து வருவதாக தேசிய சிறுவர் பாதுகாப்பு அதிகார சபை குறிப்பிடுகின்றது.
ta_896083_1	இத்தகைய செயல்களை தடுப்பதற்கான நடவடிக்கைகளை மேற்கொள்ளுமாறு உள்நாட்டு போக்குவரத்து அமைச்சிடம் கோரிக்கை விடுக்கப்பட்டுள்ளதாக அதிகார சபையின் தலைவர் நடாஷா பாலேந்திரன் தெரிவித்தார். பொலிஸ் அறிக்கையில்லாமல் பாடசாலை சேவையிலீடுபடும் வேன்களுக்கு சாரதிகளை இணைத்துக்கொள்வதை தவிர்ப்பதற்கான நடவடிக்கைகள் எடுக்கப்பட்டுள்ளதாக சிறுவர் பாதுகாப்பு அதிகார சபை கூறியுள்ளது.
ta_896083_2	சிறுவர்களுக்கு நேருகின்ற துஷ்பிரயோகங்களை தடுப்பதற்காக, பாடசாலை ஆசிரியர்கள், பெற்றோர்கள் மற்றும் சாரதிகளை இணைத்து வேலைத்திட்டமொன்றை தயாரிப்பதற்கும் ஏற்பாடுகள் மேற்கொள்ளப்பட்டுள்ளதாக அதிகார சபையின் தலைவர் சுட்டிக்காட்டினார்.
ta_896083_3	பெண் பராமறிப்பாளர் ஒருவருடன் வேன்களில் சிறுவர்களை அழைத்துச் செல்வதற்கு நடவடிக்கை எடுக்குமாறு போக்குவரத்து அதிகார சபைக்கு அறிவித்துள்ளதாகவும்அதிகார சபையின் தலைவர் மேலும் குறிப்பிட்டுள்ளார்.
