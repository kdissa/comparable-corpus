ta_7668146_0	சிறைத்தண்டனை விதிக்கப்பட்டுள்ள மாலைத்தீவின் முன்னாள் ஜனாதிபதி மொஹமட் நஷீட் உள்ளிட்ட எதிர்க்கட்சி அரசியல் தலைவர்களை உடனடியாக விடுவிக்குமாறு அந்நாட்டு உச்சநீதிமன்றம் உத்தரவிட்டுள்ளது.
ta_7668146_1	குற்றவாளிகள் மீது முன்னெடுக்கப்பட்ட வழக்கு விசாரணைகள் அரசியலமைப்பு மற்றும் சர்வதேச சட்டங்களை மீறியுள்ளதாக நீதிமன்றம் அறிவித்துள்ளது.
ta_7668146_2	நீதிமன்ற அறிவிப்பை அடுத்து எதிர்க்கட்சி ஆதரவாளர்கள் கொண்டாட்டங்களில் ஈடுபட்டனர்.
ta_7668146_3	பயங்கரவாதக் குற்றச்சாட்டின் கீழ் கைது செய்யப்பட்ட மாலைத்தீவின் முன்னாள் ஜனாதிபதி மொஹமட் நஷீட்டுக்கு 2015 ஆம் ஆண்டு, 13 வருட சிறைத்தண்டனை விதிக்கப்பட்டமை குறிப்பிடத்தக்கது.
