ta_5625324_0	Colombo (News 1st) ஸ்மார்ட் ஆள் அடையாள அட்டை வழங்கும் நடவடிக்கை இன்று (01) முதல் ஆரம்பிக்கப்படவுள்ளதாக, ஆட்பதிவுத் திணைக்களம் தெரிவித்துள்ளது.
ta_5625324_1	மேல் மாகாணத்தினை மையப்படுத்தி ஸ்மார்ட் ஆள் அடையாள அட்டை தயாரிக்கும் நடவடிக்கை கடந்த டிசம்பர் மாதம் 17 ஆம் திகதி ஆரம்பிக்கப்பட்டதாக ஆட்பதிவுத் திணைக்களத்தின் பணிப்பாளர் நாயகம் வியானி குணதிலக தெரிவித்துள்ளார்.
ta_5625324_2	அந்த நடவடிக்கை வெற்றியளித்துள்ளதாகவும் நாடு முழுவதும் இந்த வேலைத்திட்டத்தினை முன்னெடுக்கத் தீர்மானித்துள்ளதாகவும் அவர் தெரிவித்துள்ளார்.
ta_5625324_3	அதேநேரம், ஆட்பதிவுத் திணைக்களத்தின் கீழ் பதிவுசெய்யப்பட்ட புகைப்படப் படப்பிடிப்பு நிலையங்களில் மாத்திரம் புகைப்படம் எடுக்க வேண்டும் என வியானி குணதிலக சுட்டிக்காட்டியுள்ளார்.
