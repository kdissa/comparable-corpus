ta_7341854_0	வெசாக் பண்டிகை வாரத்தையொட்டி விசேட ரயில் மற்றும் பஸ் சேவைகளை முன்னெடுப்பதற்கு போக்குவரத்துத்துறை அதிகாரிகள் திட்டமிட்டுள்ளனர்.
ta_7341854_1	நாளையும், நாளை மறுதினமும் இரண்டு நாட்களுக்கு கொழும்பு கோட்டையிலிருந்து கண்டி வரையிலும், கண்டியிலிருந்து மாத்தறை வரையிலும் விசேட ரயில் சேவைகளை முன்னெடுப்பதற்கு திட்டமிட்டுள்ளதாக ரயில்வே கட்டுப்பாட்டு நிலையம் குறிப்பிட்டது.
ta_7341854_2	இதேவேளை, வெசாக் வாரத்தை முன்னிட்டு பயணிகளின் வசதி கருதி மேலதிக பஸ்களை சேவையில் ஈடுபடுத்துவதற்கு திட்டமிட்டுள்ளதாக இலங்கை போக்குவரத்து சபை தெரிவித்துள்ளது.
