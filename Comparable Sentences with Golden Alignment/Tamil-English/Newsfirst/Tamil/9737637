ta_9737637_0	Colombo (News 1st) இலங்கைக்குத் தம்மை நாடு கடத்துமாறு பிறப்பிக்கப்பட்ட உத்தரவை ஆட்சேபித்து மாகந்துரே மதூஷ் தாக்கல் செய்த மனு மீதான தீர்ப்பு இன்று (2ஆம் திகதி) அறிவிக்கப்படவுள்ளது.
ta_9737637_1	குறித்த மனு மீதான விசாரணை கடந்த 18 ஆம் திகதி துபாய் நீதிமன்றத்தில் விசாரணைக்கு எடுத்துக்கொள்ளப்பட்டதுடன் இன்றைய தினம் தீர்ப்பு வழங்கப்படுவதாக அறிவிக்கப்பட்டிருந்தது.
ta_9737637_2	குறித்த மனுவில், இலங்கையில் தமக்கு உயிர் அச்சுறுத்தல் உள்ளதாக மாகந்துரே மதூஷ் குறிப்பிட்டுள்ளார்.
ta_9737637_3	இந்தநிலையில், மாகந்துரே மதூஷுடன் கைது செய்யப்பட்டவர்களில் 30 பேர் நாடு கடத்தப்பட்டுள்ளமை குறிப்பிடத்தக்கது.
ta_9737637_4	இதேவேளை, மாகந்துரே மதூஷின் உதவியாளரான ‘கஞ்சிப்பானை இம்ரான்’ தொடர்ந்தும் கொழும்பு குற்றத்தடுப்புப் பிரிவினரால் தடுத்துவைக்கப்பட்டு விசாரணைக்கு உட்படுத்தப்பட்டு வருகின்றார்.
ta_9737637_5	மேலும், சிலர் நீதிமன்றத்தில் ஆஜர்படுத்தப்பட்டு விளக்கமறியலில் வைக்கப்பட்டுள்ளனர்.
