ta_5209105_0	உடன் அமுலுக்கு வரும் வகையில் பொலிஸ் நிலைய பொறுப்பதிகாரிகள் அறுவர் இடமாற்றம் செய்யப்பட்டுள்ளனர்.
ta_5209105_1	இதன்பிரகாரம் நாரஹேன்பிட்டி பொலிஸ் நிலைய பொறுப்பதிகாரியாக கடமையாற்றிய பொலிஸ் தலைமை இன்ஸ்பெக்டர் எம்.பீ.யு.டி.
ta_5209105_2	குணதிலக அம்பாறை பொலிஸ் நிலையத்தின் சாதாரண கடமைகளுக்காக நியமிக்கப்பட்டுள்ளதாக பொலிஸ் ஊடகப்பேச்சாளரும் உதவி பொலிஸ் அத்தியட்சகருமான ருவன் குணசேகர தெரிவித்துள்ளார்.
ta_5209105_3	அத்திடன் பலங்கொடை பொலிஸ் நிலைய பொறுப்பதிகாரி பொலிஸ் தலைமை இன்ஸ்பெக்டர் எச்.பி.ஜி பிரசன்ன நாரஹேன்பிட்டி பொலிஸ் பொறுப்பதிகாரியாகவும், திருக்கோவில் பொலிஸ் நிலைய பொறுப்பதிகாரி டி.எம் உதய பண்டார பலங்கொடை பொலிஸ் நிலைய பொறுப்பதிகாரியாகவும் இடமாற்றம் செய்யப்பட்டுள்ளனர்.
ta_5209105_4	பொலிஸ் தலைமை இன்ஸ்பெக்டரான ஏ.எஸ்.கே பண்டார சீதாவக்கபுர பிரிவு திருக்கோவில் பொலிஸ் நிலைய பொறுப்பதிகாரியாக இடமாற்றம் செய்யப்பட்டுள்ளதுடன் , கோணகங்ஆர உதவி பொலிஸ் பொறுப்பதிகாரி பீ.எம்.என் சமன்சிறி, ஹட்டன் பிரிவிற்கும் இடமாற்றம் செய்யப்பட்டுள்ளதாக பொலிஸ் தலைமையகம் அறிவித்துள்ளது.
ta_5209105_5	எஸ்.எம் ஆனந்த பண்டார கொழும்பு தெற்கு பிரிவிலிருந்து கோணகங்ஆர பொலிஸ் நிலையத்திற்கு இடமாற்றம் செய்யப்பட்டுள்ளார்.
ta_5209105_6	கடமை நிமித்தம் இந்த இடமாற்றங்கள் வழங்கப்பட்டுள்ளதாக பொலிஸ் தலைமையகம் வௌியிட்டுள்ள அறிக்கையில் தெரிவிக்கப்பட்டுள்ளது.
