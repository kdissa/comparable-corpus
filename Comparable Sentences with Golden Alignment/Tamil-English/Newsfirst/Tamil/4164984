ta_4164984_0	நாளை ஆரம்பமாகவுள்ள க.பொ.த  உயர்தரப் பரீட்சைக்கான அனைத்து ஏற்பாடுகளும் தயார் என பரீட்சைகள் திணைக்களம் தெரிவிக்கின்றது.
ta_4164984_1	இம்முறை பரீட்சையில் 3,09,069 பரீட்சாத்திகள் தோற்றவுள்ளதாக பரீட்சைகள் ஆணையாளர் நாயகம் டபிள்யூ.எம்.என்.ஜே.
ta_4164984_2	புஷ்பகுமார கூறுகின்றார்.
ta_4164984_3	இவர்களுள் 2,36,072 பாடசாலை பரீட்சாத்திகளும், 72,997 தனிப்பட்ட பரீட்சாத்திகளும் தோற்றவுள்ளதாக அவர் குறிப்பிட்டார்.
ta_4164984_4	கல்விப் பொதுத் தராதர உயர்தரப் பரீட்சை நடவடிக்கைகளில் 22,000 பேர் பணியில் ஈடுபடுத்தப்படவுள்ளதாக பரீட்சைகள் ஆணையாளர் நாயகம் டபிள்யூ.எம்.என்.ஜே.
ta_4164984_5	புஷ்பகுமார தெரிவிக்கின்றார்.
ta_4164984_6	நாடளாவிய ரீதியில் 2,180 பரீட்சை நிலையங்களும் 303 தொடர்பாடல் நிலையங்களும் ஸ்தாபிக்கப்பட்டுள்ளதாக பரீட்சைகள் திணைக்களம் குறப்பிடுகின்றது.
