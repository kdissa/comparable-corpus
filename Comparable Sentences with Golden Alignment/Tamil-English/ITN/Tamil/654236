ta_654236_0	ஹப்புத்தளையில் விமானமொன்று விபத்துக்குள்ளானதில் நால்வர் உயிரிழந்துள்ளனர்.
ta_654236_1	தனியார் நிறுவனமொன்றுக்கு சொந்தமான லு 12 ரக விமானம் இன்று காலை விபத்துக்குள்ளானது.
ta_654236_2	வான் பரப்பு பாதுகாப்பு பணிகளுக்கென வீரவில விமானப்படை தளத்திலிருந்து பயணித்த விமானம் ஹப்புத்தளை நகருக்கருகில் உடைந்து வீழ்ந்துள்ளதாக பொலிஸ் ஊடகப்பேச்சாளர் அலுவலகம் அறிவித்துள்ளது.
ta_654236_3	இந்நிலையில் விமானம் விபத்துக்குள்ளான இடத்திற்கு அருகில் வீட்டிலிருந்த பெண்ணொருவர் சம்பவத்தில் காயமடைந்துள்ளார்.
ta_654236_4	அவர் ஹப்புத்தளை வைத்தியசாலையில் அனுமதிக்கப்பட்டுள்ளதாக பொலிஸார் தெரிவித்துள்ளனர்.
ta_654236_5	விமானம் விபத்துக்குள்ளான பிரதேசம் பாதுகாப்பு வலயமாக அறிவிக்கப்பட்டுள்ளது.
ta_654236_6	விபத்து தொடர்பில் நியமிக்கப்பட்ட விசேட குழு விசாரணைகளை ஆரம்பித்துள்ளதாக விமானப்படை ஊடகப்பேச்சாளர் கிஹான் செனவிரத்ன தெரிவித்துள்ளார்.
