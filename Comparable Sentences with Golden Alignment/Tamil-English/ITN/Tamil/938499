ta_938499_0	குவாத்தமாலா பியுகோ எரிமலை வெடிப்பு காரணமாக பலியானவர்களின் எண்ணிக்கை 75 ஆக அதிகரித்துள்ளது.
ta_938499_1	200 க்கும் மேற்பட்டோர் காணாமல்போயுள்ளதாக சர்வதேச செய்திகள் தெரிவிக்கின்றன.
ta_938499_2	தற்போது குவாத்தமாலாவின் தலைநகர் உட்பட நாட்டின் பல பகுதிகளுக்கு கரும் புகையுடன் கூடிய சாம்பல் பரவியுள்ளதாக அந்நாட்டு தகவல்கள் தெரிவிக்கின்றன.
ta_938499_3	இந்நிலையில் மீட்புப்பணிகள் இடம்பெற்றுவருகின்றன.
ta_938499_4	வீடுகள் , மரங்கள் மற்றும் வாகனங்கள் சாம்பலால் மூடப்பட்டுள்ளன.
ta_938499_5	இதனால் மீட்புபணிகளில் தாமதம் ஏற்பட்டுள்ளதாகவும் அந்நாட்டு அரசாங்கம் தெரிவித்துள்ளது.
ta_938499_6	எரிமலையிலிருந்து 10 கிலோமீற்றர் உயரத்து குறித்த சாம்பல் புகை பரவியுள்ளதாக தெரிவிக்கப்பட்டுள்ளது.
ta_938499_7	இதேவேளை ஆயிரக்கணக்கான மக்கள் தங்களது இருப்பிடங்களை விட்டு பாதுகாப்பான இடங்களுக்கு இடம்பெயர்ந்துள்ளதாக சர்வதேச செய்திகள் தெரிவிக்கின்றன.
