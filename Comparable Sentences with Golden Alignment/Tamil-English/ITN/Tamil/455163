ta_455163_0	ஜப்பானில் பாரிய நிலநடுக்கமொன்று ஏற்பட்டுள்ளது.
ta_455163_1	அது ரிக்டர் அளவில் 6.7 ஆக பதிவாகியுள்ளதாக அமெரிக்க புவியியல் ஆய்வு மையம் தெரிவித்துள்ளது.
ta_455163_2	நிலநடுக்கத்தில் 82 வயதான நபரொருவர் உயிரிழந்துள்ளதுடன், 20 பேர் காயமடைந்துள்ளனர்.
ta_455163_3	மேலும் பலர் காணாமல்போயுள்ளதாக தகவல் வெளியாகியுள்ளது.
ta_455163_4	ஹொகைடோ தீவை அண்மித்த பகுதியில் நிலநடுக்கம் உணரப்பட்டதாக ஜப்பான் செய்திகள் தெரிவிக்கின்றன.
ta_455163_5	எவ்வாறெனினும் நிலநடுக்கத்தையடுத்து சுனாமி எச்சரிக்கை எதுவும் விடுக்கப்படவில்லை.
ta_455163_6	30 இலட்சம் வீடுகளுக்கான மின்சாரம் துண்டிக்கப்பட்டுள்ளதுடன், மண்சரிவு அனர்த்த அபாயமும் காணப்படுவதாக அந்நாட்டு காலநிலை அவதான மையம் தெரிவித்துள்ளது.
