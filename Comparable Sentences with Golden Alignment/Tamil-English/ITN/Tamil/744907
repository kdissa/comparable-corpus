ta_744907_0	தேர்தல் நடைபெறும் தினத்தில் வாக்காளர்கள் எவ்வாறு செயற்படவேண்டுமென்பது குறித்து பொலிஸ் ஊடகப்பேச்சாளரும் பொலிஸ் அத்தியட்சகருமான ருவண்குணசேகர விளக்கமளித்தார்.
ta_744907_1	“ஜனாதிபதியை தேர்ந்தெடுக்கும் சட்டமூலத்தில் காணப்படுகின்ற விதிமுறைகளுக்கு அமைய வாக்களிப்பு இடம்பெறுகின்ற தினத்தில் வாக்குச் சாவடியிலிருந்து 500 மீற்றருக்கு உட்பட்ட பகுதிகளில் ஒரு சில செயற்பாடுகள் தடைசெய்யப்பட்டுள்ளன.
ta_744907_2	உதாரணமாக பிரச்சார செயற்பாடுகள் தடைசெய்யப்பட்டுள்ளன.
ta_744907_3	இருந்தபோதிலும் சட்டரீதியாக அனுமதிபெற்று 500 மீற்றருக்கு உட்பட்ட பகுதிகளில் கட்சி அலுவலகமொன்று காணப்பட்டால் சட்டவிதிமுறைகளுக்கு அமைய காட்சிப்படுத்தப்பட்டுள்ள கட்டவுட்கள் அகற்றப்படத்தேவையில்லை.
ta_744907_4	இதை தவிர 500 மீற்றருக்கு உட்பட்ட பகுதிகளில் பிரச்சார செயற்பாடுகள் , கூடியிருத்தல் என்பன முற்றாக தடைசெய்யப்பட்டுள்ளன.”
