ta_174957_0	பல உயிர்களை காவுகொண்ட மஹியங்கணை வியானா வாவியில் விழுவதை தடுக்கும் வகையில் 4 ஆயிரத்து 750 மீற்றர் தூரத்திற்கு பாதுகாப்பு வேலி அமைக்கும் நடவடிக்கைகள் தற்போது பூர்த்தியடைந்துள்ளன.
ta_174957_1	கடந்த காலங்களில் வியான வாவியில் வாகனங்கள் வீழ்ந்ததால் பல உயிர்கள் பலியாகின.
ta_174957_2	அத்துடன் மேலும் பலர் காயமடைந்தனர் இதனை தடுக்கும் வகையில் உடனடியாக பாதுகாப்பு வேலியை நிர்மாணிக்குமாறு ஜனாதிபதி மைத்திரிபால சிறிசேன உத்தரவிட்டார்.
ta_174957_3	இதற்கமைய பதுளை, மஹியங்கணை பிரதான வீதியின் லொக்கல ஓயாவின் இருமருங்கிலும் வியான வாவியின் இருமருங்கிலும் 52 மில்லியன் ரூபா செலவில் இரும்பு வேலி நிர்மாணிக்கப்பட்டது.
ta_174957_4	வீதி அபிவிருத்தி அதிகாரசபை இதனை நிர்மாணித்தது.
ta_174957_5	பாதுகாப்பு வேலி நிர்மாணிக்கப்பட்டதையடுத்து இப்பகுதியின் பாதுகாப்பு தற்போது உறுதிப்படுத்தப்பட்டுள்ளது.
