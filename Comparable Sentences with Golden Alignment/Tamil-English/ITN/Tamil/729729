ta_729729_0	கட்டாய விடுமுறையிலுள்ள பொலிஸ் மா அதிபர் பூஜித் ஜயசுந்தர மற்றும் முன்னாள் பாதுகாப்பு செயலாளர் ஹேமசிறி பெர்ணான்டோ ஆகியோருக்கான விளக்கமறியல் காலம் நீடிக்கப்பட்டுள்ளது.
ta_729729_1	எதிர்வரும் 19ம் திகதி வரை அவர்களை விளக்கமறியலில் வைக்குமாறு கொழும்பு மேலதிக நீதவான் உத்தரவிட்டுள்ளார்.
ta_729729_2	குறித்த இருவரும் இன்று கொழும்பு மேலதிக நீதவான் பிரியந்த லியனகே முன்னிலையில் ஆஜர்ப்படுத்திய போதே இவ்வுத்தரவு பிறப்பிக்கப்பட்டது.
ta_729729_3	உயிர்த்த ஞாயிறு தாக்குதலை தடுக்க தவறியமை உள்ளிட்ட குற்றச்சாட்டுக்களை முன்வைத்து அவர்கள் விளக்கமறியலில் வைக்கப்பட்டுள்ளமை குறிப்பிடத்தக்கது.
