ta_826669_0	நிர்ணய விலைக்கு மேலதிகமாக கோதுமை மாவை விற்பனை செய்வேரை கண்டறிய சுற்றி வளைப்புக்களை மேற்கொள்வதாக நுகர்வோர் அதிகார சபை எச்சரித்துள்ளது.
ta_826669_1	பிரீமா நிறுவனம் கோதுமை மாவின் விலையை தமது அனுமதியின்றி அதிகரிக்க நடவடிக்கை எடுத்துள்ளமை சட்டவிரோதமானதெனவும் நுகர்வோர் அதிகார சபை தெரிவித்துள்ளது.
ta_826669_2	ஒரு கிலோ கோதுமை மாவின் விலை இன்றுமுதல் 5 ரூபா 50 சதத்தினால் உயர்த்தப்படுவதாக பிரீமா நிறுவனம் தனது விற்பனை பிரதிநிதிகளுக்கு அறிவித்துள்ளது.
ta_826669_3	இதற்கிணைவாக பான் இறத்தால் ஒன்றின் விலை 2 ரூபாவினால் அதிகரிக்கப்படுமென பேக்கரி உரிமையாளர்கள் சங்கம் தெரிவித்துள்ளது.
ta_826669_4	இதேவேளை நுகர்வோர் அதிகார சபையின் அனுமதியின்றி கோதுமை மாவின் விலையை அதிகரித்தமைக்கு எதிராக நடவடிக்கைக்கு எடுக்குமாறு நுகர்வோரை பாதுகாக்கும் அமைப்பு நுகர்வோர் அதிகார சபையை கேட்டுள்ளது.
ta_826669_5	2016 ஜூலை 14 ஆம் திகதி வெளியிடப்பட்ட அதிவிசேட வர்த்தமானிக்கு இணைவாக உயர்ந்தபட்ச விலை நிர்ணயிக்கப்பட்டுள்ள கோதுமை மாவிற்கான விலையை அதிகரிப்பதாக இருந்தால் நுகர்வோர் அதிகார சபையின் அனுமதியை பெற்றுக்கொள்ள வேண்டும்.
ta_826669_6	இவ்வாறு அனுமதியின்றி கோதுமை மாவின் விலையை அதிகரித்தமை சட்டவிரோதமானதென்பதால் குறித்த நிறுவனத்திற்கு எதிராக சட்ட நடவடிக்கை எடுக்குமாறு நுகர்வோரை பாதுகாக்கும் அமைப்பு தெரிவித்துள்ளது.
