si_987855_0	මෙක්සිකෝ ජනාධිපතිවරණයේ ජය වාමාංශික අපේක්ෂක අන්ද්‍රෙස් මැනුවල් ලෝපේස් ඔබ්රාදෝර්ට හිමිව තිබෙනවා
si_987855_1	ඊයේ දිනයේ පැවැත් වූ ඡන්ද විමසීමෙන් 53%කට වඩා වැඩි ඡන්ද ප්‍රතිශතයක් හිමිකර ගැනීමට ඔහු සමත් වුණා
si_987855_2	ඔබ්රාදෝර්ගේ ජය සමරමින් මෙක්සිකෝවේ නගර රැසක ජනතාව ප්‍රීතිඝෝෂා නගන බවයි වාර්තා වන්නේ
si_987855_3	මෙක්සිකෝවේ ජනාධිපතිවරණය , පාර්ලිමේන්තු මැතිවරණය හා පළාත් ඡන්ද ප්‍රකාශ කිරීම  ඊයේ පැවැත්වුණා
si_987855_4	දේශපාලන ප්‍රචණ්ඩක්‍රියා මධ්‍යයේ එම මැතිවරණ පැවැත් වූ  බවයි මෙක්සිකෝ වාර්තා සදහන් කරන්නේ
si_987855_5	මෙවර ඡන්ද ප්‍රකාශ කිරීම සදහා මිලියන 88ක පිරිසක් සුදුසුකම් ලබා සිටියා
si_987855_6	පසුගිය සැප්තැම්බර් මාසයේ ආරම්භ වූ මෙක්සිකෝ මැතිවරණ ප්‍රචාරණ කටයුතු වලදී ඡන්ද අපේක්ෂකයින් සහ දේශපාලන සහායකයින් 130 දෙනෙකු පමණ ඝාතනය වී තිබෙනවා
