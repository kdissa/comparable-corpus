si_731565_0	බැසිල් රාජපක්ෂ මහතාට අයත් බව කියන මල්වාන ඉඩමේ නිවස ඉදිකිරීමේ කටයුතු සදහා මුල්ගල් තැබීම සිදුකළේ ඔහුගේ බිරිදවන පුෂ්පා රාජපක්ෂ බව ගම්පහ මහාධිකරණයේ දී අද ප්‍රකාශ කෙරුණා
si_731565_1	ඒ අදාළ නඩුව අද කැදවූ අවස්ථාවේදීයි
si_731565_2	රාජ්‍ය මුදල් රුපියල් මිලියන දෙසිය හතක මුදලක් අවභාවිත කර මල්වාන ප්‍රදේශයේ ඉඩමක් මිලදීගෙන නිවසක් ඉදිකිරීමේ චෝදනාව යටතේ මූල්‍ය අපරාධ කොට්ඨාසය මගින් ‍ගොනුකර ඇති නඩුව ගම්පහ මහාධිකරණයේ දී අද විභාගයට ගැනුණා
si_731565_3	ඒ මහාධිකරණ විනිසුරු නිමල් රණවීර මහතා ඉදිරියේ යි
si_731565_4	නඩුවේ සාක්ෂිකාර වරලත් ගෘහ නිර්මාණ ශිල්පී මුදිත ජයකොඩි මහතා සාක්ෂි ලබාදෙමින් ප්‍රකාශ කළේ මල්වාන ඉඩමේ නිවාස ඉදිකිරීමේ කටයුතු සදහා මුල්ගල් තැබීම සිදුකළේ බැසිල් රාජපක්ෂ  මහතාගේ බිරිද බවයි. මේ අතර බැසිල් රාජපක්ෂ මහතාට ලබන දස වනදා සිට ඔක්තෝම්බර් මස තුන්වනදා දක්වා විදේශ ගතවීමට අධිකරණය අවසර ලබාදුන්නා
si_731565_5	ඒ වෛද්‍ය ප්‍රතිකාර සදහා විදේශ ගතවීමට කළ  ඉල්ලීමකට අනුවයි.
