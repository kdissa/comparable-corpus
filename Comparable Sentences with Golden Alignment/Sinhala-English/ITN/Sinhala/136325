si_136325_0	හිටපු එල්ටීටීඊ සාමාජිකයන් දොළොස්දහසකට අධික පිරිසක් පුනරුත්ථාපනය කර සමාජ ගතකර ඇති බව පුනරුත්ථාපන කොමසාරිස් ජනරාල්, මේජර් ජෙනරාල් ජනක රත්නායක මහතා පවසනවා
si_136325_1	ඔවුන්ගේ ජීවනෝපාය ඉහළ නැංවීමටද වැඩසටහන් රැසක් ක්‍රියාත්මක කර ඇති බවයි ඒ මහතා පවසන්නේ
si_136325_2	පුනරුත්ථාපන කොමසාරිස් ජනරාල්වරයා මෙම අදහස් පළකළේ පූන්තෝට්ටම් පුනරුත්ථාපන කදවුරේ පැවති උත්සවයකදීයි
si_136325_3	උතුරේ පුනරුත්ථාපනය ලබා සාර්ථකව සමාජ ගතවූවන්ගේ පවුල් 15 කට කිරි ගවයින් ප්‍රදානය කිරීම මෙහිදී සිදුකෙරුණා
si_136325_4	මෙවැනි පවුල් රැසකට මීට පෙරද ඔවුන්ගේ ජීවනෝපාය සදහා ගවයින්, කුකුළු පැටවුන්, එළුවන් සහ කෘෂි උපකරණ ආදිය මෙන්ම වෘත්තීය පුහුණුවද ලබාදී ඇති බව මෙහිදී හෙළිවුණා
