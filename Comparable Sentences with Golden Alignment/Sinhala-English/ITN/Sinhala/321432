si_321432_0	කොළඹ විශ්වවිද්‍යාලයේ සිංහල අධ්‍යයන අංශයේ 75 වන සංවත්සරය සහ පර්යේෂණ සැසිය එම විශ්වවිද්‍යාලයේ දී පැවැත්වුණා
si_321432_1	සිංහල අධ්‍යයන අංශයේ අංශාධිපති මහාචාර්ය සදගෝමි කෝපරහේවා මහතා ප්‍රමුඛ ආචාර්ය මණ්ඩලය එය සංවිධානකර තිබුණා
si_321432_2	විශ්වවිද්‍යාලයේ උපකුලපතිනි මහාචාර්ය චන්ද්‍රිකා විජේරත්න මහත්මියගේ ප්‍රධානත්වයෙනුයි උත්සවය පැවැත්වුණේ
si_321432_3	සිංහල අංශයේ 75 වන සංවත්සරය වෙනුවෙන් සංස්කරණය කළ සිංහල අධ්‍යයන අංශයේ වෘත්තාන්තය කෘතිය ඇතුළු කෘති තුනක් එළිදැක්වීම ද මෙහිදී සිදුකෙරුණා
si_321432_4	සිංහල අධ්‍යයනයේ අතුරු මාවත් සහ සිංහල අධ්‍යයනයේ එදා අද සහ හෙට යන කෘති මෙහිදී එළිදැක්වුණු අනෙකුත් කෘති වනවා
si_321432_5	හිටපු ආචාර්යවරුන් ඇගයීමට ලක්කරමින් විශේෂ සම්මාන ප්‍රදානය කිරීම ද මෙහිදී සිදුකෙරුණා
si_321432_6	ශාස්ත්‍ර පීඨයේ පීඨාධිපති මහාචාර්ය ප්‍රේමකුමාර ද සිල්වා, මහාචාර්ය කේ එම් ඕ ධර්මදාස යන මහත්වරුන් ඇතුළු විද්වතුන් රැසක් මෙම අවස්ථාවට එක්වුණා
