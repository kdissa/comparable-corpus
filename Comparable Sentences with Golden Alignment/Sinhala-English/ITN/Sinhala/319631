si_319631_0	හිටපු අමාත්‍ය මහින්දානන්ද අලුත්ගමගේ මහතාට එරෙහි නඩුව විශේෂ මහාධිකරණයේ විභාග කිරීම පිළිබද අගවිනිසුරුවරයාගෙන් විමසන බව නියෝජ්‍ය සොලිසිටර් ජෙනරාල් අසාද් නවාවි මහතා අධිකරණයට දැනුම් දුන්නා
si_319631_1	අදාළ නඩුව අද කැද වු අවස්ථාවේයි මේ බව ප්‍රකාශ කෙරුණේ
si_319631_2	2014 වර්ෂයේදී ක්‍රීඩා අමාත්‍යවරයා ලෙස කටයුතු කරමින් ක්‍රීඩා උපකරණ මිලදී ගැනීමේදී රුපියල් පන්කෝටි තිස් එක් ලක්ෂයක මුදලක් අවභාවිත කළ බවට හිටපු අමාත්‍ය මහින්දානන්ද අලුත්ගමගේ මහතාට චෝදනා එල්ල වි තිබෙනවා
si_319631_3	ඊට අදාළ නඩුව කොළඹ ප්‍රධාන මහේස්ත්‍රාත් රංග දිසානායක මහතා ඉදිරියේ අද විභාගයට ගැනුණා
si_319631_4	මෙම නඩුව විශේෂ මහාධිකරණයේ විභාග සදහා යොමු කරනවාද නැත්නම් මහාධිකරණයේ විභාගයට ගන්නවාද යන්න පිළිබද අගවිනිසුරුවරයාගෙන් විමසන බව නියෝජ්‍ය සාලිසිටර් ජෙනරාල් අසාද් නවාවි මහතා  දැනුම් දුන්නා
si_319631_5	නඩුව නොවැම්බර් මස 16 වනදා කැදවීමට නියමිතයි
