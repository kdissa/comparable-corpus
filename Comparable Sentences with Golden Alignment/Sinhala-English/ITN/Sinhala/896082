si_896082_0	නීති විරෝධී මත්පැන් විෂ වීමෙන් බාදුරාගොඩ,  පල්ලෙවෙල, මීරිගම ඇතුළු ප්‍රදේශ කිහිපයක පුද්ගලයන්  09 දෙනෙකු මිය ගොස් තිබෙනවා
si_896082_1	තවත් පුද්ගලයින් 14 දෙනෙකු රෝහල් ගත කර ඇති බව සඳහන්
si_896082_2	පල්ලෙවෙල පොලිස් වසමේ මිය ගිය පුද්ගලයින් දෙදෙනෙකුගේ මරණ පරීක්ෂණ වතුපිටිවල රෝහලේදී පැවැත්වුණා
si_896082_3	මිය ගිය පුද්ගලයින් හා දැනට රෝහල්වල ප්‍රතිකාර ලබන පිරිස එකම දිනකදී එකම ස්ථානයකින් මෙම නීතිවිරෝධී මත්පැන් පානය කර ඇති බවයි අප වාර්තාකරුවන් සදහන් කරන්නේ
si_896082_4	වමනය, හුස්ම ගැනීමේ අපහසුව ආදී රෝග ලක්ෂණ නිසා ඔවුන් රෝහල් ගත කර තිබෙනවා
si_896082_5	දිවුලපිටිය සහ වතුපිටිවල රෝහල්වල ප්‍රතිකාර ලබමින් සිටි කිහිප දෙනෙකු ගම්පහ සහ රාගම‍ රෝහල්වලට  මාරු කර යවා ඇති බවයි රෝහල් ආරංචි මාර්ග සදහන් කරන්නේ
si_896082_6	අදාළ දිනයේ මත්පැන් පානය කරන විට යම් රසායනිකයක රසයක් තමන්ට දැනුනු බව රෝහල් ගත වී සිටින රෝගීන් අයිටීඑන් වෙත සදහන් කළා
si_896082_7	මේ අතර මෙම නීතිවිරෝධී මත්පැන් ජාවාරමට සම්බන්ධ ප්‍රධාන සැකකරු පල්ලෙවෙල පොලීසිය අත්අඩංගුවට ගෙන තිබෙනවා
si_896082_8	පානය කළ බව කියන නීති විරෝධී මත්පැන්වල සාම්පලයක් රජයේ රස පරීක්ෂක වෙත ඉදිරි පත්කර වාර්තාවක් ලබා ගැනීමටද පල්ලෙවෙල පොලිසිය  පියවර ගෙන තිබෙනවා
