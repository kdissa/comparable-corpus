si_584455_0	කෞතුක වටිනාකමින් යුත් ඇත්දළ යුගළ දෙකක් සමග සැකකරුවෙකු පිලිමතලාව ප්‍රදේශයේදී අත්අඩංගුවට ගෙන තිබෙනවා
si_584455_1	පිලිමතලාව පමුනුව ප්‍රදේශයේ නිවසක ඇත්දළ යුගළ දෙකක් අලෙවි කිරීමට සූදානම් කර ඇති බවට ලැබුණු තොරතුරකට අනුව වැටලීම සිදුකෙරුණා
si_584455_2	මහනුවර මධ්‍යම පළාත් නියෝජ්‍ය පොලිස්පති කාර්යාලයට අනුයුක්ත දිසා පුරාවස්තු ආරක්‍ෂණ විශේෂ ඒකකයේ නිලධාරීන් උපාය දූතයන් ලෙස ඇත්දළ මිලදී ගැනීමට යන මුවාවෙන් එම වැටලීම සිදුකර තිබෙනවා
si_584455_3	ඇත්දළ යුගළයක් රුපියල් ලක්‍ෂ 55 බැගින් අලෙවි කිරීමට සූදානම් කර තිබූ බවයි වාර්තා වන්නේ
si_584455_4	එක් දළ යුගළක් ඓතිහාසික පස්ගම දේවාලයෙන් සොරකම් කළ බවට පොලීසිය සැක කරනවා
si_584455_5	මෙම පෞරාණික ඇත්දළ සම්බන්ධයෙන් පුරාවිද්‍යා වාර්තාවක් කැදවීමට ද කටයුතු කර තිබෙනවා
si_584455_6	ඊට සම්බන්ධ සැකකරු ද මෙහිදී අත්අඩංගුවට ගැනුණා
si_584455_7	සැකකරු අධිකරණයට අද ඉදිරිපත් කිරීමට නියමිතයි
