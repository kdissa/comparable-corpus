si_76228_0	මාතර ප්‍රදේශයට බලපාන ගංවතුර තත්ත්වය පාලනය කිරීමේ වැඩසටහනක් වාරිමාර්ග දෙපාර්තමේන්තුව මගින් ආරම්භකර තිබෙනවා
si_76228_1	ඒ අනුව නිල්වලා ග‍ඟේ ශාඛාවක් වන කිරඹ ආර ගඟ ශුද්ධ පවිත්‍ර කෙරෙනවා
si_76228_2	පෙත්තරේ සිට පලොල්පිටිය දක්වා කිලෝමීටර් 8ක දුරක් මේ අනුව සංවර්ධනය කෙරෙනු ඇති
si_76228_3	මේ සදහා වෙන්කර ඇති මුදල රුපියල් ලක්ෂ 20 ක්
si_76228_4	පලොල්පිටිය, පොලතුගොඩ, විටියල, අකුරුගොඩ, තල්වත්ත ඇතුළු ප්‍රදේශ රැසකට බලපාන ගංවතුර තත්ත්වය මේ අනුව අවම කරගත හැකි වනවා
si_76228_5	අවසන් අදියරේ පවතින මෙම වැඩසටහන මඟින් ප්‍රදේශයේ ගොවිතැන් කටයුතුවලට මෙන්ම ජනතාවට විශාල සහනයක් සැලසෙනු ඇති බවයි වාරිමාර්ග දෙපාර්තමේන්තුව සදහන් කරන්නේ
