si_16843_0	හිටපු අමාත්‍ය ජොන්ස්ටන් ප්‍රනාන්දු මහතා යළි රක්ෂිත බන්ධනාගාර ගත කෙරුණා
si_16843_1	අදාළ නඩුව යලි හෙට දිනයේ විභාග කිරීමට කුරුනෑගල මහාධිකරණය නියෝග කළා
si_16843_2	පසුගිය වයඹ පළාත් සභා මැතිවරණයේදී සතොස මුදල් රුපියල් මිලියන 5 යි දශම 2 ක් අවභාවිත කළ බවට හිටපු අමාත්‍යවරයාට චෝදනා එල්ල වී තිබෙනවා
si_16843_3	අදාළ නඩුව කුරුනෑගල මහාධිකරණ විනිසුරු මේනකා විජේසුන්දර මහත්මිය ඉදිරියේ අද  දිනයේ විභාගයට ගැනුණා
si_16843_4	අදාළ සාක්ෂි සටහන් කර ගැනීම අද සිදු කෙරුනා
si_16843_5	ජොන්ස්ටන් ප්‍රනාන්දු මහතා සහ සිද්ධියේ සෙසු සැකකරුවන් වන ඔහුගේ පෞද්ගලික ලේකම් මොහොමඩ් ෂකීර්, සතොස හිටපු සභාපති නලීන් ප්‍රනාන්දු යන අය ද හෙට දිනය දක්වා රක්ෂිත බන්ධනාගාර ගත කෙරුණා
