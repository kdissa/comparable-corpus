si_108326_0	වාද්දුව ප්‍රදේශයේ හෝටලයක පැවති සාදයකදී රෝගාතුරවීමෙන් මිය ගිය පුද්ගලයින්ගේ මරණවලට හේතුව විෂ ශරීරගත වීමක් විය හැකි බව පානදුර රෝහලේ නියෝජ්‍ය වෛද්‍ය අධිකරිවරයා පවසනවා
si_108326_1	සිරුරේ කොටස් රජයේ රස පරික්‍ෂක වෙත යවා ඇති බව ද ඒ මහතා සඳහන් කරනවා
si_108326_2	වාද්දූව හෝටලයක සාදයක් අතරතුර පුද්ගලයන් හතරදෙනෙකු හදිසියේ රෝගාතුර වී පානදුර මූලික රෝහලට ඇතුළත් කිරීමෙන් අනතුරුව ඔවුන් මිය ගියා
si_108326_3	මෙම සාදයට පුද්ගලයන් 1500 දෙනෙකු පමණ සහභාගී වී සිටි බව සඳහන්
si_108326_4	ඔවුන් අන්තර්ජාලය ඔස්සේ හදුනාගත් පිරිසක් බවයි වාර්තා වන්නේ
si_108326_5	කඩුවෙල ප්‍රදේශයේ ආයතනයක් සාදය සංවිධාන කර තිබුනා
si_108326_6	වාද්දුව පොලීසිය සිද්ධිය පිළිබද වැඩිදුර පරීක්ෂණ පවත්වනවා
si_108326_7	මේ අතර සිද්ධියෙන් මිය ගිය මොරොන්තුඩුව ප්‍රදේශයේ පදිංචි විදුරංග දේශාන් යන අයගේ දේහය ඔහුගේ නිවසේ තැන්පත් කර තිබෙනවා
