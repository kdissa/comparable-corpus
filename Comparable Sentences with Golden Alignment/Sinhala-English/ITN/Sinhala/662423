si_662423_0	පාර්ලිමේන්තු මන්ත්‍රී පූජ්‍ය අතුරලියේ රතන ස්වාමීන්වහන්සේ ආරම්භ කළ උපවාසය 3 වන දිනටත් අද (02) පැවැත්වෙනවා
si_662423_1	අමාත්‍ය රිෂාඩ් බදියුදීන්,  ආණ්ඩුකාරවරුන් වන අසාද් සාලි හා එම් එල් ඒ එම් හිස්බුල්ලා යන මහත්වරුන් එම ධුරවලින් ඉවත් කරන ලෙස ඉල්ලමිනුයි මෙම උපවාසය ආරම්භ කර තිබෙන්නේ
si_662423_2	ඒ මහනුවර දළදාමාලිගාව අභියසයි
si_662423_3	මේ අතර පූජ්‍ය අතුරලියේ රතන ස්වාමීන්වහන්සේගේ උපවාසයට සහාය දක්වමින් පාර්ලිමේන්තු මන්ත්‍රී එස් වියාලේන්ද්‍රන් මහතා ද ආරම්භ කළ උපවාසය මේ වන විට පැවැත්වෙනවා
si_662423_4	මඩකලපුව මහත්මා ගාන්ධි විද්‍යාලය ඉදිරිපිට ආරම්භ කර ඇති මෙම උපවාසයට නැගෙනහිර පළාත් හිටපු අමාත්‍ය ආර් තුරෙයිරත්නම් මහතා ඇතුළු පිරිසක් ද එක්ව සිටිනවා
