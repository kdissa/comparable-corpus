si_802932_0	මරණ දඩුවම ක්‍රියාත්මක කිරීම වැළැක්වීමේ නියෝගයක් නිකුත් කරන ලෙස ඉල්ලා මාධ්‍යවේදී මාලින්ද සෙනෙවිරත්න මහතා ගොනු කළ පෙත්සමේ වැඩිදුර කරුණු දැක්වීම හෙටට (05) කල්තැබුණා
si_802932_1	ඒ අභියාචනාධිකරණයේදී අද (04) පෙත්සම කැදවූ අවස්ථාවේදීයී
si_802932_2	මෙම පෙත්සම ඊයේ (03)  දිනයේදී ද අභියාචනාධිකරණය හමුවේ සළකා බැලුවා
si_802932_3	එහිදී පෙත්සම්කරු වෙනුවෙන් පෙනී සිටි නීතිඥවරයා කියා සිටියේ මරණ දඩුවම ක්‍රියාත්මක කිරීම සම්බන්ධයෙන් නියෝග නිකුත් කිරීමට ජනාධිපතිවරයාට බලයක් නැති බවයි. ජනාධිපතිවරයා සිදු කරන්නේ පුද්ගලයෙකුට පනවා ඇති මරණ දඩුවම ක්‍රියාත්මක කරන දිනය වේලාව සහ ස්ථානය නියම කිරීම පමණක් බව ඔහු පෙන්වා දුන්නා
si_802932_4	මෙම පෙත්සම හරහා ජනාධිපතිවරයාගේ නිල කටයුත්තක් ප්‍රශ්න කිරීමකට බදුන් කර ඇති බව නීතිපතිවරයා වෙනුවෙන් පෙනී සිටි රජයේ නියෝජ්‍ය සොලිසිටර්ජෙනරාල්වරයා මූලික විරෝධතා ගොනු කරමින් කියා සිටියා
si_802932_5	පෙත්ම විභාග කිරීමට අභියාචනාධිකරණයට බලයක් නොමැති බවටද ඔහු පෙන්වා දුන්නා
