si_472330_0	ශ්‍රී ලන්කන් ගුවන් සමාගම සදහා පස් අවුරුදු ව්‍යාපාරික සැලැස්මක් සකස් කර තිබෙනවා
si_472330_1	2019, 2024 කාලසීමාව සදහා මෙම ව්‍යාපාරික සැලැස්ම ක්‍රියාත්මකයි
si_472330_2	ශ්‍රී ලන්කන් ගුවන් සේවය මූල්‍යමය වශයෙන් ශක්තිමත් ආයතනයක් බවට පත් කිරීම නව ව්‍යාපාරික සැලැස්මේ අරමුණ බවයි එම සමාගම නිකුත් කළ නිවේදනයක දැක්වෙන්නේ
si_472330_3	ආසියාව, අප්‍රිකාව සහ මැදපෙරදිග ගුවන් ගමන් සදහා ඇති කේන්ද්‍රස්ථානයක් බවට ශ්‍රී ලංකාව පත් කිරීමද මෙම වැඩපිළිවෙළේ ඉලක්කයක්
si_472330_4	ශ්‍රී ලන්කන් ගුවන් සමාගමේ ප්‍රධාන විධායක නිලධාරී විපුල ගුණතිලක මහතා පවසන්නේ අභියෝග මධ්‍යයේ වුවද සමාගම ව්‍යාපාරික වශයෙන් සාර්ථකත්වයක් කරා ගෙනයාම තමන්ගේ අරමුණ බවයි. අලුත් ගුවන් ගමනාන්ත රැසක් එක් කිරීමට ද නියමිතයි
si_472330_5	ඒ අනුව යුරෝපය, අප්‍රිකාව, මැද පෙරදිග, දකුණු ආසියාව මෙන්ම ඕස්ට්‍රේලියාව කරා නව ගුවන් ගමන් ආරම්භ කෙරෙනු ඇති
si_472330_6	ඩිජිටල් ව්‍යාපාරික වැඩපිළිවෙළක් හදුන්වා දෙමින් අන්තර්ජාලය මත පාදක විකුණුම් වර්ධනය කිරීමට ද ශ්‍රී ලන්කන් ගුවන් සේවය සැලසුම් කර තිබෙනවා
