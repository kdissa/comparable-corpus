si_657848_0	පාස්කු ඉරිදා ත්‍රස්ත ප්‍රහාරය වළක්වා ගැනීමට කටයුතු නොකිරීම සම්බන්ධයෙන් චෝදනා ලබා සිටින හිටපු ආරක්ෂක ලේකම් හේමසිරි ප්‍රනාන්දු සහ අනිවාර්ය නිවාඩු යවා සිටින පොලිස්පති පූජිත් ජයසුන්දර යන දෙදෙනා ලබන 17 වනදා තෙක් රක්ෂිත බන්ධනාගාර ගත කිරීමට අධිකරණය අද නියෝග කළා
si_657848_1	සැකකරුවන් දෙදෙනා කොළඹ අතිරේක මහේස්ත්‍රාත් අධිකරණයට ඉදිරිපත් කෙරුණා
si_657848_2	මෙම සිද්ධියට අදාළව පොලිස් නිලධාරින් 10 දෙනෙකුගෙන් පමණ ප්‍රකාශ ලබා ගැනීමට ඇති බවයි අපරාධ පරික්ෂණ දෙපාර්තමේන්තුව අධිකරණයට දැනුම් දුන්නේ
si_657848_3	නීතිපති ගොණුකල ප්‍රතිශෝධන පෙත්සමක් සලකා බැලූ කොළඹ මහාධිකරණය සැකකරුවන් මීට පෙර ඇප මත මුදා හැරීමට කළ නියෝගය අත්හිටුවා ඔවුන් යළි රක්ෂිත බන්ධනාගාර ගත කිරීමට නියෝග කළා
si_657848_4	දණ්ඩ නීති සංග්‍රහයේ 296 වගන්තියට අනුව වරදක් කර ඇති බවට නීතිපතිවරයා තහවුරු කර ඇති අවස්ථාවේ ඇප ලබාදීමට මහේස්ත්‍රාත්වරයෙකුට බලය නැති බවත් එම බලය ඇත්තේ මහාධිකරණයකට බවත් අවධාරණය කෙරුණා
