si_876170_0	කොළඹ නගරයේ මාර්ග කිහිපයක රථවාහන නැති ඉරිදා දිනයක් ලෙස නව වැඩසටහනක් ක්‍රියාවට නැංවීමට සැළසුම්කර තිබෙනවා
si_876170_1	කොළඹ මහ නගර සභාව හා ශ්‍රී ලංකාවේ නෙදර්ලන්ත තානාපති කාර්යාලය එක්වයි එම වැඩපිළිවෙළ ක්‍රියාවට නංවන්නේ
si_876170_2	ශ්‍රී ලංකාවේ පළමුවරට මෝටර් රථ රහිත දිනයක් පැවැත්වීම මෙහි අරමුණයි
si_876170_3	ඒ අනුව ලබන 14 වනදා පෙරවරු හයේ සිට දහවල් 12 දක්වා එය කොළඹ නිදහස් මාවතේ සිට ග්‍රීන් පාත් දක්වා පැවැත්වීමටයි කටයුතු යොදා තිබෙන්නේ
si_876170_4	පාපැදි හා ස්කේට් බෝඩ් වැනි යාන්ත්‍රික නොවන ගමනාගමන ක්‍රම මගින් මෙම වැඩසටහන සදහා එක්විය හැකියි
si_876170_5	අදාළ ප්‍රදේශයේ ඇවිදීමට,  ව්‍යායාම කිරීමට හෝ ක්‍රීඩා කිරීමට මෙමගින් බාධාවක් නොවන බව කොළඹ නගරාධිපතිනි රෝසි සේනානායක මහත්මිය පවසනවා
