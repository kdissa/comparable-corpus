si_888970_0	මෙම වසරේ අනවසර ලෙස යුරෝපයට සංක්‍රමණය වීමට උත්සාහ කළ පුද්ගලයින් දහසකට වැඩි පිරිසක් ජීවිතක්‍ෂයට පත්ව ඇති බව වාර්තා වනවා
si_888970_1	ජගත් සරණාගතයින් පිළිබඳ ඒජන්සිය ප්‍රකාශ කරන ආකාරයට පසුගිය මාසය අවසන් වන විට මෙසේ අනාරක්‍ෂිත ලෙස යුරෝපයට සංක්‍රමණයවීමට උත්සාහ දැරීමේදී ජීවිතක්‍ෂයට පත්වූ පිරිස දහස ඉක්මවනවා
si_888970_2	2014 වසරේ සිට මේ දක්වා අහිමි වූ ජීවිත ගණන දහඅට දහසකට අධිකයි
si_888970_3	අනාරක්‍ෂිත බෝට්ටු භාවිතය,අවදානම් මාර්ගවලින් සංක්‍රමණය වීමට උත්සාහ දැරීම,අයහපත් කාලගුණය ආදී හේතු නිසා සංක්‍රමණිකයින් මෙසේ ජීවිතක්‍ෂයට පත්වන බව සඳහන්
si_888970_4	දිළිඳු රටවලින් යුරෝපයට අනවසරයෙන් සංක්‍රමණය වීම ආරම්භ වී වසර 6 ක් සපිරෙනවා
si_888970_5	යේමනය,සිරියාව,ලිබියාව හා අප්‍රිකා කලාපයේ බොහෝ රටවලින් මෙසේ පුද්ගලයින් යුරෝපයට සංක්‍රමණය වනවා
