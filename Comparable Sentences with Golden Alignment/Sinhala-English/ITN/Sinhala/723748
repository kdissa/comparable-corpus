si_723748_0	එක්සත් ජාතික පක්ෂයේ හිටපු මහලේකම් තිස්ස අත්තනායක මහතාට එරෙහිව ගොනු කර ඇති නඩුව කෙටි ක්‍රමයකින් අවසන් කර ගැනීමට ජනාධිපතිවරයා හා අගමැතිවරයා කොන්දේසි සහිතව කැමැත්ත පළ කර ඇති බව කොළඹ මහාධිකරණයට අද දැනුම් දුන්නා
si_723748_1	වත්මන් ජනාධිපතිවරයාගේ හා අගමැතිවරයාගේ අත්සන් පසුගිය ජනාධිපතිවරණ සමයේ දී ව්‍යාජ ලෙස යොදා ගනිමින් කූඨ ලේඛණ සැකසූ බවටයි තිස්ස අත්තනායක මහතාට චෝදනා එල්ලවුණේ
si_723748_2	එම ලේඛණ මාධ්‍ය වෙත ඉදිරිපත් කරමින් ජාතිවාදය ඇවිස්සීමේ ක්‍රියාවක නිරතවූ බවට ද ඔහුට චෝදනා එල්ලවුණා
si_723748_3	නඩුව කෙටියෙන් අවසන් කර ගැනීම සදහා ඉදිරි දිනයක් ලබා දෙන ලෙස අදාළ පාර්ශ්ව අධිකරණයෙන් අද ඉල්ලා සිටියා
si_723748_4	තිස්ස අත්තනායක මහතා මේ පිළිබද සමාව අයැද සිටින්නේ නම් නඩුව අවසන් කර ගැනීමට ජනාධිපතිවරයා සහ අගමැතිවරයා කැමැත්ත පළකර ඇති බවයි අදාළ පාර්ශව අධිකරණයට දැනුම් දුන්නේ
si_723748_5	ලබන 24 වනදා නඩුව යළි කැදවීමට නියමිතයි
