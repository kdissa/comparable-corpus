si_395458_0	ඛනිජ තෙල් ඒකාබද්ධ වෘත්තීය සමිති එකමුතුව තම වෘත්තීය ක්‍රියාමාර්ගය ලබන සිකුරාදා මධ්‍යම රාත්‍රිය තෙක් අත්හිටුවා තිබෙනවා
si_395458_1	ඒ අමාත්‍ය කබීර් හෂීම් මහතා සමග පැවති සාකච්ඡාවකින් අනතුරුවයි. කොළඹ වරායේ සිට කොළොන්නාව ඉන්ධන පර්යන්තය දක්වා ඉන්ධන නල මාර්ගය ප්‍රතිෂ්ඨාපනය කිරීමේ ඉතිරි වැඩ කටයුතු කඩිනමින් අවසන් කරන ලෙස ඉල්ලමින් ඛණිජ තෙල් ඒකාබද්ධ වෘත්තීය සමිති එකමුතුව වෘත්තීය ක්‍රියාමාර්ගයක් ආරම්භ කළා
si_395458_2	ඒ අනුව විදුලි බල මණ්ඩලයට ඉන්ධන සැපයීම අත්හිටුවීමට එම වෘත්තීය සමිති එකමුතුව ඊයේ මධ්‍යම රාත්‍රියේ සිට කටයුතු කළා
si_395458_3	මේ සම්බන්ධයෙන් අමාත්‍ය කබීර් හෂීම් මහතාගේ ප්‍රධානත්වයෙන් අද සාකච්ඡාවක් පැවැත්වුණා
si_395458_4	ගැටලුව සම්බන්ධයෙන් හෙට රැස්වන කැබිනට් මණ්ඩලයේදී සාකච්ඡා කර විසඳුමක් ලබා දෙන බවට අමාත්‍යවරයා පොරොන්දු වීමත් සමග වෘත්තීය ක්‍රියාමාර්ගය තාවකාලිකව අත්හිටුවීමටයි ඛණිජ තෙල් ඒකාබද්ධ වෘත්තීය සමිති එකමුතුව කටයුතු කළේ
