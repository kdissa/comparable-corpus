si_436358_0	මැදපෙරදිග රටවල තානාපතිවරුන් හා අග්‍රාමාත්‍ය මහින්ද රාජපක්ෂ මහතා අතර හමුවක් අරලියගහ මන්දිරයේදී පැවැත්වුණා
si_436358_1	ශ්‍රී ලංකාවේ මැදපෙරදිග තානාපතිවරුන්ගේ සංසදය නියෝජනය කරන රටවල තානාපතිවරුන් මෙම හමුවට එක්ව සිටියා
si_436358_2	නව රජයට මැද පෙරදිග රටවල සහයෝගය සෑමවිටම ලැබෙන බවත් සංස්කෘතික කටයුතු සදහා ඉදිරියේදී තවදුරටත් ශ්‍රී ලංකාවට සහයෝගය ලබාදීමට අපේක්ෂා කරන බවත් තානාපතිවරුන් මෙහිදී ප්‍රකාශ කළා
si_436358_3	ඕමානය, පලස්තීනය, ඉරාකය, ඊජිප්තුව, කුවේට්, ලිබියාව,සවුදි අරාබිය හා එක්සත් අරාබි එමීර් රාජ්‍යය යන රටවල තානාපතිවරුන් අග්‍රාමාත්‍ය මහින්ද රාජපක්ෂ මහතා සමග මෙම සාකච්ඡාවට එක්ව සිටියා
si_436358_4	මේ අතර මාලදිවයින් විදේශ අමාත්‍ය අබ්දුල්ලා සහීඩ් මහතාද අග්‍රාමාත්‍ය මහින්ද රාජපක්ෂ මහතා හමුවුණා
si_436358_5	අරලියගහ මන්දිරයේ පැවති මෙම හමුවට ශ්‍රී ලංකාවේ මාලදිවයින් තානාපති ඔමාර්  අබ්දුල් රසාක් ඇතුළු පිරිසක් ද මෙම අවස්ථාවට එක්ව සිටියා
