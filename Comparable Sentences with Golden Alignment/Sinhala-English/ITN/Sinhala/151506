si_151506_0	නීත්‍යානුකූල නොවන ලෙස වර්ජනයේ නිරත වෙමින් සේවයට වාර්තා නොකළ දුම්රිය සේවකයින් සේවය අතහැර ගියාසේ සලකා කටයුතු කරන ලෙසට අංශ ප්‍රධානීන්ට නියෝග නිකුත් කෙරුණා
si_151506_1	දුම්රිය සාමාන්‍යාධිකාරීවරයා අභ්‍යන්තර නියෝගයක් මගින් අංශ ප්‍රධානීන්ට මේ බව දැනුම් දී තිබෙනවා
si_151506_2	අසනීප නිවාඩු නොදමා සේවයට වාර්තා නොකළ සියලුම සේවකයින් සේවය අතහැර ගියාසේ සැලකෙනු ඇති
si_151506_3	ඒ අනුව දුම්රිය එන්ජින් රියදුරු, දුම්රිය ස්ථානාධිපති, දුම්රිය නියාමක හා අධීක්‍ෂණ කළමනාකරු යන ශ්‍රේණිවලට අයත් නොදන්වා සේවයට වාර්තා නොකළ නිලධාරීනුයි සේවය අතහැර ගියා සේ සැලකෙන්නේ
si_151506_4	මේ අතර රාජ්‍ය අමාත්‍ය අශෝක් අබේසිංහ මහතා මාධ්‍ය හමුවක් කැදවමින් මේ සම්බන්ධයෙන් අදහස් පළ කර සිටියා
