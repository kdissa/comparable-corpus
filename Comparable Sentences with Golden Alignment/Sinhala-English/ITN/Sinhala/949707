si_949707_0	ඇවන්ට්ගාඩ් සමාගමේ සභාපති නිශ්ශංක සේනාධිපති ඇතුලු 8 දෙනෙකු අත්අඩංගුවට ගෙන අධිකරණයට ඉදිරිපත් කරන ලෙස නීතිපතිවරයා වැඩබලන පොලිස්පතිවරයාට උපදෙස් දී තිබෙනවා
si_949707_1	පාවෙන අවි ගබඩාවක් පවත්වාගෙන යාමෙන් රජයට රුපියල් කෝටි එක්දහස් එකසිය හතළිහක පාඩුවක් සිදු කළ බවටයි නිශ්ශංක සේනාධිපති ඇතුලු 8 දෙනාට  එරෙහි චෝදනාව වන්නේ
si_949707_2	පාලිත ප්‍රනාන්දු,  කරුණාරත්න එගොඩවෙල,  විශ්වජිත් නන්දන දියලගොඩ,  සමන් දිසානායක,  පී බී පේමචන්ද්‍ර,  දමයන්ති ජයරත්න හා මිත්‍ර සමරවීර මෙහි සෙසු සැකකරුවන් වනවා
si_949707_3	මොවුන්ට චෝදනා ගොනු කර නඩු පවරන ලෙස නීතිපතිවරයා වැඩ බලන පොලිස්පතිවරයාට උපදෙස් ලබා දුන් බව රජයේ ජ්‍යෙෂ්ඨ අධිනීතිඥ නිෂාරා ජයරත්න මෙනවිය කියාසිටියා
si_949707_4	මේ අතර පොලිස්පති පූජිත් ජයසුන්දර මහතාට රහස් පොලීසියට ප්‍රකාශයක් ලබා දෙන ලෙස කොටුව මහේස්ත්‍රාත් අධිකරණය අද (05) නියෝග කළා
si_949707_5	පාස්කු ඉරිදා ප්‍රහාරය සම්බන්ධයෙන් රක්‍ෂිත බන්ධනාගාර භාරයේ නාරාහේන්පිට පොලිස් රෝහලේ ප්‍රතිකාර ලබමින් සිටියදීම එම ප්‍රකාශය ලබා දෙන ලෙසයි නියෝග කර ඇත්තේ
si_949707_6	ඒ විදුලි සෝපානයේ රාජකාරියේ යෙදී සිටි පොලිස් නිලධාරියෙකුට පහර දුන් බවට වන සිද්ධිය සම්බන්ධයෙනුයි
