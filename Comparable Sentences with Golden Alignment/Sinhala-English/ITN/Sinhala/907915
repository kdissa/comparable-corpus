si_907915_0	එන්ටප්‍රයිස් ශ්‍රී ලංකා මීළග ප්‍රදර්ශනය යාපනය,  මුට්රවේලි හිදී හෙට (07) ආරම්භ වනවා
si_907915_1	ඒ  අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන්
si_907915_2	නව ව්‍යවසායකයින් ලක්ෂයක් බිහි කිරීමේ අරමුණෙන් ක්‍රියාත්මක එන්ටප්‍රයිස් ශ්‍රී ලංකා වැඩසටහන යටතේයි එන්ටප්‍රයිස් ශ්‍රී ලංකා ප්‍රදර්ශනය පැවැත්වෙන්නේ
si_907915_3	හෙට (07) සිට ලබන 10 වනදා දක්වා පෙරවරු නවයේ සිට රාත්‍රී 12 දක්වා එය මහජනතාවට විවෘතව පවතිනවා
si_907915_4	කාර්මික,  කෘෂිකාර්මික,  ධීවර හා සංචාරක ක්ෂේත්‍රයන්හි නව ව්‍යාපාර ඇරඹීමට අපේක්ෂා කරන පුද්ගලයින්ට මෙහිදී පොලී සහන ණය ලබාගත හැකියි
si_907915_5	යාපනය දිස්ත්‍රික්කයේ ආවේණික කර්මාන්ත නගාසිටුවීම ද මෙහි අරමුණක්
si_907915_6	ඒ වෙනුවෙන් විශේෂ ජංගම සේවාවන් ද පැවැත්වෙනවා
si_907915_7	ස්වයං රැකියාවල සිට සුලු හා මධ්‍ය පරිමාණ ව්‍යාපාර දක්වා ණය ලබාගැනීම පිළිබද උපදෙස් හා මගපෙන්වීම ද සිදුකෙරෙනවා
