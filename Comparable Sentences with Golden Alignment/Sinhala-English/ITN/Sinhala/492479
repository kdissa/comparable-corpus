si_492479_0	ඇසළ මහා පෙරහැරේ ආරක්‍ෂාව වෙනුවෙන් මේ වන විට කටයුතු යොදා ඇති බව දියවඩන නිලමේ ප්‍රදීප් නිලංගදෑල මහතා පවසනවා
si_492479_1	මහනුවරදී පැවති මාධ්‍ය හමුවකදීයි ඒ මහතා මේ බව කියා සිටියේ
si_492479_2	මේ අතර ඇතුල් පෙරහර අද නිමාවට පත්වනවා
si_492479_3	මහනුවර ඇසළ මහා පෙරහැර මංගල්‍යයේ ප්‍රථම කුඹල් පෙරහැර හෙට වීදි සංචාරය කෙරෙනවා
si_492479_4	දළදා මාලිගය අභියසින් හෙට රාත්‍රියේ දකුණු දිශාභිමුඛව පිටත්වන පෙරහැර දළදා වීදිය, ඩී එස් සේනානායක වීදිය, දේව වීදිය, කොළඹ වීදිය, යටිනුවර වීදිය හා රජ වීදිය ඔස්සේ ගමන්ගැනීමට නියමිතයි
si_492479_5	හෙටින් ආරම්භ වන කුඹල් පෙරහැර දින පහක් පුරා වීදි සංචාරය කරනවා
si_492479_6	අනතුරුව ලබන 10 වනදා ප්‍රථම රන්දෝලි පෙරහැර වීදි සංචාරය කිරීමට කටයුතු යොදා තිබෙනවා
si_492479_7	අවසන් රන්දෝලි මහා පෙරහැර වීදි සංචාරය කරන්නේ නිකිණි පුන් පොහෝ දිනයි
