si_450727_0	රට වෙනුවෙන් එකට සිටිමු ජාතික සංවර්ධන වැඩසටහනේ පස්වන දිනය අද(02)යි
si_450727_1	ගම්පහ දිස්ත්‍රික්කය කේන්ද්‍ර කරගනිමිනුයි මෙවර වැඩසටහන ක්‍රියාත්මක කෙරෙන්නේ
si_450727_2	ගම්පහ දිස්ත්‍රික්කයේ ප්‍රාදේශීය ලේකම් කොට්ඨාස 13 ක් කේන්ද්‍ර කරගනිමින් වැඩසටහන් රැසක් ක්‍රියාත්මක කෙරෙනවා
si_450727_3	ගම්පහ දිස්ත්‍රික්කයේ පසුගිය වසර තුළ ව්‍යාපෘති එකොලොස් දහස් තුන්සිය පනස් හතරක් ක්‍රියාත්මක කර තිබෙනවා
si_450727_4	එම වැඩසටහන් තවදුරටත් කාර්යක්ෂම කිරීම රට වෙනුවෙන් එකට සිටිමු වැඩසටහන යටතේ සිදු කෙරෙනවා
si_450727_5	මේ සදහා රජය රුපියල් මිලියන පහළොස් දහසකට අධික මුදලක් වැය කර ඇති බවයි ගම්පහ දිස්ත්‍රික් ලේකම් සුනිල් ජයලත් මහතා පවසන්නේ
si_450727_6	ජනාධිපති ලේකම් කාර්යාලයේ අධීක්ෂණය යටතේ ග්‍රාම ශක්ති හා සෙසු සංවර්ධන ව්‍යාපෘති තවදුරටත් පුළුල් කොට රට වෙනුවෙන් එකට සිටිමු ජාතික සංවර්ධන වැඩසටහන ක්‍රියාත්මක කෙරෙනවා
si_450727_7	ලබන පස් වනදා දක්වා රටවෙනුවෙන් එකට සිටිමු ගම්පහ දිස්ත්‍රික් වැඩසටහන ක්‍රියාත්මකයි
