si_755370_0	ඓතිහාසික මහනුවර ඇසළ මහා පෙරහැර මංගල්‍යය සදහා කප් සිටුවීමේ චාරිත්‍රය සිව්මහා දේවාලයන්හිදී සිදුකෙරුණා
si_755370_1	ඒ  අද (02) අලුයම පහ පසුවී මිනිත්තු දහයට යෙදුනු සුබ මොහොතින්
si_755370_2	නාථ,  විශ්ණු, පත්තිනි සහ කතරගම යන දේවාලයන්හි කප සිටුවීමයි මෙසේ සිදුකෙරුණේ
si_755370_3	ඇසළ මහා පෙරහැර මංගල්‍යයේ පළමු චාරිත්‍රය වන්නේද මෙයයි
si_755370_4	එය සිව්මහා දේවාලයන්හි සිදුකිරීමෙන් අපේක්ෂා කරනුයේ පෙරහැරේ නිරත වන්නන්ගේ ආරක්ෂාව හා සුබසෙත ප්‍රාර්ථනය කරමින් දේවාශිර්වාදය ලබාගැනීමයි
si_755370_5	කප් සිටුවීමෙන් නිසිකලට වර්ෂාව ලැබී සමෘද්ධිය සහ සෞභාග්‍යය ද අපේක්ෂා කරනවා
si_755370_6	සතර මහා දේවාලවල බස්නායක නිලමේවරුන් සහ ප්‍රධාන කපු මහත්වරුන් ඇතුළු පිරිසක් මෙම අවස්ථාවට එක්වුණා
