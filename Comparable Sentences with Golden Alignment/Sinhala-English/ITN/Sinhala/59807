si_59807_0	මහා පරිමාණ මූල්‍ය වංචා සහ දූෂණ නඩු විභාග කිරීමේ දෙවන ත්‍රිපුද්ගල විශේෂ මහාධිකරණය සදහා විනිසුරුවරුන් තුන්දෙනෙකු පත් කර තිබෙනවා
si_59807_1	අගවිනිසුරු ප්‍රියසාද් ඩෙෆ් මහතායි මෙම විනිසුරුවරුන් පත් කර ඇත්තේ
si_59807_2	දැනට මහාධිකරණ විනිසුරුවරුන් ලෙස සේවය කරන විනිසුරුවරුන් තුන්දෙනෙකු මේ සදහා පත් කර තිබෙනවා
si_59807_3	ආර් ගුරුසිංහ, අමල් රණරාජා සහ ශෂී මහේන්ද්‍රන් එම මහාධිකරණ විනිසුරුවරුන් වනවා
si_59807_4	මහා පරිමාණයේ මූල්‍ය වංචා හා දූෂණ නඩු කඩිනමින් විභාග කිරීමේ අරමුණින් විශේෂ මහාධිකරණ තුනක් ආරම්භ කිරීමට කැබිනට් අනුමැතිය හිමි වුණා
si_59807_5	ඒ අනුව අධිකරණ සංවිධාන පනත සංශෝධනය කර ශ්‍රේෂ්ඨාධිකරණයේ නිර්දේශ අනුව මෙම විශේෂ මහාධිකරණ පිහිටුවීමට රජය තීරණය කළා
si_59807_6	එහි පළමු අධිකරණයේ නඩු කටයුතු මේ වන විට ක්‍රියාත්මකව පවතිනවා
