si_8636_0	කොරල් පර නැවත වගා කිරීමේ ව්‍යාපෘතියක් නාවික හමුදාව මගින් ආරම්භ කර තිබෙනවා
si_8636_1	මේ යටතේ උතුරු නාවික විදානය කේන්ද්‍රකර ගනිමින් කොරල් පර නැවත වගා කිරීමේ කටයුතු කංකසන්තුරේ වෙරළ තීරයේදී ඊයේ ආරම්භ කෙරුණා
si_8636_2	වර්තමානය වනවිට විවිධ හේතූන් මත කොරල් පර විනාශ වෙමින් පවතිනවා
si_8636_3	එම කොරල් පර ආරක්ෂාකර ගන්නා අතර නාවික හමුදා දැනුම හා තාක්ෂණය උපයෝගීකර ගනිමින් කොරල් පර වගා කිරීමද සිදුකෙරෙනවා
si_8636_4	කොරල් පර ආශ්‍රිතව වැවෙන විලෝපික ශාක ඉවත් කිරීම සහ රළු මුහුදු තත්ත්වයන් යටතේ සිදුවිය හැකි හානි මැඩපැවැත්වීම ද ඊට අයත්
si_8636_5	දිවයිනේ වෙරළ ප්‍රදේශ රැසක කොරල් පර නැවත වගා කිරීම නාවික හමුදාව මගින් සිදුකෙරෙනවා
si_8636_6	ඒ නාවික හමුදාපති වයිස් අද්මිරාල් පියල් ද සිල්වා මහතාගේ උපදෙස් අනුවයි.
