si_31424_0	වී ගොවීන් සදහා කාබනික පොහොර සහනාධාරය මෙම වසරේ යල කන්නයේදීත් ලබාදීමට තීරණය කර තිබෙනවා
si_31424_1	රසායනික පොහොර භාවිතයෙන් තොරව නිෂ්පාදනය කරන සහල් සදහා වෙළෙදපොළේ ඉහළ ඉල්ලුමක් පවතින බවයි කෘෂිකර්ම අමාත්‍යාංශය පෙන්වා දෙන්නේ
si_31424_2	කෘෂිකර්ම අමාත්‍යාංශය මගින් ක්‍රියාත්මක කරන අපි වවලයි අපි කන්නේ ජාතික ක්‍රියාන්විතය පිළිබද මාතර දිස්ත්‍රික් නිලධාරීන් දැනුවත් කිරීම අමාත්‍ය මහින්ද අමරවීර මහතාගේ ප්‍රධානත්වයෙන් සිදු කෙරුණා
si_31424_3	2020 වසර වන විට රටේ සංවර්ධනය සදහා කෘෂිකර්මාන්ත ක්ෂේත්‍රය තුළින් දායකත්වය ලබාදිය හැකි අන්දම පිළිබද සකස් කර ඇති වැඩපිළිවෙළ පිළිබදව මෙහිදී සාකච්ඡා කෙරුණා
si_31424_4	හෙක්ටාර් දෙකක් හෝ ඊට අඩු කුඹුරු බිම් ප්‍රමාණයක කාබනික පොහොර භාවිතයෙන් වී වගා කරන ගොවි ජනතාවට කාබනික පොහොර සහනාධාරය හිමි වනවා
si_31424_5	ඒ සදහා ගොවි ජනතාව උපායමාර්ගික ව්‍යවසාය කළමනාකරණ ආයතනයේ ලියාපදිංචිවීම අනිවාර්ය බව අමාත්‍යවරයා මෙහිදී ප්‍රකාශ කළා
si_31424_6	අමාත්‍ය මහින්ද අමරවීර,
