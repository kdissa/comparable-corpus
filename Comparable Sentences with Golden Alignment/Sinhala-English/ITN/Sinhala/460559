si_460559_0	රටේ සියලු ජනතාවගේ ඉඩම් ගැටලු විසදීම සදහා අවශ්‍ය පියවර ගෙන ඇති බව ඉඩම් හා පාර්ලිමේන්තු ප්‍රතිසංස්කරණ අමාත්‍ය ගයන්ත කරුණාතිලක මහතා පවසනවා
si_460559_1	ඒ සදහා ඉඩම් ප්‍රතිසංස්කරණ කොමිෂන් සභාව පිහිටුවා කාර්ය මණ්ඩලය ද වැඩිකර ඇති බවයි අමාත්‍යවරයා සදහන් කරන්නේ
si_460559_2	ගාල්ල දිස්ත්‍රික්කයේ ඉඩම් ප්‍රතිසංස්කරණ කොමිෂන් සභා උප කාර්යාලය විවෘත කරමින් අමාත්‍යවරයා මේ බව සදහන් කළා
si_460559_3	ඇල්පිටිය, කරන්දෙනිය, වැලිවිටිය දිවිතුර, බෙන්තොට සහ නියාගම ප්‍රාදේශීය ලේකම් කොට්ඨාසවල ඉඩම් ගැටලු ඇති ජනතාවට මෙමගින් සහන සැලසෙනවා
si_460559_4	ඉඩම් හිමිකම් නොමැති පවුල් 50 ක් සඳහා ඔප්පු ලබාදීම ද අමාත්‍යවරයා අතින් මෙහිදී සිදුකෙරුණා
