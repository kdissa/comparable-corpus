si_986299_0	එක්සත් ජාතික පක්ෂය ජාතික ආණ්ඩුවක් පිහිටුවා අමාත්‍ය ධුර, කැබිනට් නොවන අමාත්‍ය ධූර හා නියෝජ්‍ය අමාත්‍යධූර සංඛ්‍යාව අනුමත ප්‍රමාණයට ඉහළ නැංවීමට සභානායක අමාත්‍ය ලක්ෂ්මන් කිරිඇල්ල මහතා යෝජනාවක් ඉදිරිපත් කර තිබෙනවා
si_986299_1	පාර්ලිමේන්තුවේ අනුමැතිය සදහා මෙම යෝජනාව පාර්ලිමේන්තු මහලේකම්වරයා වෙත යොමු කෙරුණා
si_986299_2	පාර්ලිමේන්තුවේ වැඩිම ආසන සංඛ්‍යාවක් දිනා ඇති පක්ෂය වශයෙන් එක්සත් ජාතික පක්ෂය ජාතික ආණ්ඩුවක් බිහිකිරීමේ යෝජනාවක් අමාත්‍ය ලක්ෂ්මන් කිරිඇල්ල මහතා කථානායකවරයා වෙත යොමුකර තිබෙනවා
si_986299_3	ශ්‍රී ලංකා ප්‍රජාතාන්ත්‍රික සමාජවාදී ජනරජයේ ආණ්ඩුක්‍රම ව්‍යවස්ථාවේ 46(4) ව්‍යවස්ථාවට අනුව කැබිනට් අමාත්‍යවරුන්ගේ සංඛ්‍යාව 48 නොඉක්මවිය යුතු අතර කැබිනට් නොවන අමාත්‍යවරුන්ගේ හා නියෝජ්‍ය අමාත්‍යවරුන්ගේ සංඛ්‍යාව 45 ක් නොඉක්ම විය යුතු බවට පාර්ලිමේන්තුව නිවේදනය කර ඇති බව අමාත්‍යවරයා යොමු කළ යෝජනාවේ සදහන්
si_986299_4	ආණ්ඩුක්‍රම ව්‍යවස්ථාවේ 46(4) ව්‍යවස්ථාවට අනුව ඉදිරිපත් කර ඇති මෙම යෝජනාව පාර්ලිමේන්තුවේ අනුමැතිය සදහා ඉදිරිපත් කිරීමට කටයුතු සලසන ලෙස අමාත්‍ය ලක්ෂමන් කිරිඇල්ල මහතා පාර්ලිමේන්තු මහ ලේකම්වරයාගෙන් ලිඛිත ඉල්ලීමක් ද කර තිබෙනවා
