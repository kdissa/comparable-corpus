si_617105_0	මෙරට ඇමෙරිකා නියෝජ්‍ය තානාපති මාර්ටින් ටී කෙලි මහතා හා ලංකා කම්කරු කොංග්‍රසයේ නායක පාර්ලිමේන්තු මන්ත්‍රී ආරුමුගම් තොන්ඩමන් මහතා අතර විශේෂ හමුවක් නුවරඑළියේදී පැවැත්වුණා
si_617105_1	රටේ පවතින වත්මන් දේශපාලන තත්ත්වය,ජනාධිපතිවරණය හා වතුකරයේ ජනතාවට බලපාන ගැටලු සම්බන්ධයෙන් මෙහිදී සාකච්ඡා කර තිබෙනවා
si_617105_2	පැයකට වැඩි කාලයක් මෙම සාකච්ඡා පැවැත්වුණා
si_617105_3	ඇමෙරිකා තානාපති කාර්යාලයේ ආරාධනයෙනුයි ආරුමුගම් තොන්ඩමන් මහතා මෙම සාකච්ඡා සඳහා සහභාගි වුණේ
si_617105_4	ඌව පළාත් සභා අමාත්‍ය සෙන්දිල් තොන්ඩමන් මහතා ඇතුලු කිහිප දෙනෙකු ද මෙම අවස්ථාවට එක්ව සිටියා
