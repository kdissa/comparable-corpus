si_518095_0	කැනඩාවේ කියුබෙක් නගරයට බලපා ඇති අධික උෂ්ණත්වය හේතුවෙන් මියගිය සංඛ්‍යාව 18 දක්වා ඉහළ ගොස් තිබෙනවා
si_518095_1	කියුබෙක් ප්‍රාන්තයේ, මොන්ට්‍රියෙල් නගරයට මෙමගින් වැඩිම බලපෑම් එල්ල වුණා
si_518095_2	මොන්ට්‍රියෙල් හි පමණක් මියගිය පුද්ගලයින්ගේ සංඛ්‍යාව දොළහක්
si_518095_3	පසුගිය සති අන්තයේ සිට මෙම අයහපත් කාලගුණික තත්ත්වය පවතිනවා
si_518095_4	දැනට පවතින දැඩි උණුසුම් සහිත දේශගුණය ඉදිරියටත් පැවතිය හැකි බව එරට කාලගුණ අංශ පවසනවා
si_518095_5	පවතින දැඩි උෂ්ණත්වයෙන් ඇතිවන බලපෑම්වලින් වැලකීම සදහා නිසි පියවර ගන්නා ලෙස සෞඛ්‍ය බලධාරීන් ජනතාවගෙන් ඉල්ලීමක් කර තිබෙනවා
si_518095_6	පසුගිය දශක කිහිපයක කාලය තුළ කැනඩාවට බලපෑ දරුණුතම උණුසුම් කාලගුණ තත්ත්වය ලෙසයි මෙය හැදින්වෙන්නේ
