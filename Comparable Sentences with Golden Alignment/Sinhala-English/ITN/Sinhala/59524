si_59524_0	අම්පාර ප්‍රදේශයේ හමාගිය සුළි කුණාටුවක් හේතුවෙන් නිවාස 217 කට පමණ අලාභ හානි සිදුවී තිබෙනවා
si_59524_1	ඒ වෙනුවෙන් වන්දි ලබාදීමට අවශ්‍ය තක්සේරු කටයුතු මේ වනවිට සිදුකෙරෙමින් පවතින බව ආපදා කළමනාකරණ මධ්‍යස්ථානය පවසනවා
si_59524_2	අම්පාර ප්‍රදේශයේ ගම්මාන කිහිපයක් හරහා ඊයේ පස්වරුවේ දැඩි සුළං තත්ත්වයක් හටගත්තා
si_59524_3	විනාඩි දහයකට ආසන්න කාලයක් පුරා සුළි කුණාටුව පැවති බව ප්‍රදේශවාසීන් පවසනවා
si_59524_4	නිවාස පනහකට අධික සංඛ්‍යාවකට පූර්ණ හානි සිදුව තිබෙනවා
si_59524_5	රජවැව , තිස්සපුර , නවගම්පුර , සමන්තුරේ , වලතාපිටිය ගම්මානවල වැසියන් මෙයින් දැඩි අපහසුතාවට පත්වුණා
si_59524_6	හානියට පත් නිවාස හිමියන් සදහා අම්පාර ප්‍රාදේශිය ලේකම් කාර්යාලය මගින් කඩිනම් සහන සැලසීමට කටයුතු කරන බව ආපදා කළමනාකරන මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා පවසනවා
si_59524_7	ප්‍රදීප් කොඩිප්පිලි – නියෝජ්‍ය අධ්‍යක්ෂ – ආපදා කළමනාකරන මධ්‍යස්ථානය,
