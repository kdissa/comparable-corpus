si_499872_0	රටේ ආර්ථික සංවර්ධනය වෙනුවෙන් වත්මන් රජය සාර්ථක පියවර රැසක් ගනිමින් සිටින බව අග්‍රාමාත්‍ය රනිල් වික්‍රමසිංහ මහතා පවසනවා
si_499872_1	විනිමය අනුපාතයන් අඩුවැඩි වීමේ ගැටලුවට මුහුණ දෙන්නේ කෙසේ ද යන්න පිළිබදවද අවධානය යොමු කර ඇති බව අග්‍රාමාත්‍යවරයා සදහන් කරනවා
si_499872_2	අග්‍රාමාත්‍ය රනිල් වික්‍රමසිංහ මහතා මෙම අදහස් පළ කළේ ප්‍රජා විශේෂඥ වෛද්‍ය සංගමය කොළඹදී පැවැත් වූ උත්සවයක් අමතමින්
si_499872_3	එම සංගමයේ නව සභාපතිනිය ලෙස වෛද්‍ය ජානකී විදානපතිරණ මහත්මිය පත්ව සිටිනවා
si_499872_4	ඇයගේ පදවිප්‍රාප්ති උත්සවය අග්‍රාමාත්‍යවරයාගේ ප්‍රධානත්වයෙන් පැවැත්වුණා
si_499872_5	නව සභාපතිනියට නිල ලාංඡනය පැළදවීම හිටපු සභාපති වෛද්‍ය හේමන්ත හේරත් මහතා අතින් සිදු කෙරුණා
si_499872_6	නියෝජ්‍ය අමාත්‍ය ආචාර්ය හර්ෂ ද සිල්වා මහතා ඇතුළු පිරිසක් මෙම අවස්ථාවට එක්ව සිටියා
si_499872_7	මෙහිදී තවදුරටත් අදහස් දැක් වූ අග්‍රාමාත්‍ය රනිල් වික්‍රමසිංහ මහතා සදහන් කළේ රටට විදේශ විනිමය වැඩිකර ගැනීමට කටයුතු කළ යුතු බවයි. අග්‍රාමාත්‍ය රනිල් වික්‍රමසිංහ මහතා,
