si_851282_0	කතරගම ඇසළ මහා මංගල්‍යය අද (03) සිට ආරම්භ වනවා
si_851282_1	රාත‍්‍රි 7.30ට යෙදෙන නැකතින් මඟුල් පෙරහැර වීදි සංචාරය කිරිමටයි කටයුතු යොදා තිබෙන්නේ
si_851282_2	මැද වීදියෙන් වල්ලි අම්මා දේවාලයට පැමිණෙන පෙරහැර එහි තේවාවෙන් අනතුරුව යළි මැද වීදිය ඔස්සේ දේවාලයට ගෙවදිමටයි නියමිතව තිබෙන්නේ
si_851282_3	රාත‍්‍රි 11 පමණ වනවිට පළමු මහ පෙරහැර අවසන් වන බවයි කතරගම දේවාලයේ ප‍්‍රධාන කපු ධුරන්දර සොමිපාල පී රත්නායක මහතා සඳහන් කළේ
si_851282_4	පාද යාත‍්‍රාවෙන් පැමිණෙන බැතිමතුන් රාත‍්‍රියේ නවාතැන් ගත්තේ මැණික් ගඟ අසබඩ මීගස්තැන්න ප‍්‍රදේශයේ
si_851282_5	මේ වනවිට ඔවුන් වරහන ප‍්‍රදේශයට ළඟා වී තිබෙනවා
si_851282_6	නව දහසකට අධික පිරිසක් පාද යාත‍්‍රාවෙන් පැමිණ ඇති බවයි අප නියෝජිත චතුර සමරකෝන් පවසන්නේ
si_851282_7	පසුගිය 27 වනදා සිට ඔවුන්ගේ පාද යාත‍්‍රාව ආරම්භ වුණා
si_851282_8	කතරගම ඇසළ පෙරහැර මංගල්‍යය අයිටිඑන් ඔස්සේ සජිවීව විකාශය කිරිමට ද කටයුතු යොදා තිබෙනවා
