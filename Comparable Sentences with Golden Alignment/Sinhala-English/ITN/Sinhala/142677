si_142677_0	බලපත‍්‍ර නොමැතිව ධාවනය කෙරෙන අන්තර් පලාත් මගී ප‍්‍රවාහන බස් රථ සදහා පැනවෙන දඩය ඉහල නංවා තිබෙනවා
si_142677_1	දැනට අයතෙරෙන දඩ මුදල වන්නේ රුපියල් දෙලක්ෂ පනස් දහසක්
si_142677_2	එය රුපියල් ලක්ෂ පහක් දක්වා ඉහල නැංවීමයි අරමුණ
si_142677_3	ප‍්‍රවාහන හා සිවිල් ගුවන් සේවා අමාත්‍ය අර්ජුන රණතුංග මහතාගේ මුලිකත්වයෙන් පැවති සාකච්ඡාවකදී හෙළිවූ කරුණු අනුව මෙම තීරණයට එළඹි බවයි ජාතික ගමනා ගමන කොමිසමේ සභාපති ජනක මල්ලිමාරච්චි මහතා ප‍්‍රකාශ කළේ
si_142677_4	අන්තර් පලාත් මාර්ග බලපත‍්‍ර නොමැතිව ධාවනය කෙරෙන බස් රථ 200 ක් පමණ ඇති බවට හදුනාගෙන තිබෙනවා
si_142677_5	එය බලපත‍්‍ර සහිතව ධාවනය කරන බස් රථ හිමිකරුවන්ට අසාධාරණයක් බවයි ගමනා ගමන කොමිසම පෙන්වා දෙන්නේ
si_142677_6	යාපනය කොළඹ ධාවනය වන බස් රථ වැඩි ප‍්‍රමාණයක් බලපත‍්‍ර නොමැතිව ධාවනය වන බවටයි හදුනාගෙන තිබෙන්නේ
