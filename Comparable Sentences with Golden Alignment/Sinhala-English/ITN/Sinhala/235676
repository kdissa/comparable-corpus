si_235676_0	ජනතාවට සේවය කිරිමට ස්ථාවර රජයක් අවශ්‍ය බව මල්වතු අස්ගිරි මහා නාහිමිවරුන් පෙන්වා දෙනවා
si_235676_1	ජනතාව වත්මන් ජනාධිපතිතුමා කෙරෙහි විශ්වාසය තබා ඇති බැවින් ස්ථාවර රජයක් බිහිකර එම විශ්වාසය යළි තහවුරු කළ යුතු බවයි මහානායක ස්වාමීන් වහන්සේ අවධාරණය කළේ
si_235676_2	රාජ්‍ය අමාත්‍ය මහින්දානන්ද අලුත්ගමගේ මහතා මහානායක ස්වාමීන් වහන්සේ බැහැදැක ආශිර්වාද ලබාගත් අවස්ථාවේ උන් වහන්සේ මේ අදහස් පළකළා
si_235676_3	දලදා වහන්සේ වැදපුදා ගත් මහින්දානන්ද අලුත්ගමගේ මහතා මුලින් මල්වතු පාර්ශ්වයේ මහානායක අතිපුජ්‍ය තිබ්බටුවාවේ ශ‍්‍රි සුමංගල ස්වාමින් වහන්සේ බැහැදැක තිබෙනවා
si_235676_4	ඉන් අනතුරුවයි මහින්දානන්ද අලුත්ගමගේ මහතා අස්ගිරි මහා විහාරය වෙත ගොස් එහි මහානායක අතිපුජ්‍ය වරකාගොඩ ශ‍්‍රී ඥාණරතන ස්වාමින් වහන්සේ බැහැදැක තිබෙන්නේ
si_235676_5	අස්ගිරි මහාවිහාර ලේඛකාධිකාරි පුජ්‍ය මැදගම ධම්මානන්ද ස්වාමීන් වහන්සේද මෙම අවස්ථාවට එක්වුණා
