si_791743_0	යාපනය චුන්නාකම් තාප විදුලි බලාගාරය ඉදිකිරීමේදී ප්‍රදේශවාසීන්ට සිදු වූ අලාභයට වන්දි වශයෙන් රුපියල් මිලියන 20 ක මුදලක් ගෙවන ලෙසට එම විදුලි බලාගාරය පවත්වාගෙන ගිය නොදර්න් පවර් පෞද්ගලික සමාගමට ශ්‍රේෂ්ඨාධිකරණය අද නියෝග කළා
si_791743_1	ප්‍රියන්ත ජයවර්ධන, ප්‍රසන්න ජයවර්ධන සහ එල්ටීබී දෙහිදෙණිය යන ත්‍රිපුද්ගල විනිසුරු මඩුල්ල ඉදිරියේයි නඩුව විභාගයට ගැනුණේ
si_791743_2	තීන්දුව ලබා දෙමින් විනිසුරුවරුන් කියා සිටියේ පරිසර දූෂකයා වන්දි ගෙවිය යුතුය යන සිද්ධාන්තය අනුව පරිසර හානියේ වන්දි මුදල නොදර්න් පවර් සමාගම ගෙවිය යුතු බවයි. රුපියල් මිලියන 20 ක අදාළ වන්දි මුදල තාප බලාගාරයේ සිට කිලෝමීටර් 1.5 ක ප්‍රදේශයක ජීවත්වන ජනතාවට ගෙවන ලෙස ශ්‍රේෂ්ඨාධිකරණය එම සමාගමට නියෝග කළා
si_791743_3	එම වන්දි මුදල මාස තුනක් ඇතුළත ලබා දෙන ලෙසයි නියෝගයේ සදහන් වන්නේ
