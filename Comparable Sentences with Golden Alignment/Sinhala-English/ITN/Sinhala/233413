si_233413_0	ඇමෙරිකා ජනාධිපති ඩොනල්ඩ් ට්‍රම්ප් සිරියා රජයට සහ ඔවුන්ට සහාය දක්වන රුසියානු සහ ඉරාන අංශවලට නැවතත් අනතුරු අගවා තිබෙනවා
si_233413_1	ඒ ඉඩ්ලිබ් පළාතට නොසැළකිලිමත් ප්‍රහාර එල්ල කිරීමේ සූදානමට එරෙහි වෙමින්
si_233413_2	ට්විටර් පණිවුඩයක් නිකුත් කරමින් ඩොනල්ඩ් ට්‍රම්ප් කියා සිටියේ මෙම ප්‍රහාරය සිය ගණනක් සිවිල් ජනතාව ඝාතනය විය හැකි බරපතල මානව හිතවාදී වැරැද්දක් විය හැකි ලෙසයි
si_233413_3	සිරියා ජනාධිපති බෂර් අල් අසාද් ඉඩ්ලිබ් පළාත යළි අත්පත් කර ගැනීම සදහා ප්‍රතිප්‍රහාරයක් සුදානම් කරන බවට පසුගියදා වාර්තා පළ වුණා
si_233413_4	මෙයට ප්‍රතිචාර ලෙසයි ඩොනල්ඩ් ට්‍රම්ප් ට්විටර් පණිවුඩයක් නිකුත් කරමින් මේ බව කියා සිටියේ
si_233413_5	එක්සත් ජාතීන්ගේ සංවිධානයද මීට ප්‍රතිචාර දක්වමින් කියා සිටියේ මෙවැනි ප්‍රහාරයකින් සිවිල් වැසියන්ට විනාශකාරී ප්‍රතිඵල අත්වනු ඇති බවයි.
