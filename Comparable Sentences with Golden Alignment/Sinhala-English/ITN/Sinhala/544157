si_544157_0	පලාලි ගුවන් තොටුපලේ සිවිල් ගුවන් මෙහෙයුම් ලබන 16 වනදා ආරම්භ කරන බව අමාත්‍ය අර්ජුන රණතුංග මහතා පවසනවා
si_544157_1	දේශීය සමාගම්වලට එහිදී මුල්තැන ලබාදෙන බවයි අමාත්‍යවරයා පවසන්නේ
si_544157_2	අමාත්‍ය අර්ජුන රණතුංග මහතා මේ බව ප්‍රකාශ කළේ පලාලි ගුවන් තොටුපලේ නිරීක්ෂණ චාරිකාවකට එක්වෙමින්
si_544157_3	එම චාරිකාවෙන් පසුව යාපනය දිසා ලේකම් කාර්යාලයේ දී සාකච්ඡාවක් ද පැවැත්වුණා
si_544157_4	එහිදී අමාත්‍යවරයා තවදුරටත් කියාසිටියේ කටුණායක සහ මත්තලට අමතරව පලාලි සහ මඩකලපුව ගුවන් තොටුපල දෙක ද ජාත්‍යන්තර ගුවන් තොටුපල ලෙස ප්‍රවර්ධනය කරන බවයි.
