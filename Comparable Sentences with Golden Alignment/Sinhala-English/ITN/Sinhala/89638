si_89638_0	කඩ කාමර වෙන් කිරීමේදී ඇති වූ නොසන්සුන්කාරී තත්ත්වයක් හේතුවෙන් බණ්ඩාරගම ප්‍රාදේශීය සභාවේ මන්ත්‍රීවරුන් අතර ගුටිබැට හුවමාරුවක් ඇති වුණා
si_89638_1	ශ්‍රී ලංකා පොදුජන පෙරමුණට බලය හිමි බණ්ඩාරගම ප්‍රාදේශීය සභා සැසිවාරයේදී අද (05) උණුසුම් තත්ත්වයක් හටගත්තා
si_89638_2	ඒ පොදුජන පෙරමුණේ මන්ත්‍රීවරුන් හා විපක්‍ෂ මන්ත්‍රීවරුන් අතර ඇති වූ ගැටුමක් හේතුවෙන්
si_89638_3	බණ්ඩාරගම ප්‍රාදේශීය සභාවට අයත් නව පොදු වෙළෙඳ සංකීර්ණයේ කඩ කාමර බෙදා දීම සම්බන්ධයෙන් විශේෂ සභාවාරයක් කැඳවා තිබුණා
si_89638_4	මෙම වෙළෙඳ සංකීර්ණය ඉදිකිරීමේදී එම භූමියේ පදිංචිව සිටි පවුලක් ඉන් ඉවත් කර තිබුණේ ඔවුන්ට කඩ කාමරයක් හා නිවසක් ලබා දෙන බවට ප්‍රාදේශීය සභා බලධාරීන් ලිඛිත පොරොන්දුවක් දීමෙන් අනතුරුවයි. එහෙත් එම පවුලට කඩ කාමරයක් ලබා දීම ප්‍රාදේශීය සභා සභාපතිවරයා ප්‍රතික්ෂේප කිරීමත් සමග විපක්‍ෂ මන්ත්‍රීවරුන් ඊට විරෝධය පළ කළා
si_89638_5	ඉන් අනතුරුවයි එය ගැටුමකට පරිවර්තනය වුණේ
