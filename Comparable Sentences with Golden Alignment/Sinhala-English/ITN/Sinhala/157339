si_157339_0	ඉන්දියාවේ කල්කටා නගරයේ පිහිටා තිබූ පාලමක කොටසක් කඩාවැටීමෙන් පුද්ගලයෙකු මියගොස් තිබෙනවා
si_157339_1	තවත් පුද්ගලයින් 24 දෙනෙකු තුවාල ලැබුවා
si_157339_2	සිරවී සිටින පිරිස් බේරා ගැනීමේ මෙහෙයුම් ක්‍රියාත්මකයි
si_157339_3	පාලමේ සුන්බුන් අතර කුඩා බස් රථයක් ඇතුළු වාහන දහයක් සිරවී ඇති බව සදහන්
si_157339_4	කල්කටා නගරයේ පිහිටි මජර් හාත් පාලමේ කොටසකුයි මෙලෙස කඩාවැටීමට ලකවුණේ
si_157339_5	වසර 50 ක් පමණ පැරණි මෙම පාලම ආසන්නයේ දුම්රිය මාර්ගයක් ඉදිකිරීමේ ව්‍යාපෘතියක් ක්‍රියාත්මකයි
si_157339_6	එහි සේවය කළ කම්කරුවන් කිහිප දෙනෙකුද අතුරුදන්ව ඇති බව එරට වාර්තා සදහන් කරනවා
