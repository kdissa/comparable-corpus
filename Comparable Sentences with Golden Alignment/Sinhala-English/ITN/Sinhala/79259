si_79259_0	අර්ජුන් මහේන්ද්‍රන් මහතා මෙරටට ගෙන්වා ගැනීමට අදාළ ලිපි ලේඛනවලට ජනාධිපති මෛත්‍රීපාල සිරිසේන මැතිතුමා අද (06) අත්සන් තැබුවා
si_79259_1	මහ බැංකු බැදුම්කර වංචාවට අදාළ නඩුව සදහා හිටපු මහ බැංකු අධිපති අර්ජුන් මහේන්ද්‍රන් මහතා මෙරටට ගෙන්වා ගැනීමට සිංගප්පූරු රජය වෙත යොමු කළ යුතු ලිපි ලේඛනවලටයි ජනාධිපතිතුමා මෙසේ අත්සන් තැබුවේ
si_79259_2	නීතිපතිවරයා සකස් කරන ලද පිටු විසිඑක් දහසකින් පමණ සමන්විත ලිපි ලේඛන සිංගප්පූරුවේ අදාළ දෙපාර්තමේන්තු වෙත යොමු කළ යුතුව තිබෙනවා
si_79259_3	අදාළ ලිපි ලේඛන ජනාධිපති කාර්යාලයේදී ජනාධිපති මෛත්‍රීපාල සිරිසේන මැතිතුමාගේ පරීක්ෂාවට ලක් වූ අතර ආරක්ෂක අමාත්‍යවරයා ලෙස ජනාධිපතිතුමා එම ලිපි ලේඛණ සහතික කරනු ලැබුවා
si_79259_4	එකී ලේඛන සිංගප්පූරු රජයේ බලධාරීන් වෙත විදේශ කටයුතු අමාත්‍යාංශය හරහා කඩිනමින් යොමු කිරීමට කටයුතු යොදා තිබෙනවා
