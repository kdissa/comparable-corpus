si_733736_0	ජපාන මුහුදට එල්ල කළ බැලැස්ටික් මිසයිලය සබ්මැරීනයක් ආධාරයෙන් එල්ල කළ බවට උතුරු කොරියාව තහවුරු කර තිබෙනවා
si_733736_1	වොන්සොන් වරායේ සිට එල්ල කළ මෙම මිසයිලය කිලෝමීටර් 450 ක් දුර ගමන් කර ජපාන මුහුදට පතිත වූයේ ඊයේ දිනයේදීයි
si_733736_2	මෙම වසරේදී උතුරු කොරියාව එල්ල කළ 11 වන මිසයිල අත්හදාබැලීම මෙය බවයි විදෙස් මාධ්‍ය වාර්තා කරන්නේ
si_733736_3	මෙම මිසයිලය අත්හදා බැලුනේ ඇමෙරිකාව සමඟ න්‍යෂ්ඨික අවිහරණය පිළිබදව යළි සාකච්ඡා අරඹන බවට උතුරු කොරියාව ප්‍රකාශ කිරීමෙන් පැය කිහිපයක් ගතවීමට පෙර වීම විශේෂත්වයක්
si_733736_4	ඊයේ අත්හදා බැලූ මිසයිලය කිලෝමීටර් 910 ක උසකින් මුහුදට ඇද වැටුනු බවද විදෙස් මාධ්‍ය වාර්තා කරනවා
