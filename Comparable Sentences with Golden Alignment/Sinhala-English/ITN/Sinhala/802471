si_802471_0	ගොවි ජනතාවට මුහුණදිමට සිදු වූ ස්වභාවික විපත්වලදී වර්තමානයේ තරම් අතිවිශාල  වන්දි මුදලක් කිසිදු ආණ්ඩුවක් යටතේ පිරි නමා නොමැති බව ජනාධිපති මෛත්‍රීපාල සිරිසේන මැතිතුමා පවසනවා
si_802471_1	පොළොන්නරුව බුද්ධි මණ්ඩපයේ පැවති 2018 යල කන්නයේ වගා හානි වූ ගොවින්ට වන්දි මුදල් ප්‍රදානය කිරිමේ වැඩසටහනට එක්වෙමිනුයි ජනාධිපතිතුමා මේ බව කියා සිටියේ
si_802471_2	ගොවින් එක්දහස් දෙසිය දෙනෙකුට වන්දි මුදල් ලබා දිමට මෙහිදි කටයුතු කෙරුණා
si_802471_3	අමාත්‍ය පී හැරිසන් මහතා ඇතුළු මහජන නියෝජිතයන් සහ රාජ්‍ය නිළධාරින් පිරිසක් මෙම අවස්ථාවට එක්ව සිටියා
si_802471_4	මේ අතර කදුරුවෙල ජයන්ති විහාරස්ථානයේ පැවති 124 වන සමස්ත ලංකා දහම් පාසල් දින සැමරුම් ජාතික වැඩසටහන ජනාධිපතිතුමාගේ ප්‍රධානත්වයෙන් පැවැත්වුණා
si_802471_5	විහාරස්ථානයේ ඉදි කෙරුණු දෙමහල් ධර්මශාලාව සහිත සංඝවාස ගොඩනැගිල්ල විවෘත කෙරුණේද ජනාධිපතුමා අතින්
si_802471_6	මහාසංඝරත්නය සහ ජනතා නියෝජිතයින් ඇතුළු පිරිසක් මෙම අවස්ථාවට එක්වුණා
