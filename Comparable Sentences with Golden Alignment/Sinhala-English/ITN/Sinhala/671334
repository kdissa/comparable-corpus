si_671334_0	කාබනික ගොවිතැනේ නියැලෙන ගොවීන්ට පොහොර සහනාධාරය වෙනුවට කාබනික පොහොර මිලදී ගැනිමට හෙක්ටයාරයකට රුපියල් දහඅට දහසක් ලබාදීමට කෘෂිකර්ම අමාත්‍යාංශය තීරණය කර තිබෙනවා
si_671334_1	ඒ සදහා අවශ්‍ය පියවර ගන්නා ලෙස අමාත්‍ය මහින්ද අමරවීර මහතා කෘෂිකර්ම අමාත්‍යාංශ නිලධාරීන්ට ඊයේ උපදෙස් ලබා දුන්නා
si_671334_2	කාබනික ගොවිතැනේ නියැලෙන ගොවීන් දිරිමත් කිරීම මෙහි අරමුණයි
si_671334_3	ඒ අනුව හෙක්ටයාරයකට රුපියල් දහඅට දහසක මුදලක් පිරිනැමෙනවා
si_671334_4	දිවයිනේ ප්‍රථම  කෘෂිආදර්ශ ගම්මානය වශයෙන් සංවර්ධනය කෙරෙන හපුතලේ කහත්තේවෙල ගම්මානයේ ප්‍රගතිය විමසීමේ රැස්වීමකදීයි අමාත්‍යවරයා නිලධාරීන්ට අදාළ උපදෙස් ලබා දුන්නේ
si_671334_5	දැනට ගොවීන් සදහා ලබාදෙන පොහොර සහනාධාරය වෙනුවෙන් රජය මේ වසරේදි රුපියල් මිලියන තිස් තුන් දහසක් වෙන් කර තිබෙනවා
