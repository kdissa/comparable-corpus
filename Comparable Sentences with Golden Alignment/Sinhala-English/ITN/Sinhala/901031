si_901031_0	උපතින්ම අතක් අහිමි එන් පී විනීතා දමයන්ති සිසුවියට ජනාධිපති මෛත්‍රීපාල සිරිසේන මැතිතුමා කෘත්‍රිම අතක් ප්‍රදානය කළා
si_901031_1	එම සිසුවිය ජනාධිපතිතුමාගෙන් කළ ඉල්ලීමකට අනුවයි මෙම ප්‍රදානය සිදුකළේ
si_901031_2	විනීතා දමයන්ති සිසුවිය සිරිපුර මධ්‍ය මහා විද්‍යාලයේ දස වන වසරේ ඉගෙනුම ලබනවා
si_901031_3	ඇය වෙත කෘත්‍රිම අත ලබාදීම ජනාධිපති කාර්යාලයේදී සිදුකෙරුණා
si_901031_4	පසුගිය වසරේ දෙසැම්බර් මාසයේදී සිරිපුර ප්‍රදේශයේ පැවති වැඩසටහනකදී මෙම දැරිය ජනාධිපතිතුමා හමුවෙමින් ඉල්ලා සිටියේ තමන්ට කෘත්‍රිම අතක් ලබාගැනීමට සහාය ලබාදෙන ලෙසයි
si_901031_5	එම දැරියට සුදුසු කෘත්‍රිම අතක් නිර්මාණය කිරීම සදහා අවශ්‍ය කටයුතු සොයා බලන ලෙස ජනාධිපතිතුමා එම අවස්ථාවේදීම නිලධාරීන්ට උපදෙස් ලබාදුන්නා
si_901031_6	ඒ අනුව යුද හමුදාපතිවරයාට කළ දැනුම්දීමට අනුව යුද හමුදාවේ සෘජු කාරක හා අංගාදේශක කාර්මිකාගාරයේ මෙම කෘත්‍රිම අත නිෂ්පාදනය කෙරුණා
si_901031_7	ඒ සදහා වැයවූ රුපියල් ලක්ෂ දෙකක මුදල ලබාදුන්නේ ජනාධිපති අරමුදලයි
si_901031_8	උපතින්ම උරහිස් ඇටය නොපිහිටීම හේතුවෙන් අතක් අහිමිව දිගු කලක් තිස්සේ පීඩා විඳි විනීතා දමයන්තිට ඉදිරි අනාගතය ආලෝකවත් කර ගැනීම වෙනුවෙන් ජනාධිපතිතුමා ලබාදුන් සහායට ඇයගේ දෙමව්පියන් කෘතවේදීත්වය පළකළා
