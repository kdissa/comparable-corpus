si_802706_0	අධ්‍යයන පොදු සහතික පත්‍ර සාමාන්‍ය පෙල විභාගය හෙට ආරම්භ වනවා
si_802706_1	මෙවර විභාගය සඳහා අයැදුම්කරුවන් හය ලක්‍ෂ පනස්හය දහස් හයසිය හතළිස් එක් දෙනෙකු පෙනී සිටීමට නියමිතයි
si_802706_2	මෙවර සාමාන්‍ය පෙළ විභාගයට පාසල් අයැදුම්කරුවන් හාරලක්‍ෂ විසි දෙදහස් අටසිය පනස් දෙනෙකු ඉල්ලුම් කර තිබෙනවා
si_802706_3	ඒ සඳහා ඉල්ලුම් කර ඇති පෞද්ගලික අයැදුම්කරුවන් සංඛ්‍යාව දෙලක්ෂ තිස්තුන්දහස් හත්සිය අනූ එකක්
si_802706_4	මධ්‍යස්ථාන හාරදහස් හයසිය හැට එකකදී විභාගය පැවැත්වීමට නියමිතයි
si_802706_5	අයදුම්කරුවන් කල්වේලා ඇතුව විභාග මධ්‍යස්ථානවලට පැමිණිය යුතු බවයි විභාග දෙපාර්තමේන්තුව දැනුම් දෙන්නේ
si_802706_6	විභාගය ලබන 12 වනදා තෙක් පැවැත්වෙනවා
si_802706_7	විභාගය අවසන් වන තෙක් විෂයානු බද්ධ දේශන ,සම්මන්ත්‍රණ, වැඩමුළු පැවැත්වීම, අනුමාන ප්‍රශ්ණ පත්‍ර බෙදා හැරීම ඇතුළු විභාග ඉලක්ක ප්‍රශ්න පත්‍ර ලබා දෙන බවට කෙරෙන ප්‍රකාශ  තහනම් වනවා
si_802706_8	ඊට අදාළ පොස්ටර් , බැනර් , අත්පත්‍රිකා  විද්‍යුත් සහ මුද්‍රිත මාධ්‍ය මගින් ප්‍රසිද්ධ කිරීම හෝ එවැන්  දෑ ලග තබා ගැනීම ද තහනම් බවයි විභාග දෙපාර්තමේන්තුව සදහන් කරන්නේ
