si_984923_0	අධ්‍යාපනයේ දී රටේ කිසිදු දරුවෙකුට අසාධාරණයක්වීමට ඉඩ නොතබන බව ජනාධිපති මෛත්‍රීපාල සිරිසේන මැතිතුමා පවසනවා
si_984923_1	ජනාධිපතිතුමා මෙම අදහස් පළ කළේ සයිටම් ආයතනයේ සිසුන් සහ දෙමව්පියන් සමඟ අද (06) පැවති හමුවකදීයි
si_984923_2	සයිටම් ආයතනයේ සිසුන් සහ දෙමව්පියන් සමඟ හමුවක් ජනාධිපති මෛත්‍රීපාල සිරිසේන මැතිතුමාගේ ප්‍රධානත්වයෙන් අද (06) පෙරවරුවේ පැවැත්වුණේ නෙළුම් පොකුණ රගහලේ දීයි
si_984923_3	ඊට අමාත්‍ය විජේදාස රාජපක්ෂ, ආරක්ෂක ලේකම් කපිල වෛද්‍යරත්න, විශ්වවිද්‍යාල ප්‍රතිපාදන කොමිසන් සභාවේ සභාපති මහාචාර්ය මොහාන් ද සිල්වා, කොතලාවල ආරක්ෂක විශ්වවිද්‍යාලයේ උපකුලපති රියර් අද්මිරාල් ජේ ජේ රණසිංහ මහත්වරුන් ඇතුළු විද්වතුන් පිරිසක්  එක්ව සිටියා
si_984923_4	එහිදී ජනාධිපතිතුමා පැවසුවේ සයිටම් පෞද්ගලික අධ්‍යාපන ආයතනය පිළිබද උද්ගත වූ ගැටලුව විසදීමට මේ රටේ කිසිදු රාජ්‍ය නායකයෙකු සිදු නොකළ මැදිහත්වීමක් සහ කැපවීමක් තමන් සිදු කළේ අධ්‍යාපනයේ දී රටේ කිසිදු දරුවෙකුට අසාධාරණයක් වීමට ඉඩ නොතැබීමට බවයි. විවිධ දේශපාලන හස්ත මෙම ගැටලුව පිටුපස සිට දේශපාලන වාසි ලබා ගැනීමට උත්සාහ කළ ද සියලු දරුවන්ගේ අනාගතය පිළිබද නිසි අවධානය යොමු කරමින් මෙම ගටැලුවට විසදුම් ලබාදීමට වත්මන් රජයට හැකියාව ලැබුණු බව ද ජනාධිපතිතුමා ප්‍රකාශ කළා
si_984923_5	ජනාධිපතිතුමා, අමාත්‍ය විජේදාස රාජපක්ෂ,
