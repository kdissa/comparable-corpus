si_853566_0	අයහපත් කාලගුණයෙන් අවදානමක් ඇති ප්‍රදේශවලින් ජනතාව ඉවත් කිරීමට හා ඔවුන්ගේ ආරක්‍ෂාව සදහා විශේෂ වැඩපිළිවෙළක් ක්‍රියාත්මක කරන ලෙස අග්‍රාමාත්‍ය මහින්ද රාජපක්‍ෂ මහතා ද නිලධාරීන්ට උපදෙස් ලබා දුන්නා
si_853566_1	ඒ ඔවුන් සමග පැවැත්වූ සාකච්ඡාවකදීයි
si_853566_2	අයහපත් කාලගුණයෙන් දිස්ත්‍රික් 9 ක ජනතාව පීඩාවට පත්ව සිටිනවා
si_853566_3	අවතැන් වූවන් සහ සිදු වූ විනාශයන් මෙන්ම එය වළක්වා ගැනිමට ගත යුතු ඉදිරි ක්‍රියාමාර්ග පිළිබද මෙහිදී සාකච්ඡා කෙරුණා
si_853566_4	අවතැන් වූවන්ට පිසූ ආහාර ලබා දීමට හා සනීපාරක්‍ෂක කටයුතු පිළිබද නොපමාව ක්‍රියා කරන ලෙසයි අග්‍රාමාත්‍යවරයා උපදෙස් ලබා දුන්නේ
si_853566_5	පීඩාවට පත්වූවන්ට වියළි ආහාර ලබා දෙන ලෙස ද දැනුම් දුන්නා
si_853566_6	ආපදාවට ලක්වූ දරුවන් පිළිබද විශේෂ අවධානය යොමුකර ඔවුන්ගේ ආරක්‍ෂාව සලසන ලෙස ද අග්‍රාමාත්‍යවරයා නිලධාරීන්ට දන්වා සිටියා
si_853566_7	මැතිඇමතිවරුන් සහ ත්‍රිවිධ හමුදාපතිවරුන් හා පොලිස්පතිවරයා ද සාකච්ඡාවට එක්ව සිටියා
