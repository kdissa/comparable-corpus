si_591598_0	නයිජීරියාවේ ගංවතුරෙන් පුද්ගලයින් 199 දෙනෙකු ජීවිතක්ෂයට පත්ව තිබෙනවා
si_591598_1	ප්‍රාන්ත 12 කට බලපෑ මෙම ගංවතුරෙන් පුද්ගලයින් දහස් ගණනක් අතුරුදන්ව ඇති බවයි වාර්තා වන්නේ
si_591598_2	ගංවතුරෙන් වැඩිම හානියක් සිදුව ඇත්තේ නයිජර් ප්‍රාන්තයටයි
si_591598_3	එම ප්‍රාන්තයේ පුද්ගලයින් 40 දෙනෙක් මියගොස් තිබෙනවා
si_591598_4	නිවෙස් හා ගොවිපලවල් විශාල සංඛ්‍යාවක් ජලයෙන් යටවී ඇති බවයි වාර්තා වන්නේ
si_591598_5	මේ වනතෙක් ගංවතුර තත්ත්වයෙහි සැලකිය යුතු අඩුවීමක් සිදුව නොමැති බවයි විදෙස් මාධ්‍ය වාර්තා කරන්නේ
