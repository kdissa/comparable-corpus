si_3852458_0	අනුර සේනානායක මහතා අද ඇප මත මුදා හැරුණේ, කොළඹ ප්‍රධාන මහාධිකරණයට ඔහු ඉදිරිපත් කළ ඇප අයැදුම් පත සලකා බැලීමෙන් අනතුරුව ය
si_3852458_1	ඒ අනුව රුපියල් ලක්ෂ 10ක මුදල් ඇපයක් හා රුපියල් ලක්ෂ 50 බැගින් වූ ශරීර ඇප 3ක් මත ඔහු මුදා හැරිණි
si_3852458_2	ඇප ලබා දීමෙන් අනතුරුව මහාධිකරණ විනිසුරුවරයා නියෝග කළේ, අනුර සේනානායක මහතාට සෑම ඉරිදාකවක ම පෙරවරුවේ අපරාධ පරික්ෂණ දෙපාර්තමේන්තුව හමුවේ පෙනී සිටින ලෙස ය
si_3852458_3	ඔහුගේ විදෙස් ගමන් තහනම් කළ අධිකරණය විදෙස් ගමන් බලපත්‍රය අධිකරණයට භාරදෙන ලෙස නියෝග කළේ ය
si_3852458_4	සාක්ෂිකරුවන්ට සහ පරික්ෂණවලට බලපෑම් කළහොත් ඇප අවලංගු කරන බව ද විනිසුරුවරයා අනුර සේනානායක මහතාට දැනුම් දුන්නේ ය
si_3852458_5	අනුර සේනානායක මහතා තජූඩීන් ඝාතන සිද්ධිය සම්බන්ධයෙන් අත්අඩංගුවට ගනු ලැබුවේ, පසුගිය වසරේ මැයි මස 23 වන දා ය
