si_474976_0	වසර 1990 කට පමණ පෙර ජෙරුසලම් නුවර කල්වාරි කන්දේදී කුරුසියේ පත් ජේසූස් ක්‍රිස්තූස් වහන්සේ අද වැනි දිනක උත්ථාන වී සිය අනුගාමිකයින්ට දර්ශනය වූ බව කිතුණු විශ්වාසයයි
si_474976_1	ඒ අනුව ලොව පුරා කිතුණු ජනතාව පාස්කුව සමරනුයේ ජේසු සමිඳානන් සිය පූජාවෙන් ලෝකයා ගලවා ගැනීම සිහිපත් කරණු පිණිස ය
si_474976_2	කුරුසයේ ඇණ ගැසීමේ දුක්ප්‍රාප්තියේ සිට පාස්කු ඉරිදා උත්ථානය දක්වා වන පාස්කු මංගල්‍යය අදින් අවසන් වන අතර දිවයින පුරා දේවස්ථානවලදී අද විශේෂ දේව මෙහෙයන් පැවැත්විණි
si_474976_3	මේ අතර පාස්කු ඉරිදා විශේෂ දේව මෙහෙය වතිකානුවේදී පැවැත් වූයේ, අතිඋතුම් ශුද්ධෝත්තම ෆ්‍රැන්සිස් හිමිපාණන්ගේ ප්‍රධානත්වයෙනි
si_474976_4	පවතින අමිහිරි අත්දැකිම් මධ්‍යයේ ලෝකයට නව නැගිටීමක් අවශ්‍ය බව, ශුද්ධෝත්තම හිමිපාණන් මෙහිදී පවසා ඇත
si_474976_5	පාස්කු දිනය නිමිත්තෙන් ජනාධිපති මෛත්‍රීපාල සිරිසේන නිවේදනයක් නිකුත් කරමින් පවසා ඇත්තේ, ස්වර්ග රාජයයක් උදෙසා පාස්කුව විසින් අපට විවිර කර දෙනු ලබන කවුළුවෙන් අලුත් හෙටක් දකින්නටත් මනුෂත්වය පිළිබඳව අලුතින් සිතන්නටත් අප සෑම අදිටන් කරගත යුතු බවයි. ජාති ආගම් කුල පක්ෂ පන්ති ලෙසින් පිල් බෙදී ඇන කොටා ගැනීම වෙනුවට ක්‍රිස්තූන් වහන්සේ පෙන්වා දුන් විමුක්තිදායක ප්‍රේමය තුළ ජීවත්වන්නට අදිටන් කර යුතු බව අග්‍රාමාත්‍ය රනිල් වික්‍රමසිංහ මහතා සිය පාස්කු දින සුබ පැතුම් පණිවිඩයෙන් සඳහන් කර ඇත
si_474976_6	මේ අතර විපක්ෂ නායක ආර්. සම්බන්ධන් මහතා ද පාස්කු දිනය නිමිත්තෙන් සුබ පැතුම් එක් කර තිබේ
si_474976_7	පාස්කු පණිවිඩය තුළින් පිළිඹිඹු වන අපේක්ෂාව ජීවිත නැවත ගොඩ නගා ගැනීම සහ දයානුකම්පාව වැනි ගුණාංග අප තුළට එක්කර ගනිමින් විවිධත්වය සහ සමානාත්මතාවය තහවුරු වූ රටක් ගොඩනගාගත යුතු බව ඔහු සිය පණිවිඩයෙන් පෙන්වා දෙනු ඇත
