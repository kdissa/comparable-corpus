si_4629901_0	ඒ, අද පස්වරුවේ ඔවුන් මහව අතිරේක මහේස්ත්‍රාත්වරයා හමුවට ඉදිරිපත් කිරීමෙන් අනතුරුවයි. මේ අතරින් සැකකරුවන් පස් දෙනෙකු සියඹලාව, මොරගොල්ලාගම ප්‍රදේශයේදී ඊයේ පස්වරුවේ අත්අඩංගුවට ගැනිණි
si_4629901_1	ඒ, නිකවැරටිය කොට්ඨාස අපරාධ විමර්ශන අංශයේ නිලධාරීන් කළ මෙහෙයුමකදී ය
si_4629901_2	ඔවුන් අවුරුදු 20, 38, 26 සහ 43 යන වයස්වල පසුවන සියඹලාව මොරගොල්ලාගම ප්‍රදේශයේම පදිංචිකරුවන් ය
si_4629901_3	එහිදී ඔවුන් සතුව තිබී ඇත් දළ කැපීමට යොදාගන්නා කියත්, ගිනි අවියක් සහ ඇත් දළ කොටස් කිහිපයක් ද සොයා ගැනිණි
si_4629901_4	අනෙක් සැකකරු අද පස්වරුවේ අත්අඩංගුවට ගැනුණේ මොරගොල්ලාගම ප්‍රදේශයේදී ය
si_4629901_5	ගල්ගමුවේ දළ පුට්ටුවාගේ බවට සැක කෙරෙන මළ සිරුරක් මීට දින කිහිපයකට පෙර රක්ෂිත ප්‍රදේශයක තිබී සොයා ගත්තේය
si_4629901_6	අනතුරුව ඊයේ කරන ලද පශ්චාත් මරණ පරීක්ෂණයේදී එම සිරුර දළ පූට්ටුවාගේ බවට තහවුරු විය
si_4629901_7	සිද්ධිය සම්බන්ධයෙන් අපරාධ පරික්ෂණ දෙපාර්තමේන්තුවෙන් ද පරීක්ෂණයක් ද ක්‍රියාත්මකයි
