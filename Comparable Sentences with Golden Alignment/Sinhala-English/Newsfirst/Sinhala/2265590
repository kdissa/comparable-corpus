si_2265590_0	COLOMBO (News 1st) – මාලදිවයින් හිටපු ජනාධිපති මොහොමඩ් නෂීඩ් අද නැවතත් මාලදිවයිනට ළඟා විය
si_2265590_1	මාලදිවයින් හිටපු ජනාධිපති මොහොමඩ් නෂීඩ් පිළිගැනීමට විශාල ජනකායක් වරාය පරිශ්‍රයට පැමිණ සිටියහ
si_2265590_2	මාලදිවයින් හිටපු ජනාධිපතිවරයාට එල්ල වූ ත්‍රස්තවාදී ක්‍රියා වෝදනා හමුවේ අවුරුදු ගණනාවක් මෙරට රැකවරණය යටතේ සිටියේ ය
si_2265590_3	එලෙසම පසුගිය සතියේ ඔහුට එරෙහිව මාලදිවයින් රජය නියම කර තිබූ අවුරුදු 13ක සිර දඬුවම් කාලය එරට ශ්‍රේෂ්ඨාධිකරණය විසින් අවලංගු කරනු ලැබී ය
si_2265590_4	හිටපු ජනාධිපති මොහොමඩ් නෂීඩ් නැවත ගෞරව පූර්වකව තම දිවයිනට රැගෙන යාමට මාලදිවයින් නව ජනාධිපති ඊබ්‍රහිම් සෝලෙයි ඊයේ ශ්‍රී ලංකාවට පැමිණියේ ය
si_2265590_5	මොහොමඩ් නෂීඩ් තම මාලදිවයින් ප්‍රධාන කාර්යාලයට ගමන් ගන්නා මාර්ගය දෙපස එම්.ඩී.පී. අපේක්ෂකයින් ඇතුළු බෝහෝ ජනකායක් ජය ඝෝෂා නැගූහ
si_2265590_6	පසුව මහජනයා ඇමතූ මොහොමඩ් නෂීඩ් මාලදිවයින් ජනතාව ප්‍රශංසාවට ලක් කළේ ය
si_2265590_7	ඔහු ප්‍රකාශ කර සිටියේ, තම රටට ගැලපෙන නායකත්වයක් වෙනුවෙන් නොසැලී නොබියව සටන් කිරීම ගැන මාලදිවයින් ජනතාව පිළිබඳ ඔහු ආඩම්බර වන බව ය
si_2265590_8	ජනතාව කළ දේට සදා ණය ගැතීයි ඔහු තවදුරටත් ප්‍රකාශ කළේ ය
