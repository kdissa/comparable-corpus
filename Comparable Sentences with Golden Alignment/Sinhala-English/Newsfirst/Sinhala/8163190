si_8163190_0	COLOMBO (News 1st) – වැල්ලම්පිටිය තඹ කර්මාන්ත ශාලාවේ දැනට ඇප මත සිටින සේවකයින් 8 දෙනෙකු පොලිස් ත්‍රස්ත විමර්ශන කොට්ඨාසය හමුවේ ප්‍රකාශ ලබා දී තිබේ
si_8163190_1	ඒ, කොළඹ අතිරේක මහේස්ත්‍රාත් ප්‍රියන්ත ලියනගේ මහතා පසුගිය මස 27 වන දා ලබා දුන් නියෝගය අනුව ය
si_8163190_2	මහේස්ත්‍රාත්වරයා එහිදී නියෝග කළේ, මැයි 28 සහ ජුනි පළමු වන දා අතර කාලය තුළ පොලිස් ත්‍රස්ත විමර්ශන කොට්ඨාසය වෙත ගොස් ප්‍රකාශ ලබා දෙන ලෙස ය
si_8163190_3	මේ අතර වැල්ලම්පිටිය තඹ කර්මාන්ත ශාලාවේ සේවකයෙකු වන කරුපයියා රාජේන්ද්‍ර නොහොත් අබ්දුල්ලා ලබන 10 වන දා දක්වා රක්ෂිත බන්ධනාගාරගත කර සිටියි
si_8163190_4	රක්ෂිත බන්ධනාගාරයේ සිටියදී ඔහුගෙන් ප්‍රකාශ ලබා ගැනීම සඳහා අධිකරණය ලබා දුන් අවසරය මත පොලිස් ත්‍රස්ත විමර්ශන කොට්ඨාසය සැකකරුගෙන් ප්‍රකාශ ගනු ලැබී ය
