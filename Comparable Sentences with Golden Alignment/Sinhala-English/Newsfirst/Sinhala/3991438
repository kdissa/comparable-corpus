si_3991438_0	රක්ෂිත බන්ධනාගාරගතව සිටින හිටපු ජනාධිපති පුත් යෝෂිත රාජපක්ෂ මහතා ඇතුළු පිරිස හමුවීමට අද විවිධ පිරිස් පැමිණියහ
si_3991438_1	CSN නාලිකාවේ ගනුදෙනු සම්බන්ධයෙන් පොලිස් මූල්‍ය අපරාධ පරීක්ෂණ දෙපාර්තමේන්තුව කළ විමර්ශන‍යකින් පසුව යෝෂිත රාජපක්ෂ, නිශාන්ත රණතුංග, රොහාන් වැලිවිට,සචිත්‍ර කවීශාන් දිසානායක, අශාන් රබිනාත් ප්‍රනාන්දු යන මහත්වරුන් රක්ෂිත බන්ධනාගාරගත කෙරිණ
si_3991438_2	බන්ධනාගාර දෙපාර්තමේන්තුවේ උසස් නිලධාරීයෙකු පැවසුවේ, පිරිස තවදුරටත් රිමාන්ඩ් බන්ධනාගාරයේ ජේ අංශයේ රඳවා සිටින බව ය
si_3991438_3	අද දහවල් යෝෂිත රාජපක්ෂ මහතා ඔහුගේ මව ඇතුළු පවුලේ ඥාතීහු පැමිණියහ
si_3991438_4	මේ අතර ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරු 21 දෙනෙක් ද අද පෙරවරුවේ රැඳවියන් පස් දෙනාගේ සුවදුක් විමසා බැලීමට බන්ධනාගාරය වෙත පැමිණියහ
si_3991438_5	පසුව ඔවුන් ඒකාබද්ධ ප්‍රවෘත්ති සාකච්ඡාවකට ද සහභාගී විය
si_3991438_6	යෝජිත රාජපක්ෂ මහතා අත්අඩංගුවට ගැනීම පිළිබඳව කරුණු පැහැදිලි කිරීම සඳහා අද රජයේ ප්‍රවෘත්ති දෙපාර්තමේන්තුවේදී මාධ්‍ය හමුවක් කැඳවා තිබිණ
si_3991438_7	වත්කම ලැබුණු ආකාරය පිළිබඳ පැහැදිලි කළ නොහැකි නම් අපරාධ වරදකට වරදකරුවෙකු වන බව ය
si_3991438_8	ඒ අනුව සිර දඩුවම් විඳීමට සිදු වනු ඇති බව ද ඔහු පැවසී ය
