si_7352584_0	එක්සත් ජාතීන්ගේ සහකාර මහ ලේකම් හවුලි යැං සූ මහතා සංචාරයක් සඳහා අද පස්වරුවේ  දිවයිනට පැමිණියේය
si_7352584_1	එක්සත් ජාතීන්ගේ කොළඹ කාර්යාලය පැවසුවේ ඔහු ලබන 10 වන දා දක්වා මෙරට රැඳී සිටීමට නියමිත බව ය
si_7352584_2	මෙරට රැඳී සිටින කාලය තුළ ඒ මහතා නව දේශපාලන වාතාවරණය තුළ ශ්‍රී ලංකාව තුළ පැන නැගෙමින් පවතින නව සංවර්ධන අවශ්‍යතා හඳුනා ගැනීම සඳහා ඉහළ පෙළේ රජයේ නිලධාරීන්, සංවර්ධන හවුල්කරුවන් සහ සිවිල් සමාජය හමු වී අදහස් හුවමාරු කර ගැනීමට නියමිතව තිබේ
si_7352584_3	එක්සත් ජාතීන්ගේ සහකාර මහලේකම් හවුලි යැං සූ මහතා උතුරු මැද හා උතුරු පළාත්වල සංචාරය කිරීමට ද නියමිත ය
si_7352584_4	එහිදී ඔහු රජයේ නිලධාරීන්, ප්‍රජා මූල සංවිධානවල නියෝජිතයින් සහ සංවර්ධන වැඩසටහන්වල ප්‍රතිලාභින් හමු වී සාකච්ඡා කිරීමට නියමිත බව එක්සත් ජාතීන්ගේ කොළඹ කාර්යාලය පැවසීය
