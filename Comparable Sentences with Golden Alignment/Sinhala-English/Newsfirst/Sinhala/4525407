si_4525407_0	මැයි දින සැමරුම වෙනුවෙන් අද දිනයේ කොළඹ ඇතුලු නගර රැසක රැලි හා පෙළපාලි 20 කට අධික සංඛ්‍යාවක් සංවිධාන කර තිබේ
si_4525407_1	ශ්‍රී ලංකා නිදහස් පක්ෂයේ මැයි රැලිය අද පස්වරු 3 ට ගාල්ල සමනළ ක්‍රිඩාංගණයේදී ආරම්භ වීමට නියමිත ය
si_4525407_2	ඒ ජනාධිපති මෛත්‍රිපාල සිරිසේන මහතාගේ ප්‍රධානත්වයෙනි
si_4525407_3	මැයි පෙළපාලිය ගාල්ල මහ මෝදර රෝහල අසලින් හා අධිවේගී මාර්ගයේ ගාල්ල පිවිසුම ආසන්නයෙන් අද පස්වරු 1 ට ආරම්භ වීමට නියමිතයි
si_4525407_4	එක්සත් ජාතික පක්ෂයේ මැයි රැලිය අද පස්වරු පස්වරු 2 ට බොරැල්ල කැම්බල් පිටියේදී පැවැත්වෙන බව එම පක්ෂයේ මාධ්‍ය ප්‍රකාශක අමාත්‍ය අකිල විරාජ් කාරියවසම් මහතා සඳහන් කළේ ය
si_4525407_5	අමාත්‍ය රාජිත සේනාරත්න මහතා පැවසුවේ, ප්‍රජාතන්ත්‍රවාදී ජාතික ව්‍යාපාරය පෙරවරු 11ට කොළඹ හයිඩ් පිටියේ සිට පෙළපාලියකින් ගොස් බොරැල්ල මංසන්ධියේදී එක්සත් ජාතික පක්ෂ මැයි රැලිය සමග එක්වන බව ය
si_4525407_6	ජනතා විමුක්ති පෙරමුණු මැයි රැලිය සවස 4 ට කොළඹ බී. ආර්. සී. පිටියේ පැවැත්වෙන බව එහි ප්‍රචාරක ලේකම් විජිත හේරත් මහතා සඳහන් කළේ ය
si_4525407_7	එක්සත් ජනතා නිදහස් සන්ධාන පාර්ලිමේන්තු මන්ත්‍රී දිනේෂ් ගුණවර්ධන මහතා පැවසුවේ, කිරුළපනදී පැවැත්වෙන මැයි රැලිය පිළිබඳව අද පස්වරු 1 ට ආරම්භ වන බවය
si_4525407_8	එක්සත් සමාජවාදි පක්ෂයේ මැයි රැළිය කොළඹ කොස්ගස් හන්දියේදී පැවැත්වෙන බව එම පක්ෂයේ ප්‍රධාන ලේකම් සිරිතුංග ජයසුරිය මහතා සඳහන් කළේ ය
