si_4831129_0	හෙට පෙරවරු 9 සිට අනිද්දා රාත්‍රී 9 දක්වා කොළඹ ප්‍රදේශ රැසකට පැය 36ක් ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය පවසයි
si_4831129_1	නිවේදනයක් නිකුත් කරන ජාතික ජලසම්පාදන හා ජලාපවහන මණ්ඩලය පවසන්නේ කෝට්ටේ මහ නගර සභා බල ප්‍රදේශයට, බත්තරමුල්ල, මාලඹේ, තලංගම, කොස්වත්ත, කලපළුවාව, හල්බරාව, තලවතුගොඩ, කලල්ගොඩ, හෝකන්දර, ජයවඩනගම හා ඒ අවට ප්‍රදේශවලට ජල සැපයුම අතිහිටුවන බව ය
si_4831129_2	මහරගම, බොරලැස්ගමුව සහ කැස්බෑව නගර සභා බල ප්‍රදේශයට ද ජල සැපයුම අත්හි‍ටුවීමට නියමිත බව ජාතික ජලසම්පාදන හා ජලාපවහන මණ්ඩලය පවසයි
si_4831129_3	මීට අමතරව කොළඹ 05 ප්‍රදේශය, හයිලෙවල් පාරේ දුම්රියපොළ හන්දියේ සිට කිරුළපන දක්වා ප්‍රධාන හා අතුරු මාර්ග, බේස්ලයින් පාරේ කිරුළපන සිට බොරැල්ල දක්වා ප්‍රධාන මාර්ග සහ අතුරු මාර්ගවල ත් ජල සැපයුම අත්හිටුවනු ඇති
si_4831129_4	ජාතික ජලසම්පාදන හා ජලාපවහන මණ්ඩලය සඳහන් කළේ, කින්සි පාර, කොටා පාර, කාසල් වීදිය ප්‍රදේශවලට ත් ජල සැපුයම අත්හිටුවන බව ය
si_4831129_5	ඊට අමතර කොළඹ 06 ප්‍රදේශයට අඩු පීඩනයක් යටතේ ජලය සැපයෙන බව ද එම නිවේදනයක දැ‍ක්වේ
si_4831129_6	බත්තරමුල්ල, පොල්දූව , නව පාලම ඉදිකරන ස්ථානයේ අලුතින් එලන ලද ජල නලය අඹතලේ සිට කෝට්ටේ පොම්පාගාරය දක්වා සම්බන්ධ කිරීම මීට හේතු වී ඇති බව ජාතික ජලසම්පාදන හා ජලපවාහන මණ්ඩලය පවසයි
