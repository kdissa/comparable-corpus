si_5649309_0	COLOMBO (News 1st) – ශ්‍රී ලංකා නාවික හමුදාවේ 23 වන නාවික හමුදාපති ලෙස වයිස් අද්මිරාල් පියල් ද සිල්වා මහතා අද වැඩ භාර ගත්තේ ය
si_5649309_1	ජනාධිපතිතුමා විසින් රියර් අද්මිරාල් පියල් ද සිල්වා මහතා වයිස් අද්මිරාල් නිලයට උසස් කිරීමෙන් අනතුරුව නාවික හමුදාවේ 23 වන නාවික හමුදාපතිවරයා වශයෙන් පත් කරනු ලැබී ය
si_5649309_2	අද උදෑසන හිටපු නාවික හමුදාපති අද්මිරාල් සිරිමෙවන් රණසිංහ මහතා විසින් නව නාවික හමුදාපතිවරයා වෙත සම්ප්‍රදායානුකූලව අසිපත පිරිනැමීම සහ රාජකාරී භාර දීම සිදු විය
si_5649309_3	මෙහිදී නව නාවික හමුදාපතිවරයා පිළිගැනීමට සම්මාන ආචාර මුරයක් ද පිරි නැමිණි
