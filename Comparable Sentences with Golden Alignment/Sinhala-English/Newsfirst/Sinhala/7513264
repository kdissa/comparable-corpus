si_7513264_0	මැතිවරණ නීති උල්ලංඝනය කිරීම සම්බන්ධව රාජ්‍ය නිලධාරීන්ට එල්ලවන චෝදනා සනාථ වුවහොත් ඔවුන්ට එරෙහිව දැඩි විනය ක්‍රියාමාර්ග ගන්නා බව රාජ්‍ය පරිපාලන අමාත්‍යංශය අවධාරණය කරයි
si_7513264_1	අමාත්‍යංශයේ ලේකම් ජිනසිරි දඩල්ලගේ මහතා පැවසුවේ, ලැබී ඇති පැමිණිලි සම්බන්ධව කඩිනමින් පරීක්ෂණ ක්‍රියාත්මක කරන බව ය
si_7513264_2	මැතිවරණ නීති උල්ලංඝනය කිරීම සම්බන්ධයෙන් රාජ්‍ය නිලධාරීන්ට ‍එරෙහිව පැමිණිලි 2000ක් පමණ ලැබී ඇතැයි රාජ්‍ය පරිපාලන හා ස්වදේශ කටයුතු අමාත්‍යංශයේ ලේකම් ජිනසිරි දඩල්ලගේ මහතා ප්‍රකාශ සඳහන් කළේ ය
si_7513264_3	ඔහු පැවසුවේ, මෙම පැමිණිලි විමර්ශනය සඳහා 7 දෙනෙකුගෙන් සමන්විත කමිටුවක් කැබිනට් මණ්ඩල අනුමැතිය යටතේ පත්කර ඇති බව ය
si_7513264_4	මැතිවරණ සමයේ අයථා මුදල් පරිහරණය, වාහන යොදා ගැනීම වැනි කරුණු සම්බන්ධයෙන් පරීක්ෂණ කමිටුව වැඩි අවධානයක් යොමු කරන බව ද ලේකම්වරයා ප්‍රකාශ කළේ ය
