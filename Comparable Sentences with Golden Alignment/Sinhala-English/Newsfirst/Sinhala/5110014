si_5110014_0	සිරියාවේ පවතින ගැටුම් අවසන් කිරීමේ අරමු‍ණෙන් ආරම්භ කළ සාම සාකච්ඡා අත්හිටුවීමට එක්සත් ජාතීන්ගේ සංවිධානය තීරණය කර තිබේ
si_5110014_1	එහෙත් සිරියානු නියෝජිතයින් පවසන්නේ, සාම සාකච්ඡා යළි පෙබරවාරි 25 වන දා ආරම්භ කරන බව ය
si_5110014_2	සිරියාවේ ගැටුම් පවතින්නේ වසර 5කට අධික කාලයක සිටයි
si_5110014_3	එම ගැටුම් අවසන් කිරීමේ අරමුණෙන් ජිනීවා නුවරදී සාම සාකච්ඡා ආරම්භ ක‍ළේ පෙරේදා ය
si_5110014_4	මේ අතර සිරියාවේ සිටින සරණාගතයින් වෙනුවෙන් යුරෝ බිලියන 2ක මුදල් ආධාර ලබා දීමට එක්සත් ජාතීන්ගේ ම‍හලේකම් බැන්කි මූන් මහතාගේ ප්‍රධානත්වයෙන් පැවැති අන්තර් ජාතික සමුළුවකදී එකඟතාව පළ වී තිබේ
si_5110014_5	සිරියාවේ පවතින ගැටුම් හේතුවෙන් මේ වන විට එරට හැර ගොස් ඇති සංඛ්‍යාව මිලියන 6.5ක් පමණ වෙති
