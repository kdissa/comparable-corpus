si_6384697_0	ඒ, කොළඹ අතිරේක මහේස්ත්‍රාත් ප්‍රියන්ත ලියනගේ මහතා පසුගිය 5 වන දා ලබා දුන් නියෝගයට අනුව ය
si_6384697_1	අද පෙරවරුවේ ආචාර්ය ලෙස්ටර් ජේම්ස් පීරිස් මහතාගේ නිවසට පැමිණි පොලිස් නිලධාරීහු සම්මානය, සුමිත්‍රා පීරිස් මහත්මිය අතට ලබා දුන්හ
si_6384697_2	ආචාර්ය ලෙස්ටර් ජේම්ස් පීරිස් මහතාගේ දේහය පිළිබඳ අවසන් කටයුතු සිදු කෙරුණු පසුගිය 2 වන දා නිවසේ තිබියදී අදාළ සම්මානය සහ දුරකතනයක් අස්ථානගත විණි
si_6384697_3	පසුව එය කඩුවෙල – කොල්ලුපිටිය බස් රථයක ගමන් මළු රඳවනයේ තිබීයදී සොයා ගැනුණේ, බස් රථයේ රියැදුරු සහ රිය සහයකයා පොලීසියට කළ දැනුම් දීමකට අනුව ය
si_6384697_4	සිද්ධිය සම්බන්ධයෙන් කළ දීර්ඝ විමර්ශනයකින් අනතුරුව සැකකරුවන් 6 දෙනෙකු පසුගිය 7 වන දා අත්අඩංගුවට ගැනිණි
si_6384697_5	ඉන් සැකකරුවන් 5 දෙනෙකු රක්ෂිත බන්ධනාගාරගත කෙරුණු අතර අනෙක් සැකකරු රුපියල් ලක්ෂ 5ක ශරීර ඇප මත මුදා හැරීමට අධිකරණය නියෝග කළේ ය
si_6384697_6	ජීවිතේ එක් වරක් පමණක් අද්විතීය සිනමාකරුවෙකුට හිමි වන ඉන්දීය යාවජීව කර්තව්‍ය සම්මානය 2000 වසරේදී ආචාර්ය ලෙස්ටර් ජේම්ස් පීරීස් මහතාට පිරිනැමුණේ 31 වන ඉන්දියානු අන්තර්ජාතික සිනමා සම්මාන උළෙලේදී ය
si_6384697_7	ඒ, ඔහු සිනමාවට කළ අමිල මෙහෙවර අගයමිනි
