si_9703787_0	යේමනයේ යුධ ගැටුම් වලට මැදිහත් වී සිටින ශ්‍රී ලංකිකයින් චීන ගුවන් යානයක් මගින් බහරේනයට ගෙන ඒමට සැලසුම් කර ඇති බව විදේශ රැකියා අමාත්‍යංශය පවසයි
si_9703787_1	බහරේනයේ සිට ඔවුන් ශ්‍රී ලංකාවට අයත් ගුවන් යානයක් මගින් දිවයිනට ගෙන්වා ගැනීමට සැලසුම් කර තිබේ
si_9703787_2	විදේශ රැකියා අමාත්‍යංශය සඳහන් කළේ, යේමනයේ යුධ ගැටුම්වලට මැදිව ශ්‍රී ලංකිකයින් 91 දෙනෙකු පමණ සිටින බව ය
si_9703787_3	චීන ගුවන් යනාවලට එහි ගුවන් කළාපය භාවිතා කිරීමට මෙතෙක් අවසර නොලැබීම හේතුවෙන් ශ්‍රී ලංකිකයින් ගෙන්වා ගැනීම ප්‍රමාද වූ බව විදේශ සේවා නියුක්ති කාර්යාංශයේ සභාපති රත්නපාල වික්‍රමසූරිය මහතා පැවසී ය
