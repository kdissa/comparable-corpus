si_7203215_0	ශ්‍රී ලංකා නිදහස් පක්ෂයේ සභාපති ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් විශේෂ නියෝජිත සමුළුව අද පැවැත්වේ
si_7203215_1	සමුළුව කොළඹ සුගතදාස ගෘහස්ත ක්‍රීඩාංගණ පරිශ්‍රෙය්දී අද පස්වරු 2 ට ආරම්භ වීමට නියමිතයි
si_7203215_2	– තීරණය රට වෙනුවෙන් – යන්න තේමා කර ගනිමින් පැවැත්වෙන මෙම විශේෂ නියෝජිත සමුළුවේදී ජනාධිපති මෛත්‍රීපාල සිරිසේන මහතා විශේෂ ප්‍රකාශයක් සිදු කිරීමට නියමිත වේ
si_7203215_3	ශ්‍රී ලංකා නිදහස් පක්ෂයේ මහලේකම් මහාචාර්ය රෝහණ ලක්ෂ්මන් පියදාස මහතා සඳහන් කළේ, වර්තමාන දේශපාලන වාතාවරණය ඇතුළු කරුණු කිහිපයක් සම්බන්ධයෙන් මෙම සමුළුවේදී අවධානය යොමු කෙරෙනු ඇති බවයි. ශ්‍රී ලංකා නිදහස් පක්ෂය නියෝජනය කරන පාර්ලිමේන්තු මන්ත්‍රීවරුන්, පළාත් සභා මන්ත්‍රීවරුන් ඇතුළු නියෝජිතයින් රැසක් මෙම සමුළුවට සහභාගී වීමට නියමිත බව මහලේකම්වරයා වැඩිදුරටත් සඳහන් කළේ ය
