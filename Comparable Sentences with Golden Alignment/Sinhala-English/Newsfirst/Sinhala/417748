si_417748_0	එම කොමිෂම සඳහන් කළේ, පළාත් පාලන ආයතන 341 ක මැතිවරණය එකවර පැවැත්වීමට පියවර ගන්නා බවයි. මේ අතර ආයතන 248 ක් සඳහා පළාත් පාලන මැතිවරණය පැවැත්වීමට අදාල නාම යෝජනා දැන්වීම් අද නිකුත් කරන බව ද මැතිවරණ කොමිෂන් සභාව පවසා ඇත
si_417748_1	මැතිවරණය සම්බන්ධයෙන් වන විශේෂ සාකච්ඡාවක් ලබන 7 වන දා මැතිවරණ මහලේකම් කාර්යාලයේදී පැවැත්වීමට නියමිත අතර ඊට දිස්ත්‍රික් තේරීම්භාර නිලධාරීන් ද කැඳවා තිබේ
si_417748_2	අද නාම යෝජනා දැන්වීම නිකුත් කරන ආයතනවලට අදාලව නාම යෝජනා කැඳවීම ලබන 18 වන දා සිට 21 වන දා දහවල් දක්වා සිදු කෙරෙන බව මැතිවරණ කොමිෂම පැවසුවේ ය
si_417748_3	ස්වාධීන කණ්ඩායම්වලට අද සිට ලබන 20 වන දා මධ්‍යහන දක්වා ඇප මුදල් තැන්පත් කළ හැකි වේ
si_417748_4	පළාත් පාලන ඡන්දය පැවැත්වීමට අදාලව විෂයභාර අමාත්‍යවරයා නිකුත් කළ ගැසට් නිවේදනය බල රහිත කරන්නැයි ඉල්ලමින් පෙත්සම්කරුවන් 6 දෙනෙකු අභියාචානාධිකරණය හමුවේ පෙත්සමක් ගොනු කිරීමත් සමග මෙම ආයතනවලට අදාලව මැතිවරණයට නාම යෝජනා කැඳවීම ප්‍රමාද විය
si_417748_5	එම ආයතන 248 ට අදාල නාම යෝජනා දැන්වීම අද නිකුත් වන්නේ, පසුගිය සිකුරාදා ඔවුන් එම පෙත්සම් ඉල්ලා අස්කරගැනීමත් සමග වේ
si_417748_6	මේ අතර පළාත් පාලන ආයතන 93 ක් සඳහා ඇප මුදල් තැන්පත් කිරීම, පසුගිය 27 වැනි දා ආරම්භ විය
