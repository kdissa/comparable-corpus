si_5903506_0	වරාය හා නාවික කටයුතු අමාත්‍ය අර්ජුන රණතුංග මහතාගේ 52 වන ජන්ම දිනය අදට යෙදී තිබේ
si_5903506_1	අර්ජුන රණතුංග මහතාගේ ජන්ම දිනය වෙනුවෙන් අද මිනුවන්ගොඩ, රජමහා විහාරස්ථානයේදී දානමය පිංකමක් පැවති අනතුර ඉන් අනතුරුව විශේෂ උත්සවයක්ද සංවිධානය කර තිබිණ
si_5903506_2	අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් පැවති උත්සවයේදී ‘දෙසැම්බර් විප්ලවය’ නම් ගිවිසුමට වසරක් පිරීම ද මෙහිදී සමරනු ලැබී ය
si_5903506_3	1963 වසරේ දෙසැම්බර් මස 1 වන දා ගම්පහ දී උපත ලැබූ අර්ජුන රණතුංග මහතා කොළඹ ආනන්ද විද්‍යාලයේ ආදි ශිෂ්‍යයෙකි
si_5903506_4	ක්‍රිකට් ක්‍රීඩාවෙන් විශිෂ්ඨ දක්ෂතා දැක්වූ ඔහු 1996 වසරේ ලෝක කුසලානය මෙරටට දිනා දුන් කණ්ඩායමේ නායකයා ය
si_5903506_5	2001 වසරේදී ක්‍රීඩාවෙන් සමුගත් ඔහු ශ්‍රී ලංකා නිදහස් පක්ෂයෙන් ක්‍රියාකාරී දේශපාලනයට පිවිසි අතර කලක් සංචාරක නියෝජ්‍ය අමාත්‍ය‍වරයා ලෙසද කටයුතු කළේ ය
si_5903506_6	පසුගිය ජනාධිපතිවරණයේදී වත්මන් ජනාධිපති මෛත්‍රීපාල සිරිසේන මහතාගේ ජයග්‍රහණය වෙනුවෙන් සුවිශේෂී කාර්යයක නිරතවූ අර්ජුන රණතුංග මහතා වත්මන් රජයේ වරාය හා නාවික කටයුතු අමාත්‍යවරයා වේ
