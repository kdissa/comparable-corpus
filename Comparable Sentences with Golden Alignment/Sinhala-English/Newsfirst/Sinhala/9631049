si_9631049_0	COLOMBO (News 1st)
si_9631049_1	රෝහලට ඇතුළත් කළ දරුවෙකු මිය යාමේ සිද්ධියකින් අනතුරුව මහනුවර, ගලහ රෝහල් පිරිශ්‍රයේ කළහකාරී ලෙස හැසිරෙමින් එහි දේපොළවලට හානි කිරීම සම්බන්ධයෙන් අත්අඩංගුවට ගත් සැකකරුවන් 7 දෙනා ලබන 6 වන දා දක්වා රක්ෂිත බන්ධනාගාරගත කෙරිණ
si_9631049_2	ඒ සැකකරුවන් අද මහනුවර මහේස්ත්‍රාත් අධිකරණයට ඉදිරිපත් කිරීමෙන් අනතුරුව ය
si_9631049_3	ඔවුන් 28 සහ 45 යන වයස්වල පසුවන දෙල්තොටවත්ත ප්‍රදේශයේ පදිංචිකරුවන් ය
si_9631049_4	පසුගිය 28 වන දා ඇතිවූ මෙම නොසන්සුන්තාව අතරතුර කළහකාරි පිරිස විසින් රෝහල් ගොඩනැගිලිවලට හා වෛද්‍යවරුන්ගේ වාහන කිහිපයට හානි කරනු ලැබ තිබිණ
si_9631049_5	දරුවා මියයාම ඇතුළු අදාළ සිද්ධිය සම්බන්ධයෙන් මේ වනවිට සෞඛ්‍ය අමාත්‍යංශයෙන් විශේෂ පරීක්ෂණයක් ද ක්‍රියාත්මකයි
