si_4497781_0	කිසිදු රටක් සමඟ දේශීය ව්‍යවසායකයින්ට හානියක් වන ගිවිසුම්වලට අත්සන් නොකරන බව ජනධිපති මෛත්‍රීපාල සිරිසේන මහතා පවසයි
si_4497781_1	ජනාධිපතිතුමා මේ බව පැවසුවේ, ඊයේ තරුණ ලාංකික ව්‍යවසායක මණ්ඩලයේ සමාජිකයින් සමඟ බත්තරමුල්ලේදී  විශේෂ හමුවකට එක්වෙමිනි
si_4497781_2	පසුගිය රජය සමයේ මැණික් කර්මාන්තය සඳහා විදේශිය සමාගම් 16කට ලබා දී තිබූ බලපත්‍ර තමන් බලයට පැමිණි විගස අහෝසි කර දැමූ බව ත් ජනාධිපතිවරයා එහිදී පැවසී ය
si_4497781_3	ආණ්ඩුවට සිය ආදයම් මාර්ග නිසි විනිවිදභාවයකින් යුතුව කළමනාකරණය කරන්නේ නම්, එය වාර්ෂික අයවැය පරතරය පියවීමට ප්‍රමාණවත් බව ද ජනාධිපතිවරයා එහිදී කියා සිටියේ ය
si_4497781_4	දේශීය ව්‍යවසායකයින් මුහුණ පා තිබෙන ගැටලු ජනාධිපතිතුමන් වෙත ඉදිරිපත් කිරීම සඳහා මෙම හමුව කැඳවා තිබිණ
