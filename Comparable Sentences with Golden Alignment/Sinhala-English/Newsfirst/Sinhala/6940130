si_6940130_0	දකුණු මුහුදේ නාවික හමුදාව කළ ඒකාබද්ධ මෙහෙයුමකින් හෙරොයින් කිලෝග්‍රෑම් 101ක් සොයා ගැනීමට හැකි වී තිබේ
si_6940130_1	නාවික හමුදා මාධ්‍ය ඒකකය පැවසුවේ, සැක කටයුතු නෞකාවක් පරික්ෂා කිරීමේදී මෙම හෙරොයින් තොගය හමු වූ බව ය
si_6940130_2	පොලිස් මත්ද්‍රව්‍ය කාර්යාංශයේ ද සහය ඇතිව පෙරේදා මෙම මෙහෙයුම කර තිබේ
si_6940130_3	මෙම මත්ද්‍රව්‍ය තොගය සමග ඇෆ්ගනිස්ථාන හා පකිස්ථාන ජාතිකයින් ඇතුළු කිහිප දෙනෙකු අත්අඩංගුවට ගත් බව ද නාවික හමුදා මාධ්‍ය ඒකකය ප්‍රකාශ කළේ ය
si_6940130_4	වැඩිදුර පරීක්ෂණ සඳහා සැකකරුවන් හා හෙරොයින් පොලිස් මත්ද්‍රව්‍ය නාශක කාර්යාංශයට භාර කර තිබේ
