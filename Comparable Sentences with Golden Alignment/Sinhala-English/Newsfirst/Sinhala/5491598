si_5491598_0	රජයට අයත් වාහන 8ක් සහ යතුරු පැදි 4ක් වාරියපොල ආර්ථික මධ්‍යස්ථානය තුළ තිබී සොයාගෙන තිබේ
si_5491598_1	පොලීසිය සඳහන් කළේ, ලැබුණු තොරතුරක් මත එම වාහන අද පස්වරුවේ සොයාගත් බව ය
si_5491598_2	එම වාහනවල ආර්ථික සංවර්ධන අමාත්‍යාංශයේ සහ ජාතිය ගොඩනැගිමේ අමාත්‍යාංවල නම් සඳහන් බව පොලීසිය ප්‍රකාශ කළේය
si_5491598_3	කැබ් රථ 5ක්, ජිප් රථයක්, මෝටර් රථයක්, ලොරි රථයක් සහ යතුරු පැදි 4ක් පොලීසිය සොයාගත් වාහන අතර වේ
si_5491598_4	පොලීසිය සඳහන් කළේ, එම වාහන භාවිතා නොකර එම ස්ථානයේ තිබීම පිළිබඳව පොලීසිය පරික්ෂණ ආරම්භ කරන බව ය
