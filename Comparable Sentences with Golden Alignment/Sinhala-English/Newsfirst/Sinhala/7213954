si_7213954_0	ජනාධිපති මෛත්‍රීපාල සිරිසේන මහතා අද දිනය පුරා පොසොන් උත්සවය වෙනුවෙන් පැවති පිං කම් රැසකට සහභාගි විය
si_7213954_1	සෑම පුන් පොහෝ දිනක ම පැවැත්වෙන සදහම් යාත්‍රා ධර්ම දේශනා මාලාවේ සිව්වන ධර්ම දේශනාව අද පැවැත්වුණේ, දිඹුලාගල ආරණ්‍ය සේනාසනය කේන්ද්‍ර කරගනිමිනි
si_7213954_2	ඓතිහාසික දිඹුලාගල ආරණ්‍ය සේනාසනය වෙත පැමිණි ජනාධිපතිවරයා පළමුව රෝගාතුරව වැඩ වෙසෙන ආරණ්‍ය සේනාසනාධිපති පූජ්‍ය මල්දෙණියේ ජිනාලංකාර නායක හිමි බැහැදුටුවේ ය
si_7213954_3	අනතුරුව ආගමික වතාවත්වල නිරත වූ ජනාධිපති මෛත්‍රීපාල සිරිසේන මහතා සදහම් යාත්‍රා ධර්ම දේශනාව ශ්‍රවනය කිරීමට එක්විය
si_7213954_4	පොළොන්නරුව බෞද්ධ සංගමය 55වන වරටත් සංවිධාන කළ පොසොන් මහා බත් දන්සල ජනාධිපති මෛත්‍රීපාල සිරිසේන මහතා අතින් විවෘත කෙරුණේ ඉන් අනතුරුව ය
si_7213954_5	ජනාධිපති මෛත්‍රීපාල සිරිසේන මහතා මහා සංඝරත්නය වෙත සාංගික දානය පිළිගැන්වීමෙන් අනතුරුව බත් දන්සල ආරම්භ කෙරිණ
