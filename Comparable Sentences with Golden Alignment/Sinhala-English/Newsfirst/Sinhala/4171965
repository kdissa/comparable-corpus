si_4171965_0	අද සිට ක්‍රියාත්මක වීමට තිබූ බදු සංශෝධන ගණනාවක් ක්‍රියාත්මක වීම කල් යන බව මහා භාණ්ඩාගාරය පවසයි
si_4171965_1	රාජ්‍ය මුදල් දෙපාර්තමෙන්තුවේ අධ්‍යක්ෂ ජනරාල්වරයා මේ බව තහවුරු කළේ ය
si_4171965_2	පසුගිය අයවැයෙන් යෝජනා කළ ඇතැම් බදු සංශෝධන එදින ම ක්‍රියාත්මක වු අතර තව ත් කොටසක් පසුගිය ජනවාරි පළමු වන දා සිට ක්‍රියාත්මක විය
si_4171965_3	වැට් ඇතුළු තව ත් බදු සංශෝධන ගණනාවක් අද සිට ක්‍රියාත්මක වීමට නියමිතව තිබිණි
si_4171965_4	මේ අතර පසුගිය මාර්තු මස 08 වන දා අග්‍රාමාත්‍යවරයා වැට් බදු ඉහ‍‍‍‍‍ළ දැමීම ඇතුළු තව ත් බදු සංශෝධන ගණනාවක් පාර්ලිමේන්තුවට ඉදිරිපත් කළේ ය
si_4171965_5	එම බදු සංශෝධන මේ වන විට නීති කෙටුම්පත් දෙපාර්තමේන්තුවට යොමු කර තිබේ
si_4171965_6	ඉදිරියේදී එම යෝජනා පාර්ලිමෙන්තුවට ඉදිරිපත් වනු ඇතැයි රාජ්‍ය මුදල් දෙපාර්තමෙන්තුවේ අධ්‍යක්ෂ ජනරාල්වරයා ප්‍රකාශ කළේ ය
