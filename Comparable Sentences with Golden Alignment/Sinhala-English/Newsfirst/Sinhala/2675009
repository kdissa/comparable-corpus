si_2675009_0	11 හැවිරිදි දැරියක් ලිංගික අපයෝජනයට ලක් කළ බව කියන උප පොලිස් පරීක්ෂකවරයෙකු ඇල්පිටිය ප්‍රදේශයේදී අත්අඩංගුවට ගෙන තිබේ
si_2675009_1	පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා පැවසුවේ, අද උදෑසන ඔහු දැරියගේ නිවසට ගොස් ඇති බව ය
si_2675009_2	එහිදී ඇගේ දෙමාපියන් නිවසේ නොසිටි අවස්ථාවේ උප පොලිස් පරීක්ෂකවරයා විසින් ඇය දෙවරක් ලිංගික අපයෝජනයට ලක් කර ඇති බව පොලිස් මාධ්‍ය ප්‍රකාශක වරයා පැවසුවේ ය
si_2675009_3	දැරිය වෛද්‍ය පරික්ෂණය සඳහා ඇල්පිටිය රෝහලට ඇතුළත් කර තිබේ
si_2675009_4	අදාළ උපපොලිස් පරීක්ෂකවරයා කරන්දෙණිය පොලීසියට අනුයුක්තව රාජකාරී කළ 51 හැවිරිදි අයෙකි
