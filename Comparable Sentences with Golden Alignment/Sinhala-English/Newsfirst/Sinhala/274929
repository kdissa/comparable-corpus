si_274929_0	හදිසි අනතුරකට ලක්ව ජාතික රෝහලේ ප්‍රතිකාර ලබමින් සිටි මේජර් ජෙනරල් සුමිත් මානවඩු මහතා අද අලුයම අභාවප්‍රාප්ත විය
si_274929_1	හමුදා ප්‍රකාශක බ්‍රිගේඩියර් ජයනාත් ජයවීර මහතා පැවසුවේ, ඔහු පරණ කැස්බෑව පාරේ පිහිටි තමාගේ ඉඩමකට පෙරේදා දහවල් ගිය අවස්ථාවේදී හිසේ පරාලයක් වැදී තුවාල ලබා සිටි බව ය
si_274929_2	සුමිත් මානවඩු මහතා කාලතුවක්කු රෙජිමේන්තුවේ කර්නල් සේනා විධායක සහ යුද හමුදාවේ ක්‍රීඩා අධ්‍යක්ෂ ජෙනරාල්වරයා වශයෙන් ද කටයුතු කරනු ලැබී ය
si_274929_3	සුමිත් මානවඩු මහතා මෙලෙස මිය ගියේ අසාධ්‍ය තත්ත්වයෙන් කොළඹ ජාතික රෝහලේ දැඩි සත්කාර ඒකකයේ ප්‍රතිකාර ලබමින් සිටින අතරතුර ය
