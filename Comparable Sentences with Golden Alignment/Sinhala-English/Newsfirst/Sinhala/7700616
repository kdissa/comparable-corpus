si_7700616_0	ජාත්‍යන්තර ක්‍රිකට් කවුන්සිලයේ ප්‍රධානී මුස්තාෆා කමාල්ගේ ඉල්ලා අස්වීමට හේතුව ලෝක කුසලාන අවසන් තරගයේ ජයග්‍රාහී කණ්ඩායමට කුසලානය පිරිනැමීම ජාත්‍යන්තර ක්‍රිකට් කවුන්සිලයේ සභාපති එන්. සිරිනිවාසන් විසින් කරනු ලැබීම ය
si_7700616_1	සාමාන්‍ය සම්ප්‍රදාය අනුව ජයග්‍රාහී කුසලානය පිරිනමනු ලබන්නේ, ජාත්‍යන්තර ක්‍රිකට් කවුන්සිලයේ ප්‍රධානියා (President) විසිනි
si_7700616_2	එහෙත්, මෙවර ලෝක කුසලානය ජාත්‍යන්තර ක්‍රිකට් කවුන්සිලයේ සභාපති (Chairman) විසින් පිරිනමනු ලැබීය
si_7700616_3	ජාත්‍යන්තර ක්‍රිකට් කවුන්සිලයේ ප්‍රධානී මුස්තාෆා කමාල් මාධ්‍යවේදීන් අමතමින් සඳහන් කළේ, ක්‍රිකට් කවුන්සිලයේ ව්‍යවස්ථාව උල්ලංඝණය කරන නිලධාරීන්ගේ ක්‍රියාකලාපය හේතුවෙන් තමන් ඉල්ලා අස් වන බව ය
si_7700616_4	එම නිලධාරීන් නිසා ක්‍රිකට් ක්‍රීඩාව විනාශ වනු ඇතැයි ඔහු පැවසීය
si_7700616_5	මීට පෙර ඉන්දීය කණ්ඩායම සහ බංග්ලාදේශය අතර පැවති අර්ධ අවසන් තරගයේදී විනිසුරුවරුන් ඉන්දියාවට වාසිසහගත ආකාරයට ක්‍රියා කළ බවට පසුගිය 19 වන දා බංග්ලාදේශ ජාතිකයෙකු වන මුස්තාෆා කමාල් චෝදනා කළේ ය
si_7700616_6	ඔහු එම චෝදනාව කළේ, රෝහිත් ෂර්මා දැවී ගිය පන්දුවක් නිපන්දුවක් ලෙසට වැරදි තීන්දුවක් ලබා දීම සැලකිල්ලට ගෙන ය
si_7700616_7	මතභේදයට තුඩු දුන් නිපන්දුව ප්‍රබල රටවල් කිහිපයකට වැඩි බලතල හිමි වන පරිදි සකස් කළ ක්‍රිකට් කවුන්සිලයේ නව ව්‍යවස්ථාව ක්‍රිකට් ක්‍රීඩාවට හානිදායක බව ද ඔහු අවධාරණය කළේ ය
