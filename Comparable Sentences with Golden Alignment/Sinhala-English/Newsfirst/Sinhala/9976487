si_9976487_0	යාපනය අර්ධද්වීපයේ භූගත ජලයට මුහුදු ජලය මුසුවීම ඉහළ ගොස් ඇති බව අධ්‍යනයකින් හෙළි වී තිබේ
si_9976487_1	ශ්‍රී ජයවර්ධනපුර විශ්වවිද්‍යාලයේ භූගෝල විද්‍යාව පිළිබඳව හිටපු මහාචාර්ය සෙනෙවි එපිටවත්ත මහතා සඳහන් කළේ මේ හේතුවෙන් යාපනයේ පානීය ජලය දූෂිත වී ඇති බව ය
si_9976487_2	දේශගුණ විපර්යාස හමුවේ ඉදිරි වසර 8 ඇතුළත යාපනය අර්ධද්වීපයේ ජලය පානය කිරීමට නොහැකි තත්ත්වයට පත්වනු ඇති බව ද මහාචාර්යවරයා අනතුරු අඟවයි. මහාචාර්ය සෙනෙවි එපිටවත්ත මහතා සඳහන් කළේ, මෙම අර්බුදයට මුහුණ දීම සඳහා වැසි ජලය භාවිතයට ගැනීම වැනි ක්‍රියාමාර්ගවලට එළැඹිය යුතු බව ය
