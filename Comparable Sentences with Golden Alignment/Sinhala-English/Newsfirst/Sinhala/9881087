si_9881087_0	COLOMBO (News 1st) – ඊසි කෑෂ් ක්‍රමයට මුදල් ලබා ගෙන හොරොයින් ජාවාරමේ යෙදුණු සැකකරුවෙකු හොරණ ගල්ඒදඬුගොඩ ප්‍රදේශයේදී අත්අඩංගුවට ගෙන තිබේ
si_9881087_1	පොලීසිය පැවසුවේ, සැකකරු හොරණ හා වැලිකල යන ප්‍රදේශවල නිවාස 3ක් කුලියට ගෙන මෙම ජාවාරම මෙහෙයවා ඇති බව ය
si_9881087_2	ඔහු සතුව තිබී සොයා ගෙන ඇති හෙරොයින් ප්‍රමාණය ග්‍රෑම් 25කි
si_9881087_3	මෝටර් රථයකින් යමින් සිටියදී අත්අඩංගුවට ගත් සැකකරු 33 හැවිරිදි රත්නපුර මිහිදුගම ප්‍රදේශයේ පදිංචිකරුවෙකි
si_9881087_4	සැකකරු මීට පෙර ද රන්මාල කොල්ලකෑම් හා හෙරොයින් ජාවාරම් සම්බන්ධයෙන් පොලිසිය මගින් නඩු පවරා ඇති පුද්ගලයෙකි
