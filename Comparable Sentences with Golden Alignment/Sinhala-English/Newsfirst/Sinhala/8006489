si_8006489_0	මෙම අනතුර සිදුවූයේ අද උදෑසන 9.10 ට පමණය
si_8006489_1	පොලීසිය සඳහන් කළේ, තරුණයෙකු සහ තරුණියන් දෙදෙනෙකු නාවලපිටිය දුම්රිය ස්ථානයට කිලෝමීටරයක් පමණ දුරින් දුම්රිය මාර්ගයේ ගමන් කරමින් සිට ඇති බවයි. එක් තරුණියක් හා තරුණයෙකු දුම්රිය මාර්ගයේ ගමන් කරමින් සිට ඇති අතර අනෙක් තරුණිය ජංගම දුරකතනයකින් කතා කරමින් ඔවුන්ට ඉදිරියෙන් ගමන් කර ඇත
si_8006489_2	එහිදී ඇල්ල දෙසට ධාවනය වූ සීඝ්‍රගාමී දුම්රිය දුටු තරුණයා තමා සමග සිටි තරුණිය දුම්රිය මාර්ගයෙන් ඉවතට තල්ලු කොට අනෙක් තරුණිය බේරා ගැනීමට උත්සහ කිරීමේදී මෙලෙස සීඝ්‍රගාමී දුම්රියේ ගැටී ඇතැයි පොලීසිය සඳහන් කළේ ය
si_8006489_3	අනතුරින් මියගියේ නාවලපිටිය දෙකිද ප්‍රදේශයේ පදිංචිව සිටි ලලංග හර්ෂ කුමාර සහ නාවලපිටිය ඉඹුල්පිටිය ප්‍රදේශයේ පදිංචිව සිටිව පියුමි භාග්‍ය නැමැති දෙදෙනායි
si_8006489_4	මිය යන විට ඔවුන් අවුරුදු 16 සහ 15 යන වයස්වල පසුවිය
si_8006489_5	ඔවුන්ගේ මෘත ශරීරයන් මේ වනවිට නාවලපිටිය රෝහලට ගෙන ගොස් ඇති අතර නාවලපිටිය පොලීසිය වැඩිදුර විමර්ශන සිදු කෙරෙනු ඇති
