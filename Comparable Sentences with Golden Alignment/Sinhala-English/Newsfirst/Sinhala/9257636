si_9257636_0	COLOMBO (Newsfirst) – ඊයේ පැවති සාකච්ඡාවේදී එකඟ වූ පරිදි අද දිනයේ ලිඛිතව චක්‍රලේඛයක් මගින් තම ඉල්ලීම් ලබා දෙන්නේ නම් වැඩ වර්ජනය අත්හරින බව විශ්වවිද්‍යාල වෘත්තීය සමිති එකාබද්ධ කමිටුව පවසයි
si_9257636_1	එහි සම සභාපති එඩ්වඩ් මල්වත්තගේ මහතා පැවසුවේ ඊයේ පස්වරුවේ තම සංගමය රැස්ව එම තීරණය ගත් බව ය
si_9257636_2	ඊයේ පස්වරුවේ අමාත්‍ය කබීර් හෂීම්, විශ්වවිද්‍යාල ප්‍රතිපාදන කොමිෂන් සභාවේ සභාපතිවරයා සහ උසස් අධ්‍යාපන අමාත්‍යංශ ලේකම්වරයා සමග අනධ්‍යයන සේවකයින් පැවැත්වූ සාකච්ඡාවේදී තම ඉල්ලීම් ලබා දීමට එකඟතාව පළ කළ බව එඩ්වඩ් මල්වත්තගේ මහතා සඳහන් කළේ ය
si_9257636_3	අනධ්‍යයන සේවක වැඩ වර්ජනය අද දිනයේත් ක්‍රියාත්මක ය
