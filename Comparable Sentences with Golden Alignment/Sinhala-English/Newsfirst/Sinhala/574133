si_574133_0	COLOMBO (News 1st) – අම්බලන්තොට වලේවත්ත මාමඩල ප්‍රදේශයේදී 17 හැවිරිදි තරුණියක පැහැර ගෙන යාම සම්බන්ධයෙන් පොලීසිය විමර්ශන ආරම්භ කර තිබේ
si_574133_1	පොලිස් මාධ්‍ය ප්‍රකාශක කාර්යාලය සඳහන් කළේ, අද අලුයම තරුණියගේ නිවසට පැමිණි 6 දෙනෙකුගෙන් යුත් කණ්ඩායමක් ගිනිඅවි සහ තවත් ආයුධ පෙන්වා තරුණිය පැහැර ගෙන ගිය බවට ලැබුණු පැමිණිල්ලක් මත විමර්ශන ආරම්භ කළ බව ය
si_574133_2	පැහැර ගැනීමට පැමිණි පිරිස මේ වන විට හඳුනා ගෙන ඇති බව පොලීසිය සඳහන් කළේ ය
si_574133_3	ඇය කලෙක සිට ප්‍රේම සම්බන්ධතාවක් පවත්වා ගෙන ගොස් ඇති අතර ඇයගේ පෙම්වතා විසින් තරුණිය පැහැර ගෙන ගොස් ඇති බවට සිදු කර ඇති පරීක්ෂණවලදී අනාවරණය වූ බව ද පොලීසිය ප්‍රකාශ කළේ ය
