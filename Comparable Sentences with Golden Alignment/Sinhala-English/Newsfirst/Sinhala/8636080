si_8636080_0	රත්නපුර නව නගරයේදී අද පස්වරුවේ සිදුවූ රිය අනතුරකින් යුද හමුදා ‍සෙබළෙක් මිය ගොස් තවත් 32 දෙනෙක් තුවාල ලැබූහ
si_8636080_1	රත්නපුර මහ රෝහලේ අධ්‍යක්ෂ වෛද්‍ය සම්පත් රණවීර මහතා ප්‍රකාශ කළේ, තුවාල ලැබූවන්ගෙන් සිව් දෙනෙකුගේ තත්ත්වය බරපතළ බව ය
si_8636080_2	අනතුර සිදුව ඇත්තේ, හමුදා ට්‍රක් රථයක් සහ මගී ප්‍රවාහන බස් රථයක් එකිනෙක ගැටීමෙනි
si_8636080_3	‍ මෙලෙස අනතුරට ලක්ව ඇත්තේ කොළඹ සිට මොනරාගල බලා ධාවනය වූ පෞද්ගලික බස් රථයක් හා රත්නපුර දෙස සිට කුරුවිට දක්වා ධාවනය වෙමින් තිබූ හමුදා ට්‍රක් රථයකි
si_8636080_4	ට්‍රක් රථය කුරුවිට පිහිටි යුද හමුදා ගැමුණු හේවා බල ඇණියට අයත් එකක් බව වාර්තා වේ
si_8636080_5	අනතුරින් තුවාල ලැබූවන් රත්නපුර මහ රෝහලට අතුළත් කෙරිණ
si_8636080_6	ඉන් එක් අයෙකු කොළඹ ජාතික රෝහලට මාරු කර යවා ඇති අතර සෙසු තිදෙනා දැඩි සත්කාර ඒකක‍යේ ප්‍රතිකාර ලබති
si_8636080_7	තුවාල ලැබූවන්ගෙන් 18 දෙනෙකු යුද හමුදා සමාජිකයින් වන අතර සෙසු 14 දෙනා සිවිල් වැසියන් බව රත්නපුර රෝහල් අධ්‍යක්ෂකවරයා ප්‍රකාශ කළේ ය
