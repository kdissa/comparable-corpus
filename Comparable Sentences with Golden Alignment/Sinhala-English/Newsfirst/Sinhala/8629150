si_8629150_0	මෙවර අධ්‍යන පොදු සහතික පත්‍ර උසස් පෙළ විභාගය සඳහා සියලු කටයුතු සූදානම් කර ඇතැයි, විභාග දෙපාර්තමේන්තුව පවසයි
si_8629150_1	විභාග කොමසාරිස් ජනරාල් ඩබ්ලිව්.එම්.එන්.ජේ. පුෂ්පකුමාර මහතා පැවසුවේ, විභාග මධ්ය්‍යස්ථාන 2,204 කදී හෙට සිට 27 වන දා දක්වා විභාගය පැවැත්වෙන බව ය
si_8629150_2	විභාග අයදුම්කරුවන් අනුගමනය කළ යුතු ක්‍රියාමාර්ග පිළිබඳව ද විභාග කොමසාරිස් ජනරාල්වරයා මෙලෙස පැහැදිලි කිරීමක් සිදු කළේ ය
si_8629150_3	ඔහු පැවසුවේ විභාගය පෙරවරු 8.30 ආරම්භ වන අතර පෙ.ව.8.00ට පෙර සියලු ම අයදුම්කරුවන් විභාග මධ්‍යස්ථාන වෙත පැමිණිය යුතු බව ය
si_8629150_4	පැමිණෙන විට විභාග ප්‍රවේශ පත්‍ර‍, ජාතික හැඳුනුම්පත හෝ වලංගු විදේශ ගමන් බලපත්‍ර අනිවාර්යයෙන් රැගෙන ආ යුතු බව ද විභාග කොමසාරිස් ජනරාල්වරයා විභාග අයදුම්කරුවන්ට දැනුම් දෙයි
si_8629150_5	විභාගයට පැමිණීමට පෙර කල් වේලා ඇතිව ප්‍රවේශ පත්‍ර හොඳින් පරීක්ෂා කළ යුතු අතර තමා ඉල්ලුම් කරන විෂයන්, මාධ්‍ය සහ අත්සන සහතික කිරීම ආදි වැදගත් කරුණු පිළිබඳව හොඳින් පරීක්ෂා කළ යුතු බව ද ඔහු සඳහන් කළේ ය
si_8629150_6	මෙවර විභාගය සඳහා අයදුම්රුවන් 315,605ක් පෙනී සිටින අතර ඉන් 240,991ක් පාසල් අයදුම්කරුවෝ වෙති
si_8629150_7	විභාගයට පෙනී සිටින පෞද්ගලික අයදුම්කරුවන් සංඛ්‍යාව 74,614කි
