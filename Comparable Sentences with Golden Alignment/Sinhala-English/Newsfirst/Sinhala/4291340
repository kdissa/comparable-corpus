si_4291340_0	ෂියා නිකායික පූජකවරයෙකු එල්ලා මරා දැමීම හේතුවෙන් සෞදි අරාබියට එරෙහි විරෝධතා මැදපෙරදිගින් එපිට රාජ්‍යයන් කරා ද ව්‍යාප්ත වෙමින් පවතින බව වාර්තා වේ
si_4291340_1	ෂියා මුස්ලිම් පූජක ෂෙයික් නිමර් අල්-නිමර් මරා දැමීමට එරෙහිව පකිස්තානයේ කරච්චි නුවර ද විරෝධතා පැවැත්විණි
si_4291340_2	විදෙස් වාර්තා සඳහන් කළේ, විරෝධතාකරුවන් සෞදි රජ පවුලට බැණ වදිමින් පුවරු ප්‍රදර්ශනය කළ බව ය
si_4291340_3	මේ අතර බහරේනයේදී ද ෂියා නිකායික පූජක ෂෙයික් නිමර් අල්-නිමර් මරා දැමීමට විරෝධය පළ කරමින් විරෝධතා පැවැත්විණි
si_4291340_4	විදෙස් වාර්තා සඳහන් කළේ, සිය ගණනක් වූ පිරිස ඊට එක්වූ බව ය
