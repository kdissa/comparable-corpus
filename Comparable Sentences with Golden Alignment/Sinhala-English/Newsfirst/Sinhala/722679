si_722679_0	COLOMBO (News 1st )
si_722679_1	සැක කටයුතු ලෙස උතුරු මුහුදේ යාත්‍රා කරමින් තිබූ ඩිංගි යාත්‍රාවක් සමග පුද්ගලයින් 7 දෙනෙකු නාවික හමුදා භාරයට තිබේ
si_722679_2	නාවික හමුදාව පැවසුවේ, කන්කසන්තුරයට උතුරු දෙසින් වූ මුහුදු ප්‍රදේශයේ සැකකටයුතු ඩිංගි යාත්‍රාවක් යාත්‍රා කරන බව නාවික හමුදාව නිරීක්ෂණය කර ඒ දෙසට නාවික හමුදා වේග ප්‍රහාරක යාත්‍රාවක් පිටත් කර යැවිමට කටයුතු කළ බවයි. ඒ අනුව කළ වැටලීමේදී නිති විරෝධී ලෙස මුහුදු මාර්ග ඔස්සේ ඉන්දියාවේ සිට මෙරටට පුද්ගලයින් ප්‍රවාහනය කරමින් සිටි පුද්ගලයින් දෙදෙනෙකු හා එහි ගමන් කරමින් සිටි පුද්ගලයින් 5 දෙනෙකු අත්අඩංගුවට ගත් බව නාවික හමුදාව සඳහන් කළේ ය
si_722679_3	නාවික හමුදාව පැවසුවේ, අදාළ පුද්ගලයින් සහ ඩිංගි යාත්‍රාව ඉදිරි පරීක්ෂණ සඳහා කන්කසන්තුරේ පොලීසිය වෙත භාර දුන් බවයි.
