si_531453_0	හෙරොයින් ක්‍රිලෝ ග්‍රෑම් 110ක් සොයා ගැනීමේ සිද්ධියට සම්බන්ධ තව ත් සැකකරුවෙකු, කටුනායක ගුවන් තොටුපොළෙදී අද අලුයම අත්අඩංගුවට ගෙන තිබේ
si_531453_1	පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේ, මොහු එම මත්ද්‍රව්‍ය තොගය මෙරට තුළ බෙදා හැරීමේ ජාවරමට සම්බන්ධ ප්‍රධාන සැකකරුවෙකු බව ය
si_531453_2	අත්අඩංගුවට පත් සැකකරු  කළුබෝවිල, අසීරි මාවතේ පදිංචිකරුවෙකි
si_531453_3	අදාළ හෙරොයින් තොගය සොයා ගැනීමත් සමග මෙම සැකකරු ඉන්දියාවට ගොස් ඇති බව පොලිස් මාධ්‍ය ප්‍රකාශකවරයා සඳහන් කළේ ය
si_531453_4	පොලිස් මත්ද්‍රව්‍ය නාශක කාර්යංශය මෙම සැකකරු පිලිබඳව ආගමන විගමන දෙපාර්තමේන්තුව දැණුවත් කර තිබිණ
si_531453_5	ඒ අනුව, සැකකරු අද අලුයම යළි දිවයිනට පැමිණි අවස්ථාවේදී ආගමන විගමන දෙපාර්තමේන්තුවේ සහය මත, මොහු පොලිස් මත්ද්‍රව්‍ය නාශක කාර්යංශය භාරයට ගැණුනු බව පොලිස් මාධ්‍ය ප්‍රකාශකවරයා සඳහන් කළේ ය
