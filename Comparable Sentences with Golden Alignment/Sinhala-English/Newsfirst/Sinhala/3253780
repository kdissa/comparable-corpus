si_3253780_0	එහි සාමාන්‍යාධිකාරි ඩිලන්ත ප්‍රනාන්දු මහතා පැවසුවේ, අද එම දුම්රිය මාර්ගයේ පරීක්ෂණ චාරිකාවක් සිදු කිරීමට නියමිත බවය
si_3253780_1	අද පස්වරුව වන විට සාමාන්‍ය පරිදි දුම්රිය ධාවනය කිරීමට සැලසුම් කර ඇති බව ද ඔහු සඳහන් කළේ ය
si_3253780_2	පාලම් තුනක නඩත්තු කටයුතු හේතුවෙන් මැදවච්චිය සිට තලෙයිමන්නාරම දක්වා දුම්රිය ධාවනය නතර කෙරුණේ පසුගිය අගෝස්තු මස 17 වන දායි
si_3253780_3	දෛනිකව කොළඹ කොටුවේ සිට තලෙයිමන්නාරම දක්වා සහ තලෙයිමන්නාරම සිට කොළඹ කොටුව දක්වා දුම්රිය ගමන්වාර 4 ක් ක්‍රියාත්මක වනු ඇත
si_3253780_4	මාර්ගය වසා දමා තිබූ කාලය තුළ මැදවච්චියේ සිට තලෙයිමන්නාරම දක්වා විශේෂ ලංගම බස්රථ සේවාවක් ක්‍රියාත්මක කිරීමට ද දුම්රිය දෙපාර්තමේන්තුව පියවර ගෙන තිබේ
