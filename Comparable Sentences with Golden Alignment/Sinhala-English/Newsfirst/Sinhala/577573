si_577573_0	ජනාධිපතිවරණ පොදු අපේක්ෂක මෛත්‍රීපාල සිරිසේන මහතා ඔහුට සහය ලබා දෙන පක්ෂ සමග අද ගිවිසුමකට අත්සන් තැබීමට නියමිතව ඇත
si_577573_1	එය සිදු කෙරෙන්නේ, විහාරමහාදේවි එළිමහන් රංග පීඨයේ පැවැත්වෙන උත්සවයකදී ය
si_577573_2	පාර්ලිමේන්තු මන්ත්‍රී වෛද්‍ය රාජිත සේනාරත්න මහතා පැවසුවේ, මෛත්‍රීපාල සිරිසේන මහතාට සහය පළ කරන පක්ෂ හා සංවිධාන එම අවස්ථාවට සහභාගී වීමට නියමිතව ඇති බව ය
si_577573_3	මීට අමතරව ජාතික හෙළ උරුමය සමග ද මෛත්‍රීපාල සිරිසේන මහතා අද පස්වරුවේ ගිවිසුමකට එළැඹීමට නියමිත බව වෛද්‍ය රාජිත සේනාරත්න මහතා පැවසී ය
si_577573_4	වෛද්‍ය රාජිත සේනාරත්න මහතා වැඩි දුරට ත් පැවසුවේ, මේ වනවිට මෛත්‍රීපාල සිරිසේන මහතාගේ ජනාධිපතිවරණ ප්‍රතිපත්ති ප්‍රකාශය  සකස් කරමින් සිටින බව ය
