si_7024055_0	COLOMBO (News 1st) – ශ්‍රී ලංකා පාර්ලිමේන්තුවේ නව නියෝජ්‍ය කථානායකවරයා ලබන අඟහරුවාදා පත් කිරීමට නියමිතව තිබේ
si_7024055_1	පාර්ලිමේන්තු නියෝජ්‍ය මහ ලේකම් නීල් ඉද්දවෙල මහතා ප්‍රකාශ කළේ, නියෝජ්‍ය කථානායක තිලංග සුමතිපාල මහතාගේ ඉල්ලා අස්වීම එදින නිල වශයෙන් පාර්ලිමේන්තුවට දැනුම් දෙන බව ය
si_7024055_2	ඉන් අනතුරුව නව නියෝජ්‍ය කථානායකවරයා පත් කර ගනු ඇති
si_7024055_3	අග්‍රාමාත්‍ය රනිල් වික්‍රමසිංහ මහතාට එරෙහි විශ්වාසභංග යෝජනාවට පක්ෂව ඡන්දය ලබා දෙමින් තිලංග සුමතිපාල මහතා තවත් මන්ත්‍රීවරුන් 15 දෙනෙකු සමග ආණ්ඩුවෙන් ඉවත් විය
si_7024055_4	අනතුරුව ඔහු ප්‍රකාශ කළේ, තමන් නියෝජ්‍ය කථානායක ධූරයෙන් ද ඉවත් වන බව ය
