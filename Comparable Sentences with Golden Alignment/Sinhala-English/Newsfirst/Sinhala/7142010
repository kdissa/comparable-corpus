si_7142010_0	68 වන වන ජාතික නිදහස් දිනය වෙනුවෙන් ජනාධිපතිවරයා, අග්‍රාමාත්‍යවරයා සුබපැතුම් පණිවුඩ නිකුත් කර තිබේ
si_7142010_1	ජාතික සංහිදියාව සහෝදරත්වය තුළින් එකම රටක් එකම ජාතික ගොඩනැංවීමට කැපවන බව ජනාධිපති මෛත්‍රිපාල සිරිසේන මහතා පවසයි
si_7142010_2	68 වන ජාතික නිදහස් දින සැමරුම වෙනුවෙන් සුබපැතුම් පණිවුඩයක් නිකුත් කරමින් ජනාධිපතිවරයා සඳහන් කරන්නේ මව්බිමේ උරුමය පොදු ජාතික උරුමයක් සේ හැඟෙන ශ්‍රී ලාංකිකත්වයක් ප්‍රතිනිර්මාණය කිරීමට තමන් ඇතුළු රජය කැප වී සිටින බව ය
si_7142010_3	ජාති කුල භේදවලින් තොර මානව සබඳතා ශක්තිමත් වූ සමාජයක් බිහිකිරීම තම අරමුණ බව ද ජනාධිපතිවරයාගේ නිදහස් දින සුබපැතුම් පණිවුඩයේ සඳහන් වෙයි
si_7142010_4	මේ අතර අග්‍රාමාත්‍ය රනිල් වික්‍රමසිංහ මහතා ද සුබපැතුම් පණිවුඩයක් නිකුත් කර තිබේ
si_7142010_5	අග්‍රාමාත්‍යවරයා පෙන්වා දෙන්නේ, ජාත්‍යන්තර ඉදිරියේ මානව හිමිකම් සුරකින නිදහස් හා ගෞරවනීය රටක් ලෙස මෙරට නැවතත් අන්‍යතාව තහවුරු කරමින් සිටින බව ය
si_7142010_6	නීතිය සාමය හා සංහිදියාව සුරකිමින් දියුණු ආර්ථික පරිසරයක් රටතුළ ගොඩනැංවීමේ භාරදුර කාර්යයට රජය ඇප කැපවී සිටින බව ද අග්‍රාමාත්‍යවරයා නිකුත් කළ නිදහස් දින පණිවුඩයේ සඳහන්
si_7142010_7	රනිල් වික්‍රමසිංහ මහතා සිය නිදහස් දින පණිවුඩයෙන් අවධාරණය කරන්නේ, දේශයේ දියුණුව උදෙසා සැබෑ පුරවැසියන්සේ කැපවීමට මෙවර නිදහස් දිනයේදී අදිටන් කළ යුතු බව ය
