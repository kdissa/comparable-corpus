si_2957832_0	තම නිල වෙබ් අඩවියට ඇතුළු වී දත්ත වෙනස් කිරීමේ සිද්ධියට සම්බන්ධ බව කියන සිසුවා සම්බන්ධයෙන් දරුවන් සිටින පියෙකු මෙන් සිතා කටයුතු කරන බව ජනාධිපති මෛත්‍රිපාල සිරිසේන මහතා පවස යි
si_2957832_1	අද පෙරවරුවේ මාධ්‍ය ආයතන ප්‍රධානීන් හමුවු අවස්ථාවේ ජනාධිපතිවරයා මේ බව සඳහන් කළේ ය
si_2957832_2	මේ අතර ජනාධිපති නිල වෙබ් අඩවියට අනවසරයෙන් ඇතුළු වී එහි දත්ත වෙනස් කිරීමට උත්සාහ කළ බව කියන සිද්ධියට සැකපිට අත්අඩංගුවට ගත් පාසල් සිසුවා හා අනෙක් සැකකරු ඇප මත මුදා හැරිණ
si_2957832_3	ඒ සැකකරුවන් අද කොළඹ ප්‍රධාන මහේස්ත්‍රාත් ගිහාන් පිලපිටිය මහතා හමුවට ඉදිරිපත් කිරීමෙන් අනතුරුව ය
si_2957832_4	පාසල් සිසුවා රුපියල් ලක්ෂ 10 බැගින් වු ශරීර ඇප දෙකක් මත මුදා හැරුණු අතර අනෙක් සැකකරු රුපියල් ලක්ෂ 10 බැගින් වු ශරීර ඇප 4 ක් සහ රුපියල් 25,000 බැගින් වු මුදල් ඇපයක් ම ත මුදා හැරිණ
si_2957832_5	නඩුව ලබන නොවැම්බර් මස 11 වන දා යළි කැඳවීමට නියමිතයි
