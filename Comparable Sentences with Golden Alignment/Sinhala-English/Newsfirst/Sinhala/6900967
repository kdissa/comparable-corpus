si_6900967_0	මොහාන් පීරිස් මහතා නිවේදනයක් නිකුත් කරමින් තමන් අගවිනිසුරු ධුරයෙන් විශ්‍රාම ගෙන හෝ ඉල්ලා අස් වී හෝ අතහැර හෝ නොගිය බව සඳහන් කරයි
si_6900967_1	අගවිනිසුරු ධුරයේ අභිමානය ගරුත්වය හා සුසන්වරය පවත්වාගෙන යාම තම අරමුණ බව මොහාන් පීරිස් මහතා නිකුත් කළ නිවේදනයේ සඳහන් ය
si_6900967_2	හිටපු ජනාධිපතිවරයාගේ නියෝගයකට අනුව හිටපු අගවිනිසුරුතුමිය ඉවත් කොට රජය හා විපක්ෂයේ මන්ත්‍රීවරුන්ගෙන් සැඳුම්ලත් පාර්ලිමේන්තු කාරක සභාවක් මගින් ලද අනුමැතියට අනුව තමන් අගවිනිසුරු ලෙස පත්වූ බව මොහාන් පීරිස් මහතා පවසයි
si_6900967_3	මෙම ධුරයෙන් ඉවත් වීමට බලයෙන් හා තර්ජනයෙන් අවනත කර ගැනීමට නොහැකි වූ විට වෙනත් ක්‍රියාවලියක් යොදා ගැනිම ගැන කණගාටුවට පත් වන බව ද එහි සඳහන් ය
si_6900967_4	අගවිනිසුරු ඉවත් කිරීම ව්‍යවස්ථාවේ 107 02 වගන්තියට අනුව පාර්ලිමේන්තුව ඇමතීමෙන් පමණක් සිදු කළ හැකි බව සඳහන් කරන මොහාන් පීරිස් මහතා මෙය විධායක විසින් තමන්ට නොමැති බලයක් ආරූඩ  කර ගනිමින් ව්‍යවස්ථාදායකයේ බලය අභිබවා කළ ව්‍යවස්ථා විරෝධි ක්‍රියාවලියක් ලෙස හඳුන්වා තිබේ
