si_3728038_0	ඉදිරි මැතිවරණය නිදහස්ව හා සාධාරණව පැවැත්වීම සඳහා විවිධ අංශ පිළිබඳව අවධානය යොමු කරමින් වැඩපිළිවෙලක් සකස් කර ඇතැයි ශ්‍රී ලංකා මානව හිමිකම් කොමිසම පවසයි
si_3728038_1	එහි නීති ලේකම් නිමල් පුංචිහේවා මහතා පැවසුවේ, මැතිවරණ කොමසාරිස්වරයා සමග සාකච්ඡා කර එම වැඩපිළිවෙල සකස් කර ඇති බව ය
si_3728038_2	මැතිවරණයේදී අපක්ෂපාතීව ක්‍රියා කළ යුතු ආකාරය පිළිබඳව පොලිස් නිලධාරීන් දැනුවත් කරන ලෙස පොලිස්පතිවරයාගෙන් ඉල්ලා සිටීමට ද තීරණය කර ඇතැයි ඔහු සඳහන් කළේ ය
si_3728038_3	එසේම මෙවර මැතිවරණයේදී කාන්තා නියෝජනය වැඩි කරන ලෙස දේශපාලන පක්ෂවලින් ඉල්ලා සිටීමට ද පියවර ගෙන ඇතැයි ඔහු සඳහන් කළේ ය
