si_8769957_0	ඕනෑම අවස්ථාවක මහ මැතිවරණයකට සූදානම් බව විපක්ෂ නායක නිමල් සිරිපාල ද සිල්වා මහතා නිවේදනයක් නිකුත් කරමින් සඳහන් කරයි
si_8769957_1	විපක්ෂ නායකවරයා මේ බව ප්‍රකාශ කළේ, ඊයේ අග්‍රාමාත්‍ය රනිල් වික්‍රමසිංහ මහතා විසින් අප්‍රේල් 23 වනදායින් පසු පාර්ලිමේන්තුව විසුරවා හරින බවට කරන ලද ප්‍රකාශයට ප්‍රතිචාරයක් ලෙසයි
si_8769957_2	ආණ්ඩුක්‍රම ව්‍යවස්ථාවට අනුව පාර්ලිමේන්තු මැතිවරණයක් කැඳවීමේ බලය තිබෙන්නේ ශ්‍රී ලංකා නිදහස් පක්ෂ සභාපති ජනාධිපති මෛත්‍රීපාල සිරිසේන මහතාට පමණක් බව ද ඔහු සිහිපත් කරයි
si_8769957_3	මේ වනවිට ශ්‍රී ලංකා නිදහස් පක්ෂය හා මන්ත්‍රී කණ්ඩායම දින 100 වැඩපිළිවෙළට විවේචනාත්මකව සහයෝගය දීමට එකඟ වී ඇති බව විපක්ෂ නායකවරයාගේ නිවේදනයේ සඳහන් ය
si_8769957_4	එවැනි සහයෝගයක් ලබා දීමට සූදානම් වන අතරතුර තම පාක්ෂිකයින්ට විවිධ තාඩන පීඩන එල්ලවන බව ත් ඒ ගැන පාර්ලිමේන්තුවේදී මේ මස 10 වන දා විශේෂ විවාදයක් ඉල්ලා ඇති බවත් සඳහන් කරන විපක්ෂ නායකවරයා දේපල හා වෙනත් හානි වෙනුවෙන් රජය මගින් වන්දි ගෙවන ලෙස ඉල්ලා සිටීමට සුදානම් වේ
