si_3433083_0	19 වන ආණ්ඩුක්‍රම ව්‍යවස්ථා සංශෝධනයට අදාළව ගොනු කළ පෙත්සම් පිළිබඳ විමර්ශනය ශ්‍රේෂ්ඨාධිකරණයේදී අද ආරම්භ කෙරිණ
si_3433083_1	පෙත්සම් විමර්ශනය සිදුවන්නේ අගවිනිසුරු කේ. ශ්‍රී පවන්, චන්ද්‍රා ඒකනායක හා ප්‍රියසාද් ඩෙප් යන මහත්වරුන්ගෙන් සමන්විත ත්‍රි පුද්ගල විනිසුරු මඩුල්ල හමුවේ ය
si_3433083_2	19 වන ආණ්ඩුක්‍රම ව්‍යවස්ථා සංශෝධනයට අදාළව ගොනු කර ඇති පෙත්සම් සංඛ්‍යාව  18කි
si_3433083_3	මෙම පෙත්සම් ගොනු කළ අැතැමුන් 19 වන සංශෝධනය පාර්ලිමේන්තුවේ තුනෙන් දෙකක අනුමැතියට යටත්ව සම්මත කළ හැකි බවට තර්ක කෙරෙන අතර ඒ සඳහා ජනමත විචාරණයක් අවශ්‍ය බවට පෙත්සම් ගොනු කළ තවත් පිරිසක් තර්ක කරති
si_3433083_4	මේ සම්බන්ධයෙන් ශ්‍රේෂ්ඨාධිකරණය හෙට දිනයේදීත් කරුණු විමසීමට නියමිත ය
si_3433083_5	ජනතා විමුක්ති පෙරමුණේ බස්නාහිර පළාත් සභා මන්ත්‍රී කේ.ඩී. ලාල්කාන්ත මහතා පැවසුවේ, ජනමත විචාරණයකට යාමෙන් 19 වන ආණ්ඩුක්‍රම ව්‍යවස්ථා සංශෝධනයට තවත් දිගු කලක් ගත වන බව ය
si_3433083_6	එහෙත් ජ්‍යේෂ්ඨ නීතිඥ ගෝමින් ද යස් ශ්‍රී මහතා පැවසුවේ, ජනමත විචාරණයකට යාම අත්‍යවශ්‍ය බව ය
si_3433083_7	එමෙන් ම අද දිනයේ ඉදිරිපත් කළ කෙටුම්පත්වල සිංහල, දෙමළ හා ඉංග්‍රීසි පිටපත් එකිනෙකට හාත්පසින්ම වෙනස් ස්වරූපයක් ගෙන ඇති බව ද ගෝමින් දයස් ශ්‍රී මහතා අවධාරණය කළේ ය
