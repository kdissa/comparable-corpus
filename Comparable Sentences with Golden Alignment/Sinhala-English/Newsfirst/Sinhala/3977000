si_3977000_0	ගාල්ල සිට මඩකලපුව හරහා යාපනය දක්වා මුහුදේ ධීවර කටයුතුවල නොයෙදෙන ලෙස ධීවර දෙපාර්තමේන්තුව දැනුම් දෙන්නේය
si_3977000_1	එහි සහකාර අධ්‍යක්ෂ ලාල් ද සිල්වා මහතා ප්‍රකාශ ක‍ළේ, කාලගුණ විද්‍යා දෙපාර්තමේන්තුව කාලගුණ පිළිබඳ නිකුත් කළ අනතුරු ඇඟවීමේ නිවේදනය පිළිබඳ සළකා මේ දැනුම් දීම සිදුකරන බව ය
si_3977000_2	අදාළ උපදෙස් පිළිබඳ තම මධ්‍යස්ථානය හරහා ධීවරයින්ට දැනුම්දීමට පියවර ගෙන ඇති බව ද ඔහු ප්‍රකාශ කළේය
si_3977000_3	දැනට මුහුදු ගොස් සිටින ධීවරයින්ට ද හැකි ඉක්මණින් යළි ගොඩබිමට පැමිණෙන ලෙස ද ධීවර දෙපාර්තමේන්තුව දැනුම් දෙන්නේය
si_3977000_4	මේ අතර අද පෙරවරුවේ අයහපත් කාලගුණය පිළිබඳ අනතුරු ඇඟවීමේ නිවේදනයක් නිකුත් කරමින් කාලගුණ විද්‍යා දෙපාර්ත‍මේන්තුව සඳහන් කළේ, ගාල්ල සිට මඩකලපුව හරහා යාපනය දක්වා වෙරළට ඔබ්බෙන් වන මුහුදු ප්‍රදේශවලදී සුළං වේගය විටෙක පැයට ‍කිලෝමීටර්  80 පමණ දක්වා ඉහළ යා හැකි බව ය
si_3977000_5	මීට අමතරව දිවයින අවට වායුගෝලීය කැළඹිලි ස්වභාවය හේතුවෙන් දිවයින සහ දිවයින වටා මුහුදු ප්‍රදේශවල මිලි මීටර් 150ක පමණ ගිඟුරුම් සහිත ඉතා තද වැසි ඇතිවිය හැකි බව ද කාලගුණ විද්‍යා දෙපාර්තමේන්තුව පවසයි
