si_1037355_0	විනය කමිටුව හමුවේ පෙනී නොසිටි ශ්‍රී ලංකා නිදහස් පක්ෂයේ හිටපු පළාත් පාලන ආයතන ප්‍රධානීන් හත් දෙනෙකු පිළිබඳව මධ්‍යම කාරක සභාවට වාර්තා කරන බව පක්ෂයේ මහ ලේකම් දුමින්ද දිසානායක මහතා පවසයි
si_1037355_1	ජනවාරි 14 වන දා කොළඹදී පළාත් පාලන ආයතන ප්‍රධානීන් කිහිප දෙනෙකුගේ සහභාගීත්වයෙන් පැවති මාධ්‍ය හමුවකදී වෙනත් සන්ධානයකින් තරග කරන බවට ඒත්තු ගැන්වෙන පරිදි අදහස් පළ කිරීම සම්බන්ධයෙන් විනය ක්‍රියාමාර්ග නොගැනීමට හේතු දක්වන ලෙස පක්ෂ මහ ලේකම්වරයා ලිපි යවා තිබිණි
si_1037355_2	එසේ ලිපි යවා තිබුණේ, වළල්ලාවිට, අත්තනගල්ල, මහරගම, බොරලැස්ගමුව, මීරිගම, ගම්පහ, මාතලේ, මොරටුව, උකුවෙල හා දඹුල්ල යන පළාත් පාලන ආයතනවල හිටපු සභාපතිවරුන් හා නගරාධිපතිවරුන්ට ය
si_1037355_3	ඔවුන් අතරින් මොරටුව, උකුවෙල හා දඹුල්ල පළාත් පාලන ආයතන ප්‍රධානීන් ලිඛිතව කරුණු දක්වා තිබිණි
si_1037355_4	පෙබරවාරි මස 12 වන දා රැස් වූ පක්ෂ මධ්‍යම කාරක සභාවේ තීරණයට අනුව සෙසු හත් දෙනාට යළි සිහිපත් කිරීමේ ලිපි යොමු කෙරිණි
si_1037355_5	එහි දැක්වුණේ, මාර්තු මස 29 වන දා පක්ෂ මූලස්ථානයේදී විනය පරීක්ෂණය සඳහා පෙනී සිටින ලෙස ය
si_1037355_6	එදින සහභාගී නොවුණහොත් ඒකපාර්ශවිකව විනය පරීක්ෂණය පවත්වා මධ්‍යම කාරක සභාවට වාර්තාවක් ඉදිරිපත් කරන බව එම ලිපියේ දැක්විණි
