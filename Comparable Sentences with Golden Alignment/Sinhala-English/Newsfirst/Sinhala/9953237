si_9953237_0	මැතිවරණ විමර්ශන ඒකක ප්‍රාදේශීය ලේකම් කාර්යාල මට්ටමින් ආරම්භ කිරීමට කටයුතු කරන බව මැතිවරණ කොමසාරිස් මහින්ද දේශප්‍රිය මහතා පවසයි
si_9953237_1	මැතිවරණ කොමසාරිස්වරයා සඳහන් කළේ, ඒ ඒ දිස්ත්‍රික්කවල පැන නගින තත්ත්වයන් අනුව මේ පියවර ගැනීමට සූදානම් බව ය
si_9953237_2	මැතිවරණ විමර්ශන ඒකක හෙට දිනයේ මැතිවරණ මහලේකම් කාර්යාල පරිශ්‍රයේ ආරම්භ කරන බව මැතිවරණ කොමසාරිස් මහින්ද දේශප්‍රිය මහතා ප්‍රකාශ කළේ ය
si_9953237_3	ඔහු පැවසුවේ, පොලිස් නිලධාරින්ගෙන් හා සිවිල් නිලධාරින්ගෙන් එය සමන්විත වන බව ය
si_9953237_4	දිස්ත්‍රික් ලේකම්කාර්යාලවල මැතිවරණ විමර්ශන ඒකක මේ මස හයවන දා ආරම්භ කෙරෙන බව ද මැතිවරණ කොමසාරිස්වරයා ප්‍රකාශ කළේ ය
si_9953237_5	නාමයෝජනා භාර දීමෙන් අනතුරුව ඒ ඒ පළාත්වල පවතින තත්ත්වයන් සැලකිල්ලට ගනිමින් ප්‍රාදේශීය ලේකම් කාර්යාල මට්ටමින් මෙම විමර්ශන ඒකක පිහිටුවන බව ද මැතිවරණ කොමසාරිස්වරයා සඳහන් කළේ ය
