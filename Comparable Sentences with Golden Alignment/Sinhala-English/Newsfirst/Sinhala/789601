si_789601_0	ජාතික අලුත් සහල් මංග්‍යය අද ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අනුරාධපුර ජය ශ්‍රී මහාබෝධීන් වහන්සේ ඉදිරිපිටදී පැවැත් විය
si_789601_1	මාස් කන්නයේ නෙළා ගත් අස්වැන්නෙන් නොයිඳුල් සහලින් ජය ශ්‍රී මහා බෝධීන් වහන්සේ පිදීමේ උත්සවය අටමස්ථානාධිපති පූජ්‍ය පල්ලේගම සිරිනිවාස නාහිමියන් ගේ අනුශාසනා පරිදි සංවිධානය කර තිබිණ
si_789601_2	මෙවර අලුත් සහල් මංගල්‍යයට රට පුරා ගොවීන් දහස් ගණනක් එක්ව සිටි අතර රට සහලින් ස්වයංපෝෂිත වීම සහ රටට ජාතියට සෙත් පැතීම සාම්ප්‍රදායික අලුත් සහල් මංගල්‍යයේ අරමුණයි
si_789601_3	ආදී වාසී නායක ඌරුවරිගේ වන්නිල ඇත්තන් ද මෙම අවස්ථාවට එක් විය
si_789601_4	මෙහිදී ජනාධිපති මෛත්‍රීපාල සිරිසේන මහතා පෙන්වා දී ඇත්තේ සංවර්ධනය සඳහා කුමන ව්‍යාපෘති ආරම්භ කළත් ශක්තිමත් ජාතික ආර්ථික පදනමක් ඇති කළ හැක්කේ කෘෂිකාර්මික ආර්ථිකය ශක්තිමත් කිරීමෙන් පමණක් බව ය
