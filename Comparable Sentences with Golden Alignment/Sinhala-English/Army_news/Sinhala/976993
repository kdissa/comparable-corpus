si_976993_0	එක්සත් රාජධානී බ්‍රිතාන්‍ය මහකොමසාරිස් ගරු ජේම්ස් ඩවුරිස් මහතා (Mr James Dauris) බදාදා (16) දින යුද්ධ හමුදා මූලස්ථානයේ දී යුද්ධ හමුදාධිපති ලුතිනන් ජෙනරාල් මහේෂ් සේනානායක හමුවිය
si_976993_1	මෙම සුහද හමුව සඳහා බ්‍රිතාන්‍ය මහා කොමසාරිස් කාර්යාලයේ නව ආරක්‍ෂක උපදේශක කර්නල් ඩේවිඩ් අෂ්මාන් (Colonel David Ashman) සහ නික්මයන ආරක්‍ෂක උපදේශක ගෲප් කපිතාන් ෆ්රේසර් නිකල්සන් (Group Captain Frazer Nicholson) ද සහභාගි වූහ
si_976993_2	මෙම සුහද සාකච්ඡාව අතරතුරදී පසුගියදා උතුරු සහ නැගෙනහිර පළාත්හි ඇතිවූ ගංවතුර තත්ත්වයෙන් පීඩාවට පත් සිවිල් වැසියන් මුදාගැනීමේ දී යුද්ධ හමුදාව දැක්වූ දායකත්වය සහ සහන සැලසීමේදි සිදුකරනු ලැබු විශිෂ්ඨ කාර්යභාර්ය බ්‍රිතාන්‍ය මහා කොමසාරිස්තුමන් ප්‍රශංසාවට ලක් කළහ
si_976993_3	මීට අමතරව, රට තුල මෑත කාලයේ පැවැති දේශපාලන අර්බුදය හමුවේ යුද්ධ හමුදාවේ ආදර්ශවත් ගමන්මග ද එතුමන් ඇගයුමට ලක් කළහ
si_976993_4	අනතුරුව, නික්මයන මහකොමසාරිස්තුමන් යුද්ධ හමුදාව ලබාදුන් සහයෝගයට සිය ප්‍රශංසාව පල කල අතර, මහකොමසාරිස් කාර්යාලයේ නව ආරක්‍ෂක උපදේශකතුමන් ද යුද්ධ හමුදාධිපතිතුමන් වෙත හඳුන්වාදුන්හ
si_976993_5	නික්මයන ආරක්‍ෂක උපදේශකතුමන් ශ්‍රී ලංකාවේ රැඳිසිටි කාලයතුල තමන් වෙත ලබාදුන් සහයෝගය වෙනුවෙන් යුද්ධ හමුදාධිපතිතුමන් වෙත ද සිය කෘතඥතාවය පුද කළහ
si_976993_6	එක්සත් රාජධානී බ්‍රිතාන්‍ය මහා කොමසාරිස් ගරු ජේම්ස් ඩවුරිස් මහතා (Mr James Dauris) යුද්ධ හමුදාධිපති කාර්යාලයෙන් නික්මයාමට පෙර, මෙම අවස්ථාව සංකේතවත් කරමින් විශේෂ අමුත්තන්  සඳහා වූ සමරු පොතෙහි සටහනක් ද තැබීය
si_976993_7	එමෙන්ම, බ්‍රිතාන්‍ය මහා කොමසාරිස්තුමන් නික්ම යාමට ප්‍රථම ශ්‍රී ලංකාව තුල රැදි සිටින කාලයේ දී ගරු රාජ්‍ය ආරක්‍ෂක අමාත්‍යතුමන්, ආරක්‍ෂක ආමත්‍යංශයේ ආරක්‍ෂක ලේකම්තුමන් මෙන්ම ගුවන් සහ නාවික හමුදාධිපතිවරුන් ද හමුවීමට නියමිතය
