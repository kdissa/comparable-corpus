si_630429_0	මුලතිව් ආරක්‍ෂක සේනා ආඥාපති මේජර් ජෙනරාල් දුෂ්‍යන්ත  රාජගුරුගේ උපදෙස් මත යුද්ධ හමුදා සාමාජිකයින් තුළ නායකත්ව ගුණාංග වර්ධනය කිරීමේ අරමුණින් පුහුණු වැඩමුළුවක් මුලතිව් ආරක්ෂක සේනා මූලස්ථානයේ දි නොවැම්බර් 01 හා 02 දෙදින තුළ පවත්වනු ලැබීය
si_630429_1	මෙම පුහුණු වැඩමුළුව සදහා මුලතිව් ආරක්‍ෂක සේනා මුලස්ථානය යටතේ ස්ථාපිත සේනාංක, බළසේනා මූලස්ථාන, හා ඒකකයන් නියෝජනය කරමින් පළමු දිනය සදහා නිලධාරීන් 55 දෙනෙකු සහභාගී වු අතර එහි පැවති දෙවෙනි දින පුහුණු වැඩමුළුව සදහා එම මූලස්ථානයන් නියෝජනය කරමින් යුද්ධ හමුදා සාමාජිකයින් 80 ක් පමණ සහභාගි විය
si_630429_2	කම්කරු අමාත්‍යංශයේ සුවසෙත උපදේශන මධ්‍යස්ථානයේ වෘත්තිය පුහුණුකරුවෙකු වන එම්. වීරසිංහම් මහතා, කම්කරු අමාත්‍යංශයේ කාන්තා සම්පත් සම්බන්ධීකරණ නිළධාරීණි සුමිකා පෙරේරා මහත්මිය හා එවරස්ට් කන්ද තරනය කල ප්‍රථම කාන්තාව වන ජයන්ති කුරුතුම්පොල මහත්මිය ඇතුළු පිරිසක් විසින් පුහුණු සැසිය පවත්වනු ලැබීය
si_630429_3	අනතුරුව මුලතිව් ආරක්‍ෂක සේනා මූලස්ථානය විසින් පැමිණි උපදේශක වරුන් අගයමින් ඔවුන්  සදහා සමරු තිළිනද ප්‍රධානය කරනු ලැබීය
si_630429_4	මුලතිව් ආරක්‍ෂක සේනා ආඥාපති වෙනුවට මෙම වැඩමුළුව සදහා බ්‍රිගේඩියර් ප්‍රධාන මාණ්ඩලික නිලධාරි බ්‍රිගේඩියර් ඩබ් ඩි සි කේ කොස්තා සහභාගි විය
