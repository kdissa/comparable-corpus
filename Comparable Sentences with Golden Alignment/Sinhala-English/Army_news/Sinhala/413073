si_413073_0	ත්‍රිකුණාමලය ප්‍රදේශයේ පිහිටි 22 වන සේනාංක මූලස්ථානයේ 24 වන සේනාංකාධිපති ලෙස ගජබා රෙජිමේන්තුවේ මේජර් ජෙනරාල් අතුල මාරසිංහ ඉකුත් සඳුදා (04) දින රාජකාරී ආරම්භ කරන ලදී
si_413073_1	නවතමයෙන් පත් වූ සේනාංකාධිපති පිළිගැනීමේ උත්සවය 22 වන සේනාංක මූලස්ථානයේ දී විධිමත් ආකරයෙන් පැවැත්විණි
si_413073_2	සේනාංක මූලස්ථානය වෙත සපැමිණි නව සේනාංකාධිපතිතුමන් වෙත හමුදා සම්ප්‍රදායානුකූල කඳවුරු සම්මාන මුරයක් සහ සම්මාන ආචාර පෙළපාලියක් 2 වන (ස්වේච්ඡා) ගජබා රෙජිමේන්තුවේ භටපිරිස් විසින් පිරිනමන ලදී
si_413073_3	නව සේනාංකාධිපතිතුමන් සිය කාර්යාලයේදී මහා සංඝරත්නයේ සෙත්පිරිත් සජ්ඣායනා මධ්‍යයේ චාරිත්‍රානුකූලව  සංකේතාත්මක නිල ලේඛණයකට අත්සන් තබමින් නව ධූරයේ රාජකාරී භාරගනු ලැබීය
si_413073_4	නව සේනාංකාධිපතිතුමන් මෙම අවස්ථාව සංකේතවත් කරමින් කඳවුරු පරිශ්‍රයේ පැළයක් රෝපණය කළ අතර ඉන් අනතුරුව, සේනාංකයේ භටපිරිස් ඇමතූ එතුමන් සියලුනිල තේපැන් සංග්‍රහයකට ද සහභාගි වූහ
si_413073_5	මෙම අවස්ථාව සඳහා 221 වන බලසේනාවේ බලසේනාධිපති, 222 වන බලසේනාවේ බලසේනාධිපති, 224 වන බලසේනාවේ බලසේනාධිපති, 22 වන පාබල සේනාංකයේ කර්නල් ප්‍රධාන මාණ්ඩලික නිලධාරී, 22 වන පාබල සේනාංකයේ කර්නල් ස්වේච්ඡා සම්බන්ධීකරණ නිලධාරී ඇතුළු නිලධාරීන් සහ සෙසුනිලයින් රැසක් සහභාගි වූහ
