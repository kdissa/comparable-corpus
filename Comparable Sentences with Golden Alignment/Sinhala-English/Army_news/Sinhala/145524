si_145524_0	කොළඹ පිහිටි ඉරාන ඉස්ලාම් ජනරජයේ ගරු තානාපති මොහොමඩ් සයරි අමිරානි මහතා ඉකුත් බ්‍රහස්පතින්දා (13) දින උදෑසන යුද්ධ හමුදා මූලස්ථානයේ දී යුද්ධ හමුදාධිපති ලුතිනන් ජෙනරාල් මහේෂ් සේනානායක හමුවිය
si_145524_1	මෙම සුහද හමුවේ දී, වර්තමාන ආරක්ෂක තත්ත්වය, සංහිඳියා කටයුතු සහ දෙරට අතර පවත්නා දිගුකාලීන සබඳතා, සුහදත්වය සහ සහයෝගීතාවය තවදුරටත් ශක්තිමත් කර ගැනීමේ වැදගත්කම පිළිබඳව අදහස් හුවමාරු කරගැණිනි
si_145524_2	මෙම සුහද හමුව සඳහා කොළඹ පිහිටි ඉරාන තානාපති කාර්යාලයේ ආරක්‍ෂක උපදේශක කපිතාන් මන්සූර් චාමර පීරා ද (Captain Mansour Chaman Pira) සහභාගි විය
si_145524_3	යුද්ධ හමුදාධිපති කාර්යාලයෙන් නික්මයාමට ප්‍රථම, ඉරාන තානාපතිතුමන්ට සහ ආරක්‍ෂක උපදේශක තුමන්ට යුද්ධ හමුදාධිපතිතුමන් විසින් සමරු තිළිණ ප්‍රදානය කරන ලදි
si_145524_4	යුද්ධ හමුදාධිපති කාර්යාලය වෙත සපැමිණි නියෝජිතයින් යුද්ධ හමුදා මූලස්ථානයේ අධ්‍යක්‍ෂ ජෙනරාල් ප්‍රධාන මාණ්ඩලික නිලධාරී මේජර් ජෙනරාල් ඒ.එම්.ආර්. ධර්මසිරි විසින් උණුසුම් අයුරින් පිළිගන්නා ලදී
