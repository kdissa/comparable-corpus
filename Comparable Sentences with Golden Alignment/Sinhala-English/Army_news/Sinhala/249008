si_249008_0	කිලිනොච්චි ආරක්‍ෂක සේනා මූලස්ථානය යටතේ පූනරීන් ප්‍රදේශයේ ස්ථානගත 66 වන සේනාංක මූලස්ථානයේ සිය 9 වන සංවත්සරය සඳුදා (10) දින එම සේනාංකයේ සේනාංකාධිපති බ්‍රිගේඩියර් දීප්ති ජයතිලක ගේ ප්‍රධානත්වයෙන් සමරනු ලැබීය
si_249008_1	ඒ අනුව, සංවත්සරය සැමරීම වස් 66 වන සේනාංකයේ සේවයේ නියුතු නිලධාරීන් සහ සෙසුනිලයින් විසින් උත්සව මාලාවක් සංවිධානය කරන ලදි
si_249008_2	සංවත්සර උත්සවයට සමගාමීව, 66 වන සේනාංක මූලස්ථානයේ කාර්ය මණ්ඩලයේ විවිධ අංශ නියෝජනය කරමින් ක්‍රිකට් තරඟාවලියක් සෙනසුරාදා (08) දින පවත්වන ලදී
si_249008_3	අනතුරුව, ඉරිදා (09) දිනට යෙදුණු සංවත්සර දිනයේ පූනරීන් විහාරස්ථාන පරිශ්‍රයේ දී සේනාංකයේ සේවයේ නියුතු යුද්ධ හමුදා සාමාජිකයින්ට ආශීර්වාද එක් කරමින් සහ තම මාතෘභූමිය වෙනුවෙන් දිවිපිදු රණවිරුවන්ට පිං අනුමෝදන් ද කරමින් බෝධි පූජාවක් පවත්වනු ලැබීය
si_249008_4	එමෙන්ම, සංවත්සර දිනයේ දී සේනාංකාධිපතිතුමන් වෙත හමුදා සම්ප්‍රදායානුකූල කඳවුරු සම්මාන මුරයක් සහ සම්මාන ආචාර පෙළපාලියක් එම සේනාංකයේ භට පිරිස් විසින් පිරිනමනු ලැබීය
si_249008_5	අනතුරුව සංවත්සර දිනය සනිටුහන් කරමින් කඳවුරු පරිශ්‍රයේ පැළයක් ද රෝපණය කල අතර සේනාංකයේ සේවයේ නියුතු නිලධාරීන් සහ සෙසුනිලයින් විසින් සංවිධානය කරනු ලැබු සියලු නිල තේපැන් සංග්‍රහයකට සහ දිවා භෝජන සංග්‍රහයකට ද සේනාංකාධිපතිතුමන් සහභාගි වූහ
si_249008_6	සංවත්සර වැඩසටහන නිමාවට පත් කරමින් සන්ධ්‍යාවේ විනෝදාස්වාදය සඳහා සංගීත ප්‍රසංගයක් ද පැවැත්විණි
