si_57131_0	බත්තරමුල්ල, පැලවත්තේ පිහිටි Cool Planet ගොඩනැගිලි සංකීර්ණයේ  බ්රහස්පතින්දා (11) දින හදිසියේ ඇතිවූ ගින්නක් මැඩපැවැත්වීමට සහයෝගය දැක්වීම සඳහා පොලිසිය සහ ගිනි නිවිමේ හමුදාව කරන ලද ඉල්ලීමකට අනුව 142 බලසේනාව, 144 වන බලසේනාව, 9 වන ශ්රී ලංකා පාබල හමුදාව, 12 වන ගජබා රෙජිමේන්තුව සහ 11 වන විජයබාහු පාබල රෙජිමේන්තුවන්හි සේවයේ නියුතු යුද්ධ හමුදා සාමාජිකයින් 175 ක් සහ යුද්ධ හමුදා ජල බවුසර 5 ක් යොදවනු ලැබීය
si_57131_1	මේ පිළිබඳ සැලවු වහාම බටහිර ආරක්ෂක සේනා ආඥාපති මේජර් ජෙනරාල් එස්.ඩි.ටී. ලියනගේ  ගේ උපදෙස් මත බත්තරමුල්ලේ නවතමයෙන් ඉදිකරමින් පවතින ත්රිවිධ හමුදා මූලස්ථානයේ ගිනි නිවීමේ රථය සහ යුද්ධ හමුදා සාමාජිකයින්ගේ සහයෝගය ලබාදෙන ලදී
si_57131_2	ඒ අනුව, 142 බලසේනාව, 144 වන බලසේනාව, 9 වන ශ්රී ලංකා පාබල හමුදාව, 12 වන ගජබා රෙජිමේන්තුව සහ 11 වන විජයබාහු පාබල රෙජිමේන්තුවේ සේවයේ නියුතු යුද්ධ හමුදා සාමාජිකයින් 175 ක් සහ යුද්ධ හමුදා ජල බවුසර 5 ක් ඇතිවූ හදිසි තත්ත්තවය මැඩපැවැත්වීම සඳහා කඩිනමින් යොදවනු ලැබීය
si_57131_3	එමෙන්ම, යුද්ධ හමුදා ගිලන්රථ සහ ශ්රී ලංකා ගුවන් හමුදාවේ බෙල් 12 හෙලිකොප්ටර් යානය ද ගින්න මැඩපැවැත්වීමට සහයෝගය ලබාදිම සඳහා යොදවනු ලැබීය
