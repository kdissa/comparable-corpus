si_847641_0	‘ආරියමග්ග’ සංවිධානයේ හා මධ්‍යම ආරක්‍ෂක සේනා මුලස්ථාන භට පිරිස් හි දායකත්වයෙන් විශේෂ බෞද්ධාගමික වැඩසටහනක් සඳුදා (2) දින කොත්මලේ, මහවැලි මහා ස්ථුපය අසළදී සංවිධානය කරන ලදී
si_847641_1	කොළඹ ප්‍රදේශය මුලික කරගනිමින් අරඹන ලද මෙම ‘ආරියමග්ග’ සංවිධානය විසින් යුද්ධ හමුදාධිපතිතුමා වෙත සිදුකරන ලද ඉල්ලීමකට අනුව යුද්ධ හමුදා භට පිරිස් මෙම පුණ්‍ය කටයුත්ත සඳහා දායකත්වය දැක්වුහ
si_847641_2	ඒ අනුව, මධ්‍යම ආරක්‍ෂක සේනා මුලස්ථානය යටතේ ස්ථාපිත 11 වන සේනාංකයට අයත් 112 වන බලසේනාවේ 3 වන (ස්වේච්ඡා) ශ්‍රී ලංකා  සිංහ රෙජිමේන්තුවේ නිලධාරින් 04 දෙනෙකු සහ සෙසුනිලයින් 60 දෙනෙකු මෙම පුණ්‍යමය වැඩසටහන සඳහා පුර්ණ දායකත්වය ලබාදුන්හ
si_847641_3	මෙම බෞද්ධාගමික වැඩසටහන සඳහා වැඩම කරවන ලද 359 ක් වූ භික්ෂුන් වහන්සේලා  වෙත භට පිරිස් විසින් නවාතැන් පහසුකම්, දානය සපයාදීම හා වෙනත් පහසුකම් ද සලසා දෙනු ලැබු අතර, මෙම සියළු අවශ්‍යතාවයන් සම්පාදනය කීරිම යුද්ධ හමුදාධිපතිතුමාගේ උපදෙස් පරිදි මධ්‍යම ආරක්‍ෂක සේනා ආඥාපති මේජර් ජෙනරාල් රුක්මාල් ඩයස් ගේ අධීක්‍ෂණය යටතේ සිදුකරන ලදී
