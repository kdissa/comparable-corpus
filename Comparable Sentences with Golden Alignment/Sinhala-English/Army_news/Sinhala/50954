si_50954_0	නැගෙනහිර ආරක්‍ෂක සේනා මුලස්ථානය මගින් පාලනය කරනු ලබන වලච්චෙනෙයි නගරයට කිලෝමීටර 10 ක් නුදුරින් පිහිටි කයාන්කර්නි වෙරළබඩ ප්‍රදේශයේ පිහිටි ඉකුත් දිනයක ප්‍රතිසංස්කරණය කරන ලද ‘කොරල් කෝව්’ නිවාඩු නිකේතනය යුද්ධ හමුදා සාමාජිකයින් සහ මහජනතාවගේ විවේකය මෙන්ම සුවපහසුව වෙනුවෙන් විවෘතව පවතී
si_50954_1	ශ්‍රී ලංකාවේ නැගෙනහිර වෙරළ තීරයේ අඩු ජනාකීර්ණ ස්ථානයක පිහිටා ඇති ‘කොරල් කෝව්’ වෙරළ තීරය පිරිසිදු ජලය, විස්මිත කොරල් පර සහ විවිධ මත්ස්‍යයින්ගෙන් යුත් ඉතා නොගැඹුරු දියේ ස්නානය සඳහා සුදුසු ආරක්‍ෂිත ස්ථානයකින් වටවී ඇත
si_50954_2	නවාතැන් හා සේවාවන් සමඟ ගැලපෙන නවීන හා සශ්‍රීක නේවාසික පසුබිමක් ඇති ‘කොරල් කෝව්’ නිවාඩු නිකේතනය සංචාරකයින්ට ත්‍රිකුණාමලය, මඩකලපුව සහ පොලොන්නරුව යන ප්‍රදේශවල පිහිටි සංචාරක ආකර්ෂණීය ස්ථාන වෙත පහසුවෙන් ප්‍රවේශ විය හැකි සුවිශේෂී මතකයක් තුළින් සංචාරකයන්ගේ ආකර්ෂණය දිනාගැනීමට අවශ්‍ය පියවර ගෙන ඇත
si_50954_3	වැඩබලන ආරක්‍ෂක මාණ්ඩලික ප්‍රධානී මෙන්ම යුද්ධ හමුදාධිපති ලුතිනන් ජෙනරාල් ශවේන්ද්‍ර සිල්වා ගේ උපදෙස් මත මෙම නිවාඩු නිකේතනය නව මුහුණුවරකින් ප්‍රතිසංස්කරණය කිරීම සඳහා නැගෙනහිර ආරක්‍ෂක සේනා ආඥාපති මේජර් ජෙනරාල් රසික ප්‍රනාන්දු අවශ්‍ය උපදෙස් ලබාදී තිබුණි
si_50954_4	දුරකථන අංක 027-3272627/ 076-5303732/027-3281937 හරහා ‘කොරල් කෝව්’ කළමනාකාරිත්වය හා සම්බන්ධවීමෙන් පසු මහජනතාවට නවීන පහසුකම්වලින් සමන්විත මෙම පිරිසිදු ස්වාභාවික වෙරළ තීරය සහිත නිවාඩු නිකේතනයේ සේවාවන් සහනදායි මිලකට භුක්ති විඳිය හැකිය
si_50954_5	විද්‍යුත් තැපෑල
si_50954_6	coralcovekarankerni@gmail
si_50954_7	com අමතා මෙම නිවාඩු නිකේතනය වෙන් කරවාගැනීමට හැකියාවත් ඇත
