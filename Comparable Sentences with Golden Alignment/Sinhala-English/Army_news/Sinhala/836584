si_836584_0	කෝකිලායි ශ්‍රී සම්බෝධි විහාරයේ වාර්ෂික කඨීන පූජෝත්සවය පැවැත්වීම සඳහා 59 වන සේනාංකයේ භට පිරිස් සිය සහයෝගය ලබාදෙනු ලැබීය
si_836584_1	කෝකිලායි ශ්‍රී සම්බෝධි විහාරයේ විහාරාධිපති පූජ්‍ය ශ්‍රී තිස්සපුර ගුණරත්න ස්වාමින් වහන්සේ ගේ අනුශාසකත්වයෙන් එම විහාරස්ථානයේ සංවිධායකත්වයෙන් ස්වාමින් වහන්සේලා 20 නමකට හිල් දානය පූජා කරනු ලැබීය
si_836584_2	චන්ද්‍රිකා මහත්මිය සහ පවුලේ සාමාජිකයින් ඇතුළු නාගොඩ එච්.කේ. සුනේත්‍රා මහත්මිය සහ පවුලේ සාමාජිකයින් මෙම ආගමික උත්සවය සාර්ථක කරගැනීම සඳහා විවිධාකාරයෙන් සහයෝගය ලබාදුන්හ
si_836584_3	මෙම ආගමික උත්සවය සඳහා යුද්ධ හමුදා නියෝජ්‍ය මාණ්ඩලික ප්‍රධානි මේජර් ජෙනරාල් අජිත් කාරියකරවන සහභාගි වූ අතර එම උත්සවයේ දී විහාරස්ථාන පරිශ්‍රයේ උතුම් ජය ශ්‍රී මහා බෝධියේ අංකුරයක් ද රෝපණය කරනු ලැබීය
si_836584_4	මුලතිව් ආරක්‍ෂක සේනා ආඥාපති මේජර් ජෙනරාල් දුෂ්‍යන්ත රාජගුරු ගේ උපදෙස් මත 59 වන සේනාංකයේ සේනාංකාධිපති මේජර් ජෙනරාල් රුවන් වනිගසුරිය ගේ මඟපෙන්වීම මත යුද්ධ හමුදා සාමාජිකයින් විසින් දෙදිනක් පුරා පැවැති මෙම ආගමික වැඩසටහන සාර්ථක කරගැනීම සඳහා සිය සහයෝගය ලබාදෙනු ලැබීය
