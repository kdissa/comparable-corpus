si_742980_0	21 වන සේනාංකයේ සේනාංකාධිපති මේජර් ජෙනරාල් කුමා ජයපතිරන ගේ ඉල්ලීමකට අනුව ප්‍රජා සංවර්ධන ආයතනයේ අධ්‍යක්‍ෂ ආචාර්ය කමල් එස්. ජයසේකර මහතා සමඟින් ධනංජය නනායක්කාර මහතා සහ සුරංගි කොඩිතුවක්කු මහත්මින් විසින් මෙහෙවනු ලැබු ‘මානසික ආතතිය හා කළමනාකරණය’ පිළිබඳ දැනුවත් කිරීමේ දේශනය වන්නි ආරක්‍ෂක සේනා මූලස්ථානය යටතේ ස්ථාපිත 21, 54, 56, 61 හා 62 වන සේනාංක සහ ඉදිරි නඩත්තු පෙදෙස -උතුරු මැද යටතේ සේවයේ නියුතු යුද්ධ හමුදා සාමාජිකයින් 700 කට අධික පිරිසකගේ සහභාගීත්වයෙන් ඉකුත් සිකුරාදා (30) දින පවත්වන ලදී
si_742980_1	වර්තමාන සමාජයේ තරඟකාරී ප්‍රවණතා හමුවේ මානසික ප්‍රශ්න කෙරෙහි තීරණාත්මක පැතිකඩක් ඔස්සේ අවධානය යොමු කළ 21 වන සේනාංකයේ සේනාංකාධිපති විසින් වන්නි ආරක්‍ෂක සේනා ආඥාපති මේජර් ජෙනරාල් ජගත් ගුණවර්ධන සමඟින් සිදුකළ සාකච්ඡාවක ප්‍රතිඵලයක් ලෙස මෙම දේශනය සංවිධානය කරන ලදී
si_742980_2	වන්නි ආරක්‍ෂක සේනා බලප්‍රදේශයේ සේවයෙන් නියුතු යුද්ධ හමුදා සාමාජිකයින්ගේ මනස නිරවුල් කර යහපත් සිතුවිලි තුලින් අභියෝග ජයගැනිමට පෙළඹවීම අරමුණු කරගනිමින් මෙම දේශනය පැවැත්විණි
