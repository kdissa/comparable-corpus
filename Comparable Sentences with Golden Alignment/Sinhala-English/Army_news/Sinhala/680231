si_680231_0	කොළඹ යුද්ධ හමුදා රෝහල විසින් ‘ලිංගිකව බෝවන රෝග’ පිළිබඳ දැනුවත් කිරීමේ වැඩසටහනක් ඉකුත් බදාදා (04) දින වන්නි ආරක්‍ෂක සේනා මූලස්ථානයේදී  සංවිධානය කරන ලදී
si_680231_1	වන්නි ආරක්‍ෂක සේනා මූලස්ථානය යටතේ ස්ථාපිත ක්ෂේත්‍ර හමුදා රෝහලේ මහජන සෞඛ්‍ය නිලධාරි විසින් මෙහෙයවන ලද මෙම වැඩසටහනට වන්නි ආරක්‍ෂක සේනා මූලස්ථානයේ සහ ඒ යටතේ  ස්ථාපිත ඒකකයහි සේවයේ නියුතු යුද්ධ හමුදා සාමාජිකයින් 400 කට අධික භට පිරිසක් සහභාගී වූහ
si_680231_2	මෙම දේශනයේදී ලිංගාශ්‍රිත වැළදෙන රෝග වැළැක්වීම, ලිංගාශ්‍රිත රෝග සම්ප්‍රේෂණය, සනීපාරක්‍ෂක පුරුදු, විද්‍යාත්මක හා වෛද්‍ය විශ්ලේෂණය යන කරුණු පිළිබඳ අවධානය යොමු කෙරිණි
si_680231_3	මෙම දේශන දෙසැම්බර් මස 1 දිනට යෙදුණු ලෝක ඒඩ්ස් දිනයට සමගාමීව දෙසැම්බර් මස 6 දින පැවැත්විණි
