si_840151_0	යුද්ධ හමුදා විදේශ මෙහෙයුම් අධ්‍යක්‍ෂ මණ්ඩලයේ නව අධ්‍යක්‍ෂ ලෙස බ්‍රිගේඩියර් ඒ.එල්.පී.එස් තිලකරත්න අඟහරුවාදා (31) දින පැවැති උත්සවයකදී රාජකාරි අරඹනු ලැබීය
si_840151_1	විදේශ මෙහෙයුම් අධ්‍යක්‍ෂ මණ්ඩලයේ පළමු අධ්‍යක්‍ෂ ජෙනරාල් ලෙස රාජකාරි කල මේජර් ජෙනරාල් එම්.එම්.එස්. පෙරේරා නුදුරේදී යුද්ධ හමුදා සේවයෙන් විශ්‍රාමයාමට නියමිතව ඇති බැවින් නව විදේශ මෙහෙයුම් අධ්‍යක්‍ෂ ලෙස අධ්‍යක්‍ෂ ඒ.එල්.පී.එස් තිලකරත්න රාජකාරි භාරගත්හ
si_840151_2	එතුමන් සිය කාර්යාලයේ දී, ආගමික වතාවත් මධ්‍යයේ සම්ප්‍රදායානුකුල පොල්තෙල් පහන දැල්වීමෙන් අනතුරුව නිල ලේඛණයකට අත්සන් තබමින් නව තනතුරේ රාජකාරි අරඹනු ලැබීය
si_840151_3	එහිදි, නව අධ්‍යක්‍ෂතුමන් සියලුම නිලයින් ඇමතු අතර අනතුරුව පැවැති සියලුනිල තේපැන් සංග්‍රහය සඳහා ද සහභාගි විය
si_840151_4	මෙම අවස්ථාව සඳහා විදේශ මෙහෙයුම් අධ්‍යක්‍ෂ මණ්ඩලයේ සියලු නිලධාරින් සහ එහි සේවයේ නියුතු යුද්ධ හමුදා සාමාජිකයින් රැසක් එක්ව සිටියහ
