si_672546_0	කිලිනොච්චි ආරක්ෂක සේනා මූලස්ථානය යටතේ ස්ථාපිත 57 වන සේනාංකකයේ භට පිරිස් ‘ලිංගාශ්‍රිත රෝග, ලිංගිකව බෝවන රෝග (STDs), ලිංගික සනීපාරක්ෂාව සහ හැසිරීම’ පිළිබඳ දැනුවත් කිරීමේ වැඩසටහනක් කිලිනොච්චි දිස්ත්රික් රෝහලේ ලිංගාශ්‍රිත හා සමාජ රෝග පිළිබඳ වෛද්‍ය වෙනුරි ප්‍රනාන්දු මහත්මිය විසින් පවත්වනු ලැබීය
si_672546_1	57 වන සේනාංක මූලස්ථාන බහුකාර්ය ගොඩනැගිල්ලේ දී බදාදා (1) දින පැවැති මෙම වැඩමුළුව සඳහා යුද්ධ හමුදා සාමාජිකයින් 200 කට අධික පිරිසක් සහභාගි විය
si_672546_2	57 වන සේනාංකයේ සේනාංකාධිපති මේජර් ජෙනරාල් විජිත රවිප්‍රිය ගේ ඉල්ලීමකට අනුව වෛද්‍ය වෙනුරි ප්‍රනාන්දු මහත්මිය විසින් මෙම දේශන පවත්වනු ලැබීය
si_672546_3	එමෙන්ම, මෙහිදි ‘එච්.අයි.වී ඒඩ්ස්’ පිළිබඳව ද දැනුවත් කරනු ලැබීය
