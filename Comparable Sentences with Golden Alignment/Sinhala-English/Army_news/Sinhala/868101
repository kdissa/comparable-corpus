si_868101_0	ලංකා බැංකුවේ කිලිනොච්චි ශාඛාවේ මුලිකත්වයෙන් කිලිනොච්චි රෝහලේ නේවාසිකව ප්‍රතිකාර ලබන රෝගීන්ගේ අවශ්‍යතාවය වෙනුවෙන් ඉකුත් බ්‍රහස්පතින්දා (01) දින පවත්වනු ලැබූ රුධිර පරිත්‍යාග වැඩසටහනේ දී නිලධාරීන් 6 දෙනෙකු ඇතුළු යුද්ධ හමුදා සාමාජිකයින් 60 දෙනෙකු ස්වේච්ඡාවෙන්ම රුධිර පරිත්‍යාග කරන ලදී
si_868101_1	මෙම ප්‍රජා සත්කාරක ව්‍යාපෘතිය ලංකා බැංකුවේ 80 වන සංවත්සරයට සමගාමීව දියත් කරන ලද අතර සිවිල් වැසියන් සහ ආරක්‍ෂක හමුදාවේ සාමාජිකයන් අතර සුහදතාවය තවදුරටත් ප්‍රවර්ධනය කිරීමේ අරමුණින් කිලිනොච්චි ආරක්‍ෂක සේනා ආඥාපති මේජර් ජෙනරාල් විජිත රවිප්‍රිය මෙම ව්‍යාපෘතිය දියත් කිරීම සඳහා සිය සහයෝගය ලබාදී තිබිණි
