si_108464_0	දඹුල්ල ඉනාමළුව ප්‍රදේශයේ පිහිටි (53 වන සේනාංකය) එනම් අතිරේක ප්‍රහාරක බලකා මූලස්ථානය සිය 24 වන සංවත්සරය ඉකුත් සෙනසුරාදා (7) දින එම මූලස්ථානයේ සේනාංකාධිපති මේජර් ජෙනරාල් අතුල කොඩිප්පිලි ගේ සහභාගීත්වයෙන් උත්සවාකාරයෙන් සමරනු ලැබීය
si_108464_1	මෙම අවස්ථාව සඳහා සපැමිණි සේනාංකාධිපතිතුමන්ට හමුදා සම්ප්‍රදායානූකූල කඳවුරු සම්මාන  මුරයේ ආචාරය සහ සම්මාන ආචාර පෙලපාලියේ ගෞරවාචාරය පුදකළේය
si_108464_2	ඉන් අනතුරුව භටපිරිස් ඇමතු එතුමන් එම අවස්ථාව සනිටුහන් කරනු වස් කඳවුරු පරිශ්‍රයේ පැළයක් ද රෝපනය කළේය
si_108464_3	53 වන සේනාංකය වර්ෂ 1996 දී යාපනය අර්ධද්වීපයේ ස්ථාපිත කරන ලද අතර මේ වනවිට එම සේනාංකය යුද්ධ හමුදාධිපතිතුමන්ගේ අතිරේක ප්‍රහාරක බලකාය (RSF) ලෙස නම් කර ඇත
si_108464_4	මෙම සංවත්සර සැමරුම සන්ධ්‍යාවේ පැවති සංගීත ප්‍රසංගයෙන් අනතුරුව අවසන් විය
