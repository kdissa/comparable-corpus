si_14920_0	වැඩබලන ආරක්‍ෂක මාණ්ඩලික ප්‍රධානී මෙන්ම යුද්ධ හමුදාධිපති ලුතිනන් ජෙනරාල් ශවේන්ද්‍ර සිල්වාගේඇරයුමක් පරිදි ශ්‍රී ලංකාවේ පස්දින සංචාරයක නිරත වන රුසියානු ජනරජ භූමි මෙහෙයුම් ප්‍රධානී ඔලෙග් සල්යුකෝව් (Oleg Salyukov) බදාදා (5) දින නාවික හමුදා මූලස්ථානයේදී නාවික හමුදාධිපති වයිස් අද්මිරාල් පියල් ද සිල්වා හමුවිය
si_14920_1	නාවික හමුදා මූලස්ථානය වෙත සපැමිණි වෙත සපැමිණි රුසියානු හමුදා ප්‍රධානි වෙත එම මූලස්ථානයේදී නාවික හමුදාධිපතිතුමන්ගේ මූලිකත්වයෙන් නාවික හමුදා භටපිරිස් විසින් ගෞරවාන්විත සම්මාන ආචාර මුරයක් පිරනමනු ලැබීය
si_14920_2	නාවික හමුදාධිපති සහ රුසියානු ජනරජ භූමි මෙහෙයුම් ප්‍රධානී අතර පැවති සුහද හමුවේදී ද්වීපාර්ශ්වික ක්‍රියාකාරකම් පිළිබඳ සිහිපත් කිරීම මෙන්ම කලාපීය හා ජාතික ආරක්‍ෂාව සම්බන්ධ කරුණු ආදි මාතෘකා රාශියක් සාකච්ඡාවට බදුන් විය
si_14920_3	මෙම සුහද හමුව අවසානයේ දී දෙපාර්ශවය අතර සමරු සිහිවටන හුවමාරු කරගනු ලැබූ අතර නාවික හමුදා මූලස්ථානයෙන් පිටත්ව යාමට ප්‍රථම රුසියානු හමුදා ප්‍රධානි නාවික හමුදා මූලස්ථාන විශේෂිත අමුත්තන් සඳහා වු සමරු සටහන් පොතෙහි සමරු සටහනක් තැබීමට ද අමතක නොකළේය
