si_680417_0	ලෝක පරිසර දිනය සහ ජාතික රුක් රෝපණ සතියට සමගාමිව මධ්‍යම ආරක්‍ෂක සේනා මූලස්ථානය පරිශ්‍රයේ දී සඳුදා (04) දින රුක් රෝපණ වැඩසටහනක් ක්‍රියාත්මක කරන ලදි
si_680417_1	පරිසරය සංරක්‍ෂණය කිරීමේ අරමුණින් 2018 මැයි 30 දින සිට 2018 ජූනි 05 දින දක්වා ජාතික රුක් රෝපණ සතිය ප්‍රකාශයට පත් කර ඇති අතර, මෙම සතිය තුළ දී දිවයින පුරා පැළ විශාල ප්‍රමාණයක් සිටුවීමට ද නියමිතය
si_680417_2	මෙම ජාතික උත්සාහයට දායකවීම සඳහා මධ්‍යම ආරක්‍ෂක සේනා ආඥාපති මේජර් ජෙනරාල් රුක්මාල් ඩයස් ගේ උපදෙස් මත මෙම ව්‍යාපෘතිය ක්‍රියාත්මක කරනු ලැබීය
si_680417_3	වනාන්තර විනාශය හේතුවෙන් පීඩාවට පත්ව ඇති තෙත්බිම් ප්‍රදේශ වල ජල සම්පත ආරක්‍ෂා කිරීම සඳහා ද එය උපකාරයක් වනු ඇත
si_680417_4	මධ්‍යම ආරක්‍ෂක සේනා ආඥාපති මේජර් ජෙනරාල් රුක්මාල් ඩයස් මෙම වැඩසටහන සඳහා සහභාගි වූ අතර, එම ආරක්‍ෂක සේනා මූලස්ථානයේ ජ්‍යෙෂ්ඨ නිලධාරීන්, අනෙකුත් නිලධාරීන් සහ සෙසු නිලයින් ද මෙම අවස්ථාව සඳහා එක්ව සිටියහ
