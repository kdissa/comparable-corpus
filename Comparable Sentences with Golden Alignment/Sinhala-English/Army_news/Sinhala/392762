si_392762_0	කිලිනොච්චි ආරක්‍ෂක සේනා ආඥාපති මේජර් ජෙනරාල් විජිත රවිප්‍රිය ගේ උපදෙස් හා මඟපෙන්වීම මත කිලිනොච්චි දිස්ත්‍රික්කයේ පාපන්දු කණ්ඩායම් 36 කගේ සහභාගීත්වයෙන් ටී. රාසනායගම් අනුස්මරණ පාපන්දු තරඟාවලිය දෙවන වරටත් 57 වන සේනාංකය විසින් සංවිධානය කරන ලදී
si_392762_1	මෙම තරඟාවලියේ අවසන් තරඟය පසුගිය සෙනසුරාදා (06) දින සන්ධ්‍යාවේ පරවිපන්ජාන් පාපන්දු ක්‍රීඩාංගණයේ දී පැවැති අතර එම අවස්ථාවට කිලිනොච්චි ආරක්‍ෂක සේනා ආඥාපති මේජර් ජෙනරාල් විජිත රවිප්‍රිය, 65 වන සේනාංකයේ සේනාංකාධිපති මේජර් ජෙනරාල් වසන්ත කුමාරප්පෙරුම, 571 වන බලසේනාවේ බලසේනාධිපති ඇතුළු ජ්‍යෙෂ්ඨ නිලධාරීන් රැසක් සහභාගි වූහ
si_392762_2	මෙම තරඟාවලිය මාර්තු මස 28 දින ආරම්භ වූ අතර කණ්ඩායම් 36 ක් අතුරින් හොඳම කණ්ඩායම තෝරාගැනීම සඳහා තරඟ 34 ක් පැවැත්විණි
si_392762_3	57 වන සේනාංකය යටතේ සේවයේ නියුතු බලසේනාධිපතිවරුන්ගේ සහ අණදෙන නිලධාරීන්ගේ උපදෙස් මත 571 වන බලසේනාව සහ 7 වන ශ්‍රී ලංකා පාබල හමුදාව විසින් මෙම තරඟාවලිය සංවිධානය කරන ලදී
si_392762_4	තරඟාවලියේ අවසන් තරඟය සඳහා උදයතාරුකී ක්‍රීඩා සමාජ කණ්ඩායම සහ උලුතිරුපුරම් ක්‍රීඩා සමාජ කණ්ඩායම තරඟ වැදුණි
si_392762_5	කෙසේ වෙතත්, තරඟය අවසානයේ තරඟාවලියේ ශූරතාවය උදයතාරුකී ක්‍රීඩා සමාජ කණ්ඩායමට හිමිවිය
