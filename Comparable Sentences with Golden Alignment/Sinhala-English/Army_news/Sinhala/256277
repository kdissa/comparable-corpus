si_256277_0	පනාගොඩ පිහිටි ශ්‍රී ලංකා කාලතුවක්කු බලසේනාවේ 20 වන බලසේනාධිපති ලෙස බ්‍රිගේඩියර් මංජුල කරුණාරත්න පසුගිය සඳුදා (13) දින සුභ මොහොතින් රාජකාරී අරඹන ලදී
si_256277_1	මීට ප්‍රථම, බ්‍රිගේඩියර් මංජුල කරුණාරත්න බුත්තල නිලධාරී ප්‍රගමන ප්‍රවර්ධන මධ්‍යස්ථානයේ නියොජ්‍ය සේනාවිධායක ලෙස රාජකාරී කර ඇත
si_256277_2	පනාගොඩ පිහිටි ශ්‍රී ලංකා කාලතුවක්කු බලසේනා මූලස්ථාන පරිශ්‍රයට සපැමිණි නව බලසේනාධිපතිතුමන් හට හමුදා සම්ප්‍රදානූකූල කඳවුරු සම්මාන මුරයක් පිරීනැමු අතර එහිදි කාලතුවක්කු බලසේනා මූලස්ථානයේ මධ්‍යස්ථාන සේනාවිධායක විසින් එතුමන්  උණුසුම් අයුරින් පිළිගන්නා ලදී
si_256277_3	ඉන් අනතුරුව, නව බලසේනාධිපතිතුමන් සිය කාර්යයාලයේදි සම්ප්‍රදානුකූල පොල්තෙල් පහන දල්වා නිල ලේඛණයට අත්සන් තබමින් සිය ධූරයේ රාජකාරී ආරම්භ කරන ලදී
si_256277_4	අනතුරුව, එම බලසේනාවේ සේවයේ නියුතු සියළුම යුද්ධ හමුදා සාමාජිකයින් අමතමින් නව බලසේනාධිපතිතුමන් තම රාජකාරී ස්වභාවය පිළිබඳ කරුණු පැහැදිලි කළේය
si_256277_5	ඉන් අනතුරුව පැවැති සියළුනිල තේපැන් සංග්‍රහය සඳහා ද එතුමන් එක්විය
