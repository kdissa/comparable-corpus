si_527787_0	ශ්‍රී ලංකා කාලතුවක්කු රෙජිමේන්තුවේ කර්නල් සේනාවිධායක මේජර් ජෙනරාල් රුවන් ද සිල්වා සිය ධූරයේ රාජකාරී භාරගැනිමෙන් පසු මින්නේරිය කාලතුවක්කු හමුදා පුහුණු පාසල වෙත සිය දෙවන සංචාරය සිදුකරමින් නුදුරේදී පැවැත්වීමට නියමිතව ඇති ‘ගනර් සුපර්ක්‍රොස් - 2019’ වත්මන් තත්ත්වය පිළිබඳ විමර්ශනයක නිරතවිය
si_527787_1	අනතුරුව පැවැත්වීමට නියමිතව තිබු ‘ගනර් සුපර්ක්‍රොස් - 2019’ සම්බන්ධ ප්‍රධාන සාකච්ඡාවට සහභාගීවිමට පෙර එතුමන් වෙත භටපිරිස් විසින් හමුදා සම්ප්‍රදායානූකූල කඳවුරු සම්මාන මුරයක් පිරිනමන ලදී
si_527787_2	ඉන් අනතුරුව සියළුම ඒකකයන් හි අණදෙන නිලධාරීන් සහ වගකිවයුතු නිලධාරීන් වෙත පවරා ඇති වගකීම්වල ප්‍රගතිය පිළිබඳව කර්නල් සේනාවිධායක තුමන් වෙත නිලධාරීන් විසින් පැහැදිලි කිරීමක් සිදු කළේය
si_527787_3	පසුව එතුමන් අණදෙන නිලධාරීන් සමඟ සුහඳ අදහස් හුවමාරුවක ද නිරත විය
si_527787_4	මේජර් ජෙනරාල් සිල්වා ‘Gunners’ ධාවන පථයේ ක්ෂේත්‍ර සංචාරයක නිරත වෙමින් සුවිශේෂි ඉසව්ව සාර්ථකව පැවැත්වීම සඳහා අවශ්‍ය ඉදිරි උපදෙස් වගකිවයුතු නිලධාරීන්ට ලබා දුන්නේය
si_527787_5	අනතුරුව සංචාරයේ දෙවන අධියර ලෙස එම පුහුණු පාසලේ පවත්වනු ලබන තරුණ නිලධාරී පාඨමාලාව සහ දිගුදුර කාලතුවක්කු මුලික පාඨමාලාව හදාරණ නිලධාරීන් සහ භටපිරිස් ඇමතීය
si_527787_6	දවසේ වැඩසටහන අවසානයේ කර්නල් සේනාවිධායක විසින් මෑතකදී චීනයේ කාලතුවක්කු කණිෂ්ඨ අණදෙන පාඨමාලාව සහ යුධ ටැංකි මිසයිල නාශක පාඨමාලාව හැදෑරූ නිලධාරීන් විසින් ඉදිරිපත් කරන ලද විශේෂ ඉදිරිපත් කිරීමක් ද නැරඹීය
si_527787_7	මේ අතර, මේජර් ජෙනරාල් රුවන් ද සිල්වා ඉකුත් සෙනසුරාදා (14) දින 4 වන ශ්‍රී ලංකා කාලතුවක්කු හමුදා ඒකකය, කන්දකාඩු පිහිටි ප්‍රතිකාර හා පුනරුත්ථාපන මධ්‍යස්ථානය සහ සේනපුර පිහිටි වෘත්තීය සාක්ෂරතා පුහුණු මධ්‍යස්ථානය වෙත සංචාරයක නිරතවිය
si_527787_8	එම අවස්ථාවේදී එම කඳවුරු පරිශ්‍රයන් හී සංචාරයේ නිරත කර්නල් සේනාවිධායකතුමන් වෙත හමුදා සම්ප්‍රදායානුකූල කඳවුරු සම්මාන මුරයකින් ආචාර කරන ලදී
