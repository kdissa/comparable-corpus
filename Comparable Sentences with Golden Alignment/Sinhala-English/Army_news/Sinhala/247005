si_247005_0	‘නායකත්වය සහ බලය’ පිළිබඳ දැනුවත් කිරීමේ එක් දින වැඩමුළුවක් 62 වන සේනාංකය විසින් කල්‍යානපුර බලඇණි පුහුණු පාසලේ දී බ්‍රහස්පතින්දා (10) දින පවත්වන ලද අතර ඒ සඳහා ප්‍රදේශයේ සේවයේ නියුතු නිලධාරීන් ඇතුළු යුද්ධ හමුදා සාමාජිකයින් රැසක් සහභාගි වූහ
si_247005_1	මෙම වැඩසටහන වන්නි ආරක්‍ෂක සේනා ආඥාපති මේජර් ජෙනරාල් කුමුදු පෙරේරා ගේ උපදෙස් මත 62 වන සේනාංකයේ සේනාංකාධිපති බ්‍රිගේඩියර් ජේ.එම්.යු.ඩි. ජයසිංහ ගේ මඟපෙන්වීම යටතේ පැවැත්විණි
si_247005_2	මෙම වැඩමුළුවේ දී 'ස්ත්‍රි පුරුෂ සමානාත්මතාවය', 'ස්ත්‍රි පුරුෂභාවය හා බලය', 'බලය භාවිතය හා නායකත්වය' යන කරුණු කෙරෙහි අවධානය යොමු කරන ලදී
si_247005_3	තවද මෙම වැඩමුළුව සඳහා 62 වන සේනාංකය යටතේ ස්ථාපිත බලසේනා සහ ඒකක නියෝජනය කරමින් නිලධාරීන් 20 ක් ඇතුළු යුද්ධ හමුදා සාමාජිකයින් 60 ක පමණ පිරිසක් සහභාගි වූහ
si_247005_4	මෙම වැඩමුළුව කාන්තා හා ළමා කටයුතු පිළිබඳ අමාත්‍යංශයේ ප්‍රවීණ දේශකවරුන් වන සුමිකා පෙරේරා මහත්මිය, වේලුසාමී වීරසිංහම් මහතා සහ ජයන්ති කුරු-උතුම්පාල මහත්මිය විසින් මෙහෙයවන ලදී
