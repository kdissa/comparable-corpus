si_326628_0	පුනරීන් හි ස්ථාපිත 66 වන පාබල සේනා මුලස්ථානයේ ඉදිකළ ශබ්ද විකාශණ යන්ත්‍ර, වේදිකා ආලෝකකරණ පද්ධතියකින් සහ ආසන 300 කින් සමන්විත බහුමාධ්‍ය දේශන ශාලාවක් ඇතුලු නවීන පහසුකම් වලින් සමන්විත ගොඩනැගිලි සංකීර්ණය භට පිරිස් වෙනුවෙන් බ්‍රහස්පතින්දා (27) දින විවෘත කරනු ලැබීය
si_326628_1	66 වන සේනාංකයේ මාණ්ඩලික නිලධාරීන්, ඒ යටතේ ස්ථාපිත බලසේනාවන්හි බලසේනාධිපතිවරුන් සහ ඒකක අණදෙන නිලධාරීන් විසින් මෙහි ප්‍රධාන ආරාධිත අමුත්තා ලෙස සහභාගි වූ 66 වන සේනාංකයේ සේනාංකාධිපති බ්‍රිගේඩියර් දීප්ති ජයතිලක පිළිගනු ලැබීය
si_326628_2	ප්‍රධාන ආරාධිත අමුත්තා ඇතුලු අනෙකුත් ආරාධිතයින් සම්ප්‍රදායික පොල්තෙල් පහන දැල්වීමෙන් අනතුරුව 66 වන සේනාංකයේ සේනාංකාධිපති විසින් ඵලකය නිරාවරණය කරමින් නව ගොඩනැගිලි සංකීර්ණය විවෘත කළහ
si_326628_3	මෙම අවස්ථාව සිහිවනු වස් නව දේශන ශාලාව ඉදිරිපිට සේනාංකාධිපති විසින් පැළයක් ද  රෝපනය කරනු ලැබීය
si_326628_4	භට පිරිස් සඳහා දිගු කාලීන අවශ්‍යතාවයක්ව පැවති මෙම ගොඩනැගිල්ල 66 වන සේනාංකයේ සේනාංකාධිපති ගේ මඟපෙන්විම මත 11 ඉංජිනේරු සේවා රෙජිමේන්තුවේ සෙබළුන්ගේ තාක්‍ෂණික දැනුම උපයෝගි කරගනිමින් ඉදිකරන ලදි
