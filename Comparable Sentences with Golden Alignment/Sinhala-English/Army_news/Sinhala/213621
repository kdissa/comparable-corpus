si_213621_0	කිලිනොච්චි ආරක්‍ෂක සේනා මූලස්ථානය යටතේ ස්ථාපිත 57 වන සේනාංකයට අයත් 574 වන බලසේනාවේ භටපිරිස් ඉකුත් සෙනසුරාදා (11) දින මාන්කුලම් ප්‍රදේශයේ පිහිටි ‘දොන් බොස්කෝ’ ළමා නිවාසයේ (Don Bosco Children’s Home) නේවාසික ළමුන් සඳහා විශේෂ දිවා ආහාරවේලක් ලබාදුන්හ
si_213621_1	57 වන සේනාංකයේ සේනාංකාධිපති මේජර් ජෙනරාල් බී. පී.එස්. ද සිල්වා ගේ උපදෙස් පරිදි   574 වන බලසේනාවේ භටපිරිස්හි සහයෝගය ඇතිව එම බලසේනාවේ සිවිල් සම්බන්ධීකරණ නිලධාරිතුමන් විසින්  එම කලාපය තුල ජනවාර්ගික සමගිය සහ  සංහිඳියාව පිළිබඳ ආකල්ප ප්‍රවර්ධනය කිරීමේ අරමුණින් මෙම ව්‍යාපෘතිය දියත් කරනු ලැබීය
si_213621_2	574 වන බලසේනාවේ තවත් එක් ප්‍රජා ව්‍යාපෘතියක් ලෙස එම බලසේනාවේ සිවිල් සම්බන්ධීකරණ නිලධාරීතුමන් විසින් සිදු කරන ලද සම්බන්ධීකරණයෙන් පසුව මෙම ළමා නිවාසයේ නේවාසික ළමුන් 55 දෙනෙකු සඳහා විශේෂයෙන් සකස් කරන ලද දිවා ආහාරවේලක්  පිරිනමන ලදී
si_213621_3	මෙම වැඩසටහන සඳහා නිලධාරීන් සහ සෙසුනිලයන් විශාල පිරිසක් සහභාගී වූහ
