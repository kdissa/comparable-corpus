si_69440_0	මාදුරුඔය යුද හමුදා පුහුණු පාසලේ  පැවැත්වනු ලැබූ විශේෂ පාබල ක්‍රියාන්විත පාඨමාලාව අංක 65  සාර්ථකව අවසන් නරනු ලැබූ යුධ හමුදා සමාජිකයින් හට සහාතික පත්‍ර හා සමරු තිළිණ පිරිනැමීම බදාදා (3) දින උත්සවාකාරයෙන් පැවැත්විණි
si_69440_1	මෙම උත්සවයේ ප්‍රධාන  ආරාධිත අමුත්තා ලෙස මාදුරුඔය යුධ හමුදා පුහුණු පාසලේ සේනාවිධායක, මේජර් ජෙනරාල් ජයන්ත සෙනෙවිරත්න සහභාගි වූ අතර ඔහු වෙත කඳවුරු සම්මාන මුරයක්  පිරිනැමනු ලැබීය
si_69440_2	එහිදී අණදෙන නිලධාරි, ලුතිතන් කර්නල් එස් හැන්නැදිගේ විසින්  එතුමන් එම අවස්ථාව සඳහා  පිලිගනු ලැබීය
si_69440_3	නිළධාරි 13 ක් සහ යුධ හමුදා සාමාජිකයින් 200ක් මෙහිදී  පාඨමාලාව සාර්ථකව අවසන් කිරිමෙන් අනතුරුව විසිර යන ලදී
si_69440_4	සියලුම අංශයන්ගෙන් දක්ෂතම නිලධාරියාට හිමි සම්මානය 12 වන ශ්‍රී ලංකා පාබල හමුදාවේ  ලුතිතන් එම්.ටී.එන්.කේ. පෙරේරා විසින් හිමිකරගත් අතර  සියලුම අංශයන්ගෙන් දක්ෂතම සෙබලාට හිමි සම්මානය හා  හොඳම වෙඩික්කරුට හිමි සම්මානය  9 වන ශ්‍රී ලංකා ජාතික ආරක්ෂක බලමුළුව  සෙබල ජී.ජේ.ඩී.එල්. තිලකසිරි හිමිකරගනු ලැබීය
si_69440_5	තවද හොඳම ඛණ්ඩයට හිමි සම්මානය හිමි කර ගැනිමට 18 ගැමුණු හේවා බලකායේ  භට පිරිස් සමත් විය
