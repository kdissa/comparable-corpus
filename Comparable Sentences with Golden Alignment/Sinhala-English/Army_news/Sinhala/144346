si_144346_0	ගාලු මුවදොර පිටියේදී ඉකුත් බ්‍රහස්පතින්දා (10) දින 70 වන යුද්ධ හමුදා සංවත්සරය නිමිත්තෙන් පැවති උත්සවය පාදක කොටගෙන ‘සියත’ රූපවාහිණි නාලිකාවෙහි අද (11) දින රාත්‍රි 10.20 ට ‘ස්ටාර් වෝර්ස්’ නමැති වැඩසටහන යුද්ධ හමුදා සංගීතඥයින්ගේ කර්ණ රසායන සංගීතයෙන් විචිත්‍රවත් වීමට නියමිතය
si_144346_1	එම වැඩසටහන සඳහා යුද්ධ හමුදාවෙහි දක්‍ෂ ගායන ශිල්පීන් වන මේජර් ජෙනරාල් අරුණ ජයසේකර, මේජර් ජෙනරාල් මහින්ද මුදලිගේ, බ්‍රිගේඩියර් ජයනාත් ජයවීර, ලුතිතන් කරනල් නිල්වලා ජයසිංහ, මේජර් රවින්ද්‍ර මීගමආරච්චි සහ සාමාන්‍ය සෙබල සම්පත් ශ්‍රී පලන්සූරිය ඇතුළු ගායන ශිල්පීන් සහභාගී වන අතර වැඩසටහන අතරතුර ඔවුන්ගේ ගායන කුසලතාවන් මැනවින් ප්‍රදර්ශණය කරනු ඇතැයි අපේක්‍ෂා කෙරේ
si_144346_2	යුද්ධ හමුදාධිපති ලුතිනන් ජෙනරාල් ශවේන්ද්‍ර සිල්වාගේ ආශිර්වාදය ඇතිව පැවැත්වෙන මෙම සජීවී සංදර්ශනය යුද්ධ හමුදා ඉතිහාසයේ සංවත්සර උත්සවයකට සමගාමීව සිදු වන පළමු රූපවාහිණි වැඩසටහන ලෙස ඉතිහාසයට එක් වීමට නියමිතය
