si_40294_0	කොළඹ යුද්ධ හමුදා රෝහලේ නිවාරණ වෛද්‍ය හා මානසික සෞඛ්‍ය සේවා අධ්‍යක්‍ෂ මණ්ඩලයේ සම්බන්ධීකරණයෙන් මනෝවිද්‍යාත්මක මෙහෙයුම් අධ්‍යක්‍ෂ මණ්ඩලය විසින් දිවයින පුරා පිහිටි සෑම ඒකකයකින්ම එක් නිලධාරියෙකු තෝරාගැනීමෙන් පසු මානසික උපදේශනය පිළිබඳ නිලධාරීන් පුහුණු කිරීමේ වැඩසටහනක් දියත් කර තිබිණි
si_40294_1	මෙම විශේෂිත වැඩසටහන සඳහා යාපනය සහ කිලිනොච්චි ආරක්‍ෂක සේනා මුලස්ථානයන් වෙතින් තෝරාගත් නිලධාරීන් 14 දෙනෙකු සඳහා වූ ප්‍රායෝගික සායනික වැඩමුළුව සඳුදා (16) කොළඹ යුද්ධ හමුදා රෝහල් ශ්‍රවණාගාරයේදී පවත්වන ලදී
si_40294_2	නිලධාරීන් පිරිසක් සඳහා වන මෙම පුහුණු වැඩසටහනේ පළමු අදියර 2019 නොවැම්බර් මස 25 දින සිට දෙසැම්බර් මස 1 දින දක්වා කිලිනොච්චි ආරක්‍ෂක සේනා මුලස්ථනායේදී පැවැත්විණි
si_40294_3	සමාරම්භක දේශනය නිවාරණ වෛද්‍ය හා මානසික සෞඛ්‍ය සේවා අධ්‍යක්‍ෂ කර්නල් ආර්.එම්. මොණරගල මහතා විසින් සිදුකරනු ලැබීය
si_40294_4	සමාරම්භක උත්සවයේදී,  මනෝවිද්‍යාත්මක මෙහෙයුම් අධ්‍යක්‍ෂ මණ්ඩලයේ ප්‍රධාන මාණ්ඩලික නිලධාරී 1 ලුතිනන් කර්නල් එස්.ජේ කාරියකරවන විසින් කෙටි දේශනයක් පවත්වනු ලදී
