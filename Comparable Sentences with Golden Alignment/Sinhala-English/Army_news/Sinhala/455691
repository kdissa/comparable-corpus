si_455691_0	ශ්‍රී ලංකා යුද්ධ හමුදා පොලිස් හේවා බලකා අන්තර් ඒකක සරඹ තරඟාවලිය ඉකුත් අඟහරුවාදා (09) දින ගිරිතලේ, යුද්ධ හමුදා පොලිස් හේවා බලකා පුහුණු පාසල් ක්‍රීඩාංගණයේ දී පැවැති අතර 1 වන ශ්‍රී ලංකා යුද්ධ හමුදා පොලිස් හේවා බලකා කණ්ඩායම තරඟාවලියේ හොඳම ඛණ්ඩය ලෙස ප්‍රථම ස්ථානය හිමිකරගැනීමට සමත්විය
si_455691_1	සරඹ තරඟාවලියේ ජයග්‍රාහි කණ්ඩායම් වෙත කුසලාස පිරිනැමීමේ අවස්ථාවට ප්‍රධාන ආරාධිත අමුත්තා ලෙස ශ්‍රී ලංකා යුද්ධ හමුදා පොලිස් හේවා බලකා මධ්‍යස්ථාන සේනාවිධායක කර්නල් ඒ.එල්. ඉලංගකෝන් සහභාගි විය
si_455691_2	මෙම අවස්ථාව සඳහා ශ්‍රී ලංකා යුද්ධ හමුදා පොලිස් හේවා බලකායේ සියලුම ඒකකයන්හි අණදෙන නිලධාරීන් සහභාගි  වූහ
si_455691_3	තරඟාවලියේ දෙවන සහ තෙවන ස්ථාන පිළිවෙලින් අනුරාධපුරයේ පිහිටි 3 වන ශ්‍රී ලංකා යුද්ධ හමුදා පොලිස් හේවා බලකාය සහ ගිරිතලේ පිහිටි 2 වන ශ්‍රී ලංකා යුද්ධ හමුදා පොලිස් හේවා බලකාය විසින් හිමිකරගත්හ
