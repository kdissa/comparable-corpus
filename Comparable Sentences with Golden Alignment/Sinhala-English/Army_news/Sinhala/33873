si_33873_0	කුරුවිට, ගැමුණු හේවා රෙජිමේන්තු මූලස්ථානය වෙත සපැමිණි නව උසස්වීම් ලැබු මේජර් ජෙනරාල් සුරාජ් බන්සජයා වෙත හමුදා සම්ප්‍රදායානුකුල කඳවුරු සම්මාන මුරයක් සහ සම්මාන ආචාර පෙළපාලියක් ජුලි මස 11 දින පිරිනමනු ලැබීය
si_33873_1	රෙජිමේන්තු මධ්‍යස්ථාන සේනාවිධායක බ්‍රිගේඩියර් තිලක් ප්‍රේමතිලක විසින් ගැමුණු හේවා රෙජිමේන්තු අධිපතිතුමන් ඇතුළු සියලුම නිලධාරින් සහ සෙසුනිලයින් වෙනුවෙන් රෙජිමේන්තු මූලස්ථානය වෙත සපැමිණි නව මේජර් ජෙනරාල් තුමන්ව උණුසුම් අයුරින් පිළිගනු ලැබීය
si_33873_2	මෙම උත්සවය ආරම්භයේ, ප්‍රධාන ආරාධිත අමුත්තා විසින් රට වෙනුවෙන් දිවිපිදු විරෝධාර රණවිරුවන් සිහිපත් කරමින් ගැමුණු හේවා බලකා රෙජිමේන්තු මුලස්ථාන පරිශ්‍රයේ පිහිටි රණවිරු ස්මාරකය වෙත පුෂ්පෝපහාර පුද කරන ලදී
si_33873_3	මෙම පිළිගැනීමේ උත්සවය සඳහා යුද්ධ හමුදා මාණ්ඩලික ප්‍රධානී මෙන්ම ගැමුණු හේවා රෙජිමේන්තුවේ රෙජිමේන්තු අධිපති මේජර් ජෙනරාල් දම්පත් ප්‍රනාන්දු සහභාගි වූ අතර, නව උසස්වීම් ලැබු ජ්‍යෙෂ්ඨ නිලධාරිතුමන්ට සංකේතාත්මක සමරු තිළිණයක් ද ප්‍රදානය කළහ
si_33873_4	හමුදා සම්ප්‍රදායානුකුල වර්ණවත් සම්මාන ආචාර පෙළපාලියේ ගෞරවචාරය පිරිනැමීමෙන් අනතුරව පෙළපාලියේ අණදෙන නිලධාරි තුමන් විසින් පෙළපාලිය පරික්‍ෂා කිරීම සඳහා නව උසස්වීම් ලැබු ජ්‍යෙෂ්ඨ නිලධාරි තුමන් කැටුවයන ලදී
si_33873_5	මෙම උත්සවය අතරතුර සියලු නිල තේ පැන් සංග්‍රහයක් පැවැති අතර දිවා භෝජන සංග්‍රහයෙන් අනතුරුව උත්සවයේ වැඩ කටයුතු අවසන් විය
si_33873_6	මේ වනවිට මේජර් ජෙනරාල් සුරාජ් බන්සජයා, මීන්නේරිය පාබල පුහුණු පාසලේ සේනාවිධායක ලෙස රාජකාරි කරනු ලබන අතර මීට පෙර, ශ්‍රී ලංකා තානාපති කාර්යාලයේ ආරක්‍ෂක උපදේශක, කලාඔය යුද්ධ හමුදා වෘත්තීය පුහුණු පාසලේ සේනාවිධායක, මාදුරුඔය යුද්ධ හමුදා පුහුණු පාසලේ අණදෙන නිලධාරි, කොතලාවල ආරක්‍ෂක විශ්ව විද්‍යාලයේ කණ්ඩභාර නිලධාරි, යුද්ධ හමුදා මුලස්ථානයේ මනෝවිද්‍යාත්මක මෙහෙයුම් අධ්‍යක්‍ෂ සහ ආධුණිකයින් බඳවාගැනීම් අධ්‍යක්‍ෂ වැනි තනතුරු රැසක් හොඹවා ඇත
si_33873_7	එතුමන්, වසර 33 කට අධික යුද්ධ හමුදා සේවා කාලය තුල අණදීම්, මාණ්ඩලික සහ උපදේශක වැනි තනතුරු රැසක් හොබවා ඇත
