si_101915_0	හම්බන්තොට ප්‍රදේශයේ ස්ථාපිත 12 වන සේනාංකයේ නව සේනාංකාධිපති ලෙස බ්‍රිගේඩියර් පී.ඩබ්ලිව්.ඩි.කේ ජයතිලක බදාදා (16) දින ආගමික වතාවත් මධ්‍යයේ රාජකාරි භාරගන්නා ලදී
si_101915_1	නව සේනාංකාධිපතිතුමන් වෙත සේනාංක මූලස්ථාන පරිශ්‍රයේ දී හමුදා සම්ප්‍රදායානුකූල කඳවුරු සම්මාන මුරයක් සහ සම්මාන ආචාර පෙළපාලියක් 9 වන ශ්‍රී ලංකා සිංහ රෙජිමේන්තුවේ භට පිරිස් විසින් පිරිනමනු ලැබීය
si_101915_2	අනතුරුව, නව සේනාංකාධිපතිතුමන් සිය කාර්යාලයේ දී සංකේතාත්මකව නිල ලේඛණයකට අත්සන් තබමින් රාජකාරි භාරගත්හ
si_101915_3	මෙම අවස්ථාව සංකේතවත් කරමින් නව සේනාංකාධිපතිතුමන් කඳවුරු පරිශ්‍රයේ පැළයක් ද රෝපණය කල අතර එම සේනාංයේ සේවයේ නියුතු යුද්ධ හමුදා සාමාජිකයින් ද ඇමතූහ
si_101915_4	අනතුරුව පැවැති සියලු නිල තේපැන් සංග්‍රහයක් සඳහා ද නව සේනාංකාධිපතිතුමන් සහභාගි වූහ
