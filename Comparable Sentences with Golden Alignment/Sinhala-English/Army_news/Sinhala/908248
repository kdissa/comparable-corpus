si_908248_0	කිලිනොච්චි ආරක්‍ෂක සේනා මූලස්ථානය යටතේ ස්ථාපිත 57 වන සේනාංකයට අයත් 573 වන බලසේනාවේ භට පිරිස් විසින් කිලිනොච්චි ධර්මපුරම් මධ්‍ය මහා විද්‍යාලයේ සිසුන්ට පාපැදි නවතාලීම සඳහා (20’ x 60’) ප්‍රමාණයේ පාපැදි නැවැතීමට ස්ථානයක් ඉදිකරදුන් අතර බදාදා (12) දින පැවැති කෙටි උත්සවයකින් අනතුරුව පාපැදි නැවතුම් ස්ථානය එම විද්‍යාලයේ සිසුන් වෙනුවෙන් විවෘත කරනු ලැබීය
si_908248_1	57 වන සේනාංකයේ සේනාංකාධිපති මේජර් ජෙනරාල් විජිත රවිප්‍රිය ගේ අධීක්‍ෂණය  යටතේ යුද්ධ හමුදා නිලධාරියෙකු සහ යුද්ධ හමුදා සාමාජිකයින් 20 දෙනෙකු එම විද්‍යාලයේ සිසුන් 40 දෙනෙකුගේ ද සහයෝගය ඇතිව මෙම ව්‍යාපෘතිය දියත් කරනු ලැබීය
