si_854505_0	කීරලගල රාජ මහා විහාරස්ථානයේ අභිනව බුද්ධ මන්දිරයේ ඉදිකිරීම් කටයුතු වව්නියාව 21 වන සේනාංකය යටතේ ස්ථාපිත 213 වන බලසේනාවේ භට පිරිස් දින 05 ක කාලසීමාවක් තුලදී නිම කිරීමට සමත් වු අතර, අභිනව බුද්ධ මන්දිරය අගෝස්තු මස 26 වන දින බැතිමතුන්ගේ වන්දනාමන කටයුතු සඳහා විවෘත කරන ලදී
si_854505_1	මෙම බුද්ධ මන්දිරයේ ඉදිකිරීම් කටයුතු 213 වන බලසේනාවේ බලසේනාධිපති කර්නල් කේ.ඒ.ඩබ්ලිව්.එස් රත්නායක ගේ අධීක්‍ෂණය යටතේ එම බලසේනාංක භට පිරිස් විසින් සිදුකරන ලද අතර දිවුල්වැව ග්‍රාම නිලධාරි කොට්ඨාශයේ පදිංචිකරුවෙකු වන එම්.කේ චන්ද්‍රසේකර මහතා විසින් මෙම ඉදිකිරීම් කටයුතු සඳහා මුල්‍යමය දායකත්වය දරණ ලදී
si_854505_2	මෙම අවස්ථාව සඳහා පුජනීය මහා සංඝරත්නය, ජ්‍යෙෂ්ඨ යුද්ධ හමුදා නිලධාරින්, නිලධාරින්, යුද්ධ හමුදා සාමාජිකයින් සහ දිවුලවැව ප්‍රදේශවාසීන් රැසක් සහභාගි වුහ
