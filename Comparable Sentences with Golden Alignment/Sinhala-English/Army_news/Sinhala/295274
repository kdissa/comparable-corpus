si_295274_0	2019 නව වර්ෂය සඳහා රාජකාරි ආරම්භ කරමින් විධායක ජෙනරාල් මේජර් ජෙනරල් ශවේන්ද්‍ර සිල්වා විසින් සදුදා (1) දින යුද්ධ හමුදා ඇඳුම් රෙගුලාසි (I හා II) පිළිබඳ සංස්කරණය කරන ලද මෙන්ම යාවත්කාලීන කරනු ලැබු අතිරේක රෙජිමේන්තු සේවා පිළිබඳ නව ග්‍රන්ථය යුද්ධ හමුදාධිපති ලුතිනන් ජෙනරාල් මහේෂ් සේනානායක හට පිළිගන්වනු ලැබීය
si_295274_1	දීර්ඝකාලීනව පැවැති අවශ්‍යතාවයක් සම්පුර්ණ කරමින් විධායක ජෙනරාල් මේජර් ජෙනරාල් ශවේන්ද්‍ර සිල්වා ගේ උපදෙස් මත පිරිස් පරිපාලන මාණ්ඩලික අධ්‍යක්‍ෂ ජෙනරාල් මේජර් ජෙනරාල් දේවින්ද පෙරේරා ගේ අධීක්‍ෂණයෙන් මෙම ග්‍රන්ථය මෙලෙස සංස්කරණය කර එළිදක්වනු ලැබීය
si_295274_2	1992 සහ 1999 වර්ෂයන්ට පසුව එලිදැක්වු මෙම සංස්කරණය කරන ලද නව ග්‍රන්ථය අතිරේක රෙජිමේන්තු සේවා නියුක්තිය මෙන්ම නව යුද්ධ හමුදා නිල ඇදුම්, පළඳනා, පදක්කම්, නිල ලාංඡන ආදියෙහි ඡායාරූප මගින් සවිස්තරාත්මකව අන්තර්ගත කර ඇති අතර, අධ්‍යයනය කිරිම තුළින් භාවිතා කරන්නන්ට නිවැරදි පිලිවෙලට යුද්ධ හමුදාව තුළ පවත්වනු ලබන විවිධ උත්සවයන් සඳහා  නිල ඇදුම්  පිළියල කර ගැනිමට හැකිවනු ඇත
si_295274_3	මෙම තොරතුරු යාවත්කාලීන කිරීම වෙනුවෙන් ලුතිනන් ජෙනරාල් සේනානායක විසින් විධායක ජෙනරාල් වරයාට හා පිරිස් පරිපාලන මාණ්ඩලික අධ්‍යක්‍ෂ ජෙනරාල් වරයා හට සිය කාර්ය මණ්ඩලය වෙනුවෙන් ස්තුතිය පුද කරනු ලැබීය
