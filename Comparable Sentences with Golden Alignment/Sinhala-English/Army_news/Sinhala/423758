si_423758_0	මින්නේරිය පාබල පුහුණු මධ්‍යස්ථානයේ 37 වන සේනාවිධායක ලෙස බ්‍රිගේඩියර් තිලක් හන්ගිලිපොල ඉකුත් බ්‍රහස්පතින්දා (12) දින එම පාබල පුහුණු මධ්‍යස්ථාන සේනාවිධායක කාර්යාලයේදී පැවති කෙටි උත්සවයකදී රාජකාරී ආරම්භ කරන ලදී
si_423758_1	කඳවුරු පරිශ්‍රය වෙත සපැමිණි නව සේනාවිධායකතුමන් පාබල පුහුණු මධ්‍යස්ථානයේ නියෝජ්‍ය සේනාවිධායක බ්‍රිගේඩියර් කේ.ඒ.එන්.එන් කොස්වත්ත විසින් උණුසුම් අයුරින් පිළිගැනීමෙන් අනතුරුව එතුමන් වෙත භටපිරිස් විසින් කඳවුරු සම්මාන මුරයක් පිරිනමන ලදි
si_423758_2	ඉන් අනතුරුව නව සේනාවිධායකතුමන් වෙත පාබල පුහුණු මධ්‍යස්ථානයේ භට පිරිස් විසින් හමුදා සම්ප්‍රදායානුකූලව සම්මාන ආචාර පෙළපාලියක් ද පිරිනමන ලදි
si_423758_3	මහා සංඝරත්නයේ ‘සෙත් පිරිත්’ සජ්ඣායනා මධ්‍යයේ බ්‍රිගේඩියර් තිලක් හන්ගිලිපොල පාබල පුහුණු මධ්‍යස්ථානයේ සේනාවිධායක කාර්යාලයේදී සංකේතාත්මක නිල ලේඛණයකට අත්සන් තබමින් නව ධූරයේ රාජකාරී භාරගනු ලැබීය
si_423758_4	ඉන් අනතුරුව නව සේනාවිධායකතුමන්, සියලුනිලයින් අමතමින් එතුමන්ගේ දැක්ම සහ පාබල පුහුණු මධ්‍යස්ථාන අනාගත දැක්ම පිළිබඳ පැහැදිලි කළේය
si_423758_5	එලෙසම තම දැක්ම ඉදිරියට ගෙනයාමට සහ පුහුණු කිරීමේ හැකියාව වැඩිදියුණු කිරීම සඳහා එතුමන් පාබල පුහුණු මධ්‍යස්ථානයේ සේවය කරන සියලුම නිලයන්ගෙන් සහය ඉල්ලා සිටියේය
