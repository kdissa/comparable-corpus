si_723853_0	දියතලාව ප්‍රදේශයේ රෝගීන්ගේ ප්‍රයෝජනය සඳහා දියතලාව මහා විද්‍යාලයේ ගුරුවරුන් සහ සිසුන් එක්ව ඉකුත් අඟහරුවාදා (01) දින විද්‍යාල පරිශ්‍රයේදී සංවිධානය කරනු ලැබූ රුධිර පරිත්‍යාග වැඩසටහනකදී මධ්‍යම ආරක්‍ෂක සේනා මූලස්ථානයේ භටපිරිස් රුධිරය පරිත්‍යාග කරන ලදී
si_723853_1	මෙම රුධිර පරිත්‍යාග වැඩසටහනේදී පාසල් ගුරුවරුන් හා සිසුන් සමඟ එක්ව යුද්ධ හමුදා සාමාජිකයින් 31 දෙනෙකු රුධිරය පරිත්‍යාග කළහ
si_723853_2	මධ්‍යම ආරක්‍ෂක සේනා ආඥාපති මේජර් ජෙනරාල් ලක්සිරි වඩුගේ ගේ උපදෙස් මත එම ආරක්‍ෂක සේනා මූලස්ථානයේ සිවිල් සම්බන්ධිකරණ නිලධාරී ඇතුළු යුද්ධ හමුදා සාමාජිකයින් පිරිසක් මෙම වැඩසටහනට සහභාගී වූහ
si_723853_3	දියතලාව මහා විද්‍යාලයේ ඉල්ලීමකට අනුව, මෙම වැඩසටහන සාර්ථක කරගැනීම සඳහා මධ්‍යම ආරක්‍ෂක සේනා මූලස්ථානය සහයෝගය ලබාදුන්හ
