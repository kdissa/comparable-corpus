si_889372_0	මාදුරුඔය යුද්ධ හමුදා පුහුණු පාසලේ දී යුද්ධ හමුදා ඒකක විධායක අධිකාරි නිලධාරින් වෙනුවෙන් ප්‍රථම වරට පැවැත්වූ ‘ඒකක විධායක අධිකාරි පාඨමාලා අංක - 01’ හී සමාප්ති උත්සවය ඉකුත් සිකුරාදා (30) දින එම පුහුණු පාසලේ දී පැවැත්විණි
si_889372_1	නොවැම්බර් මස 26 වන දින ආරම්භ වූ මෙම පුහුණු වැඩමුළුව පුරා දින 4 ක් පැවැත්වුණු අතර යුද්ධ හමුදාවේ විධායක අධිකාරින් ලෙස පත් කළ හැකි මධ්‍යම ශ්‍රේණියේ නිලධාරීන් 89 දෙනෙකු වැඩමුළුව සඳහා සහභාගි වූහ
si_889372_2	මෙම පුහුණු වැඩමුළුවේ සමාප්ති උත්සවය සහ සහතිකපත් ප්‍රදානෝත්සවය යුද්ධ හමුදා පුහුණු පාසල් ශ්‍රවණාගාරයේ දී පැවැත්විණි
si_889372_3	මෙම අවස්ථාවට ප්‍රධාන ආරාධිත අමුත්තා ලෙස යුද්ධ හමුදා පුහුණු පාසලේ සේනාවිධායක මේජර් ජෙනරාල් එච්.ජේ. සෙනෙවිරත්න සහභාගි වූ අතර සේනාවිධායක තුමන් විසින් සහතිකපත් ප්‍රදානයෙන් අනතුරුව සියලුදෙනා අමතනු ලැබීය
si_889372_4	යුද්ධ හමුදා පුහුණු පාසලේ අණදෙන නිලධාරි ලුතිනන් ජෙනරාල් ප්‍රියන්ත හැන්නදිගේ, ප්‍රධාන උපදේශක, ජ්‍යෙෂ්ඨ උපදේශක, පුහුණු අංශ ප්‍රධානි සහ පාඨමාලාව භාර නිලධාරින් කිහිපදෙනෙකු ද මෙම සමාප්ති උත්සවය සඳහා සහභාගි වූහ
