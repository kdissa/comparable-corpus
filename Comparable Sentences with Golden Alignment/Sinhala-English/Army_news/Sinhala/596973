si_596973_0	ආරක්‍ෂක ලේකම් ජෙනරාල් (විශ්‍රාමික) ශාන්ත කොට්ටේගොඩ පසුගිය ඉරිදා (12) දින මහනුවර, ශ්‍රී දළදා මලිගාව වැඳපුදාගැනීමට පැමිණි අතර එහිදි මල්වතු සහ අස්ගිරි පාර්ශවයේ මහනායක හිමිවරුන් හමුවිය
si_596973_1	ශ්‍රී දළදා මාලිගා පරිශ්‍රය වෙත සපැමිණි ආරක්‍ෂක ලේකම්තුමන්ව, මහනුවර පිහිටි 11 වන සේනාංකයේ සේනාංකාධිපති මේජර් ජෙනරාල් තිස්ස නානායක්කාර විසින් උණුසුම් අයුරින් පිළිගත්හ
si_596973_2	එහිදි, දියවඩන නිලමේ, නිලංග දෑල බණ්ඩාර සහ ආරක්‍ෂක ලේකම් ජෙනරාල් (විශ්‍රාමික) ශාන්ත කොට්ටේගොඩ අතර සුහද සාකච්ඡාවක් පැවැත්විණි
si_596973_3	ඉන් අනතුරුව, නව ආරක්‍ෂක ලේකම්තුමන් මල්වතු සහ අස්ගිරි පාර්ශවයෙන් විහාරස්ථාන වැඳපුදාගැනිම සඳහා පිටත්වූහ
si_596973_4	මහනුවර සිදුකල සංචාරය සඳහා ආරක්‍ෂක ලේකම්තුමන් සමඟින් එම මැතිණිය වන සෝනියා කොට්ටේගොඩ මහත්මිය ද එක්ව සිටියහ
