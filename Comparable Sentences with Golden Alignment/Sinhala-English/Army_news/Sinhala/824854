si_824854_0	නව යුද්ධ හමුදා ප්‍රධාන ක්ෂේත්‍ර ඉංජිනේරු ලෙස මේජර් ජෙනරාල් තිස්ස නානායක්කාර පසුගිය බ්‍රහස්පතින්දා (11) දින මත්තේගොඩ පිහිටි යුද්ධ හමුදා ප්‍රධාන ක්ෂේත්‍ර ඉංජිනේරු මූලස්ථානයේ පැවති සරල උත්සවයකදී රාජකාරි අරඹන ලදී
si_824854_1	ප්‍රධාන ක්ෂේත්‍ර ඉංජිනේරු මූලස්ථානය වෙත සපැමිණි නව ප්‍රධාන ක්ෂේත්‍ර ඉංජිනේරු තුමන්ට ප්‍රධාන දොරටුව අභියස දී හමුදා සම්ප්‍රදායානුකූල කඳවුරු සම්මාන මුරයේ ගෞරවාචාරය පිරිනමනු ලැබීය
si_824854_2	රාජකාරි භාරගැනීමෙන් අනතුරුව, නව ප්‍රධාන ක්ෂේත්‍ර ඉංජිනේරු තුමන් සියලුනිල තේ පැන් සංග්‍රහයකට සහභාගී වූ අතර එම අවස්ථාව සංකේතවත් කිරීම සඳහා කඳවුරු පරිශ්‍රයේ පැළයක් ද රෝපණය කරනු ලැබීය
si_824854_3	ඉන් අනතුරුව, එතුමන් භටපිරිස් අමතන ලදී
si_824854_4	මේජර් ජෙනරාල් නානායක්කාර නව ධූරයේ රාජකාරි භාරගැනීමට ප්‍රථම 11 වන සේනාංකයේ සේනාංකාධිපති ලෙස රාජකාරි කරන ලදී
