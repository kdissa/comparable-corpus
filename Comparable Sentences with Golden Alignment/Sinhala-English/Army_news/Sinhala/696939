si_696939_0	කිලිනොච්චි ආරක්‍ෂක සේනා ආඥාපති මේජර් ජෙනරාල් විජිත රවිප්‍රිය ගේ මූලිකත්වයෙන් ‘සියදිවි හානිකරගැනීමෙන් වැළකීම’ පිළිබඳ කිලිනොච්චි ආරක්‍ෂක සේනා මූලස්ථානය, කිලිනොච්චි ඉදිරි නඩත්තු පෙදෙස සහ කිලිනොච්චි ආරක්‍ෂක සේනා මූලස්ථානය යටතේ ස්ථාපිත සියලු සේනාංක මූලස්ථානයන්හි සේවයේ නියුතු යුද්ධ හමුදා සාමාජිකයින් දැනුවත් කිරීමේ දේශන සැසියක් පසුගිය මැයි මස 7 දින සිට 9 දින දක්වා පවත්වන ලදී
si_696939_1	ශ්‍රී ලංකා යුද්ධ හමුදා මනෝවිද්‍යා මෙහෙයුම් අධ්‍යක්‍ෂ මණ්ඩලයේ දේශකයින් ඇතුළු අනෙකුත් දේශකයින් විසින් පවත්වනු ලැබු මෙම දේශන සැසිය සඳහා නිලධාරීන් 24 ක් සහ සෙසුනිලයින් 591 දෙනෙකු සහභාගි වූහ
