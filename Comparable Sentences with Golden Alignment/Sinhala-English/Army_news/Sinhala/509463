si_509463_0	කිළිනොච්චි ආරක්‍ෂක සේනා ආඥාපති මේජර් ජෙනරාල් ජයන්ත ගුණරත්න ඉකුත් අඟහරුවාදා (11) දින 652 වන බලසේනාවේ සහ ඒ යටතේ පාලනය වන 7 වන ශ්‍රී ලංකා ජාතික ආරක්‍ෂක බළමුළුවේ සංචාරයක නිරතවු අතර පසුව 574 වන බලසේනාවේ සහ ඒ යටතේ ඇති 3 වන ගජබා රෙජිමේන්තුව සහ 9 වන විජයබාහු පාබල රෙජිමේන්තුව නිරික්‍ෂණය කරන ලද අතර එදිනම එතුමන් අම්පකාමම් 57 වන සේනාංක බළඇණි පුහුණු පාසල වෙතද සංචාරය කරන ලදී
si_509463_1	652 වන බලසේනාව වෙත සපැමිණි කිළිනොච්චි ආරක්‍ෂක සේනා ආඥාපතිතුමන් 65 වන සේනාංකයේ සේනාංකාධිපති මේජර් ජෙනරාල් ඩී.එම්.එච්.ඩී බණ්ඩාර සහ 652 වන බලසේනාවේ බලසේනාධිපති කර්නල් ඩබ්ලිව්.එල්.ඒ.සී පෙරේරා විසින් උණූසුම් අයුරින් පිළිගනු ලැබීය
si_509463_2	අනතුරුව 574 වන බලසේනා මූලස්ථානය වෙත සපැමිණි කිළිනොච්චි ආරක්‍ෂක සේනා ආඥාපතිතුමන් 57 වන සේනාංකයේ සේනාංකාධිපති මේජර් ජෙනරාල් පී.බී.එස් ද සිල්වා සහ 574 වන බලසේනාවේ බලසේනාධිපති කර්නල් වී.ඩි.එස් පෙරේරා උණුසුම් අයුරින් පිළිගනු ලැබුවෝය
si_509463_3	ඉන් අනතුරුව එතුමන් විසින් සිදුකරන ලද භඨ පිරිස් ඇමතීමේදී නිලධාරීන්ගේ සහ සෙසුනිළයන්ගේ වෘත්තීයභාවය ඉහළ නැංවීම සහ කාර්යක්‍ෂමතාව සහ විනය ඉහළ මට්ටමකින් පවත්වා ගැනීම සඳහා පුහුණුව තුළින් ලැබෙන වැදගත්කම පිළිබඳ අවධාරණය කළේය
si_509463_4	පසුව, බලසේනාවන්හී බලසේනාධිපතිවරුන් සේනාංකාධිපතිවරුන් සහ ඒකක අණදෙන නිලධාරීන් ඉදිරියේ බලසේනාවන්හී ඉදිරි මෙහෙයුම් සහ පරිපාලන කටයුතු පිළිබඳ කෙටි හැදින්වීමක් සිදු කරන ලද අතර අනතුරුව ආඥාපතිතුමන් බලසේනාවන් හා ඒකකයන් හි සංචාරයක නිරත විය
