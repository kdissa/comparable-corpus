si_701694_0	මධ්‍යම ආරක්‍ෂක සේනා මූලස්ථානයේ භට පිරිස්, සඳුදා (09) දින යාල, ළිංතුන ප්‍රදේශයේ දී ‘පාද යාත්‍රාවේ’ නිරත බැතිමතුන් සියගණනක් උණුසුම් අයුරින් පිළිගනු ලැබීය
si_701694_1	මධ්‍යම ආරක්‍ෂක සේනා ආඥාපති මේජර් ජෙනරාල් රුක්මාල් ඩයස් ගේ මඟපෙන්වීම යටතේ භට පිරිස් විසින් ‘පාද යාත්‍රාවේ’ නිරත බැතිමතුන් වෙනුවෙන් සිසිල් බීම සංග්‍රහයක් සහ වතුර බෝතල් ඇතුළු අනෙකුත් අවශ්‍යතාවයන් සපයනු ලැබීය
si_701694_2	මෙම බැතිමතුන්, ජූලි මස අවසානයේ පැවැත්වීමට නියමිත ඇසළ උත්සවය සඳහා සහභාගිවීමේ අරමුණින් යාල ජාතික වන උද්‍යානය හරහා කතරගම දක්වා ගමන් කරනු ලබයි
si_701694_3	12 වන සේනාංකයේ සේනාංකාධිපති මේජර් ජෙනරාල් එන්.ඩි. වන්නිආරච්චි ගේ අධීක්‍ෂණය යටතේ 121 වන බලසේනාවේ භට පිරිස් විසින් මෙම පූණ්‍ය කටයුත්ත සිදු කරනු ලැබීය
