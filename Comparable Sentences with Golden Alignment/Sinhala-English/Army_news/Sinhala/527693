si_527693_0	යාපනය ආරක්‍ෂක සේනා මූලස්ථානය වෙත පෙරපාසල් බලධාරින් විසින් කරනු ලැබූ ඉල්ලීමකට ප්‍රතිචාර දක්වමින් ඉකුත් සඳුදා (17) දින තවත් පෙරපාසල් සිසුන් පිරිසකට පලාලි ජාත්‍යන්තර ගුවන්තොටුපල නැරඹීම සඳහා අවස්ථාව ලබාදෙනු ලැබීණි
si_527693_1	මෙම සංචාරය සඳහා ෂම්මුගන් පෙර පාසල, ශාන්ත ජූඩ් පෙර පාසල, කලවානි පෙර පාසල සහ යාපනයේ ගාන්ධි පෙර පාසල යන පෙරපාසල්වල ළමුන් 63 දෙනෙකු සහභාගී වූ අතර එම ළමුන්ගේ ගුරුවරුන් සහ දෙමාපියන් සමඟ එක්ව ගුවන් යානා සහ වෙනත් මෙහෙයුම්හි දර්ශන හැබැහින් දැකිමට වරම් ලත්හ
si_527693_2	යාපනය ආරක්‍ෂක සේනා ආඥාපති මේජර් ජෙනරාල් රුවන් වනිගසූරියගේ මඟ පෙන්වීම යටතේ එම ආරක්‍ෂක සේනා මූලස්ථානය විසින් මෙම සංචාරය සංවිධානය කරන ලද අතර පලාලි ගුවන්තොටුපල වෙත සපැමිණි පෙරපාසල් සිසුන් වෙත යාපනය ආරක්‍ෂක සේනා මූලස්ථානයේ යුද්ධ හමුදා සාමාජිකයින් විසින් තේ පැන් සංග්‍රහයක් ද පිරිනමනු ලැබීනි
