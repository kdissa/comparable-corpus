si_718296_0	122 වන පාබල බලසේනාවේ නව බලසේනාධිපති ලෙස කර්නල් ලංකා අමරපාල ඉකුත් අඟහරුවාදා (13) දින වීරවිල ප්‍රදේශයේ පිහිටි එම බලසේනා මූලස්ථානයේ පැවැති කෙටි උත්සවයකදී රාජකාරී ආරම්භ කරන ලදී
si_718296_1	මූලස්ථාන පරිශ්‍රය වෙත සපැමිණි නව බලසේනාධිපතිතුමන්ව, ප්‍රධාන දොරටුව අභියසදී හමුදා සම්ප්‍රදායානුකූල කඳවුරු සම්මාන මුරයක් පිරිනමා උණුසුම් ආයුරින් පිළිගනු ලැබීය
si_718296_2	ඉන් අනතුරුව, නව බලසේනාධිපතිතුමන් ආගමික වතාවත් මධ්‍යයේ සංකේතාත්මක නිල ලේඛණයකට අත්සන් තබමින් නව ධූරයේ රාජකාරී භාරගත් අතර එම අවස්ථාව සඳහා අණදෙන නිලධාරීන්  සහ එම බලසේනාවේ නිලධාරීන් සහභාගි වූහ
si_718296_3	බලසේනා මූලස්ථාන පරිශ්‍රයේ පැළයක් රෝපණය කළ නව බලසේනාධිපතිතුමන් භටපිරිස් අමතනු ලැබීය
si_718296_4	ඉන් අනතුරුව පැවැති තේපැන් සංග්‍රහයකට ද එතුමන් සහභාගි විය
si_718296_5	නව ධූරයේ රාජකාරී භාරගැනීමට ප්‍රථම කර්නල් ලංකා අමරපාල 593 වන පාබල බලසේනාවේ බලසේනාධිපති ලෙස රාජකාරී කළහ
