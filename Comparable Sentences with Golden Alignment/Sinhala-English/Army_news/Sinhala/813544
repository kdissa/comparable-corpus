si_813544_0	මාදුරුඔය යුද්ධ හමුදා පුහුණු පාසල සිය 34 වන සංවත්සරය සඳුදා (14) දින වැඩසටහන් මාලාවක් ද සමගින් අභිමානවත්ව සමරන ලදී
si_813544_1	කඳවුරු පරිශ්‍රයේ දී පුහුණු පාසලේ සේනාවිධායක මේජර් ජෙනරාල් එච්.ජේ. සෙනෙවිරත්න වෙත හමුදා සම්ප්‍රදායානුකූල කඳවුරු සම්මාන මුරයක් සහ සම්මාන ආචාර පෙළපාලියක් පිරිනැමුහ
si_813544_2	අනතුරුව සේනාවිධායකතුමන් පුහුණු පාසලේ සියලුම යුද්ධ හමුදා සාමාජිකයින් ඇමතූ අතර කන්දේගම විහාරස්ථානයේ දී පැවැති දානමය පිංකමක් සඳහා ද සහභාගි වූහ
si_813544_3	තවද සංවත්සරයට සමගාමීව දිඹුලාගල කන්දේගම මහා විද්‍යාලය පිරිසිදු කිරීමේ ශ්‍රමදාන වැඩසටහනක් ද පවත්වන ලදී
si_813544_4	එදින පැවැති සියලු නිල දිවා භෝජන සංග්‍රහයකින් අනතුරුව සංවත්සර සැමරුම් උත්සවය නිමාවට පත්විය
si_813544_5	යුද්ධ හමුදා පුහුණු පාසල වර්ෂ 1985 දී ආරම්භ වූ අතර වර්ථමානය වන විට සේනාවිධායකවරුන් 32 ක් අණදී තිබේ
