si_724472_0	අන්තර් සමාජ වෙරළ කබඩි තරඟාවලියේ අවසන් තරඟ පසුගිය පෙබරවාරි මස 27 සහ 28 දිනයන්හිදී තංගල්ල, මැඩැල්ල වෙරළ තීරයේ දී පැවැති අතර එහිදි තරඟාවලියේ පිරිමි අංශයේ ශූරතාවය හිමිකරගැනීමට යුද්ධ හමුදා කබඩි ක්‍රීඩකයින් සමත්විය
si_724472_1	මෙවර තරඟාවලිය සඳහා දිවයින පුරා කබඩි කණ්ඩායම් 10 කට අධික ප්‍රමාණයක් සහභාගි වූ අතර තරඟාවලියේ අනූශූරතාවය ලකුණු 36 ක් ලබාගත් ගුවන් හමුදා ක්‍රීඩකයින්ට හිමිවිය
si_724472_2	එමෙන්ම, කාන්තා අංශයේ අවසන් තරඟය යුද්ධ හමුදා කාන්තා කණ්ඩායම සහ ගුවන් හමුදා කාන්තා කණ්ඩායම සමඟ පැවැති අතර තියුණු තරඟයකින් අනතුරුව ගුවන් හමුදා ක්‍රීඩිකාවන් ලකුණු 33 ක් ද යුද්ධ හමුදා ක්‍රීඩිකාවන් ලකුණු 23 ක් ද වශයෙන් හිමිකරගනිමින් තරඟාවලියේ අනුශූරතාවය යුද්ධ හමුදා කබඩි ක්‍රීඩිකාවන්ට හිමිවිය
si_724472_3	මීට අමතරව, ‘ඒ’ අංශයේ තරඟාවලියේ සම අනුශූරතාවය හිමිකරගැනීමට යුද්ධ හමුදා කණ්ඩායම සහ ගුවන් හමුදා කණ්ඩායම සමත්වූ අතර වීරබාහු ක්‍රීඩා සමාජ කණ්ඩායම පරාජයට පත් කරමින් අවුරුදු 25 න් පහළ සම ශූරතාවය හිමිකරගැනීමට යුද්ධ හමුදා සහ පොලිස් ක්‍රීඩකයින් සමත්විය
si_724472_4	එම තරඟයේ ලකුණු 36/22 ක් විය
