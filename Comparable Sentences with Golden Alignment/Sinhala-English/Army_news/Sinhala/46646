si_46646_0	යුද්ධ හමුදා මූලස්ථානයේ 29 වන විධායක ජෙනරාල් ලෙස මේජර් ජෙනරාල් එන්.ඩි. වන්නිආරච්චි බදාදා (16) දින පැවැති උත්සවයකදී රාජකාරී භාරගන්නා ලදී
si_46646_1	මේජර් ජෙනරාල් වන්නිආරච්චි යුද්ධ හමුදා මූලස්ථානයේ පිහිටි සිය කාර්යාලයේ දී ආගමික වතාවත්වලින් අනතුරුව නිල ලේඛණයකට අත්සන් තබමින් නව ධූරයේ රාජකාරී භාරගත්හ
si_46646_2	මෙම අවස්ථාව සඳහා විධායක ජෙනරාල් ශාඛාවේ ජ්‍යෙෂ්ඨ නිලධාරීන්, යුද්ධ හමුදා මූලස්ථානයේ අණදෙන නිලධාරී තුමන්ඇතුළු තවත් ජ්‍යෙෂ්ඨ නිලධාරීන් කිහිපදෙනෙකු සහභාගි වූහ
si_46646_3	මේජර් ජෙනරාල් වන්නිආරච්චි නව ධූරයේ රාජකාරී භාරගැනීමට පෙර හම්බන්තොට පිහිටි 12 වන සේනාංකයේ සේනාංකාධිපති ලෙස රාජකාරී කළහ
si_46646_4	මීට ප්‍රථම විධායක ජෙනරාල් ලෙස රාජකාරී කල මේජර් ජෙනරාල් ශවේන්ද්‍ර සිල්වා යුද්ධ හමුදා මාණ්ඩලික ප්‍රධානී ලෙස නව ධූරයට පත්වීමෙන් අනතුරුව මේජර් ජෙනරාල් වන්නිආරච්චි මෙලෙස රාජකාරී භාරගත්හ
