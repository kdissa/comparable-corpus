si_782908_0	යුද්ධ හමුදාවේ මුලිකත්වයෙන් මේ වනවිට උතුරු පළාතේ අඩු ආදාම්ලාභි පවුල් සඳහා විකල්ප ආදායම් මාර්ගයක් ලෙස ඔවුන්ගේ ගෙවතුවල පොල් වගාකිරීම සඳහා පොල්පැළ බෙදාදීම සිදුකර ඇති අතර, බදාදා (15) දින සින්නතම්පිනේ ප්‍රජා ශාලාවේ දී පොල් වගාව සඳහා උනන්දුවක් දක්වන අයවළුන් හඳුනාගෙන ඔවුන් ලියාපදිංචි කිරීමේ වැඩසටහනක් වන්නි ආරක්‍ෂක සේනා මූලස්ථානය යටතේ ස්ථාපිත 61 වන සේනාංකය විසින් පවත්වනු ලැබීය
si_782908_1	මෙම වැඩසටහනේදී 61 වන සේනාංක බලප්‍රදේශයේ පදිංචි හදුනාගත් නව පොල්වගාකරුවන් 65 දෙනෙකු වෙත නොමිලේ පොල් පැළ, පොහොර සහ පොල් වගාකිරීම සඳහා අවශ්‍ය උපදෙස් ලබාදෙන බවට මෙහිදි පැවසීය
si_782908_2	පොල් වගා කිරීමේ මණ්ඩලයේ වන්නි සහ උතුරු ප්‍රාදේශීය කළමනාකරු සමඟින් අනෙකුත් නිලධාරීන් මෙම හඳුන්වාදීමේ ව්‍යාපෘතියට සක්‍රීයව දායකවී ගම්වාසීන්ට පොල් වගාකිරීමේ කටයුතු සඳහා සිය දායකත්වය ලබාදෙන බවට තවදුරටත් පැවසීය
si_782908_3	61 වන සේනාංකයේ සේනාංකාධිපති බ්‍රිගේඩියර් කේ.ඩි.සි.ජි.ජේ. තිලකරත්න ගේ අධීක්‍ෂණය යටතේ එම සේනාංක භට පිරිස් විසින් පොල් වගාකිරීමේ මණ්ඩලය සමඟ එක්ව මෙම ව්‍යාපෘතිය දියත් කරනු ලැබීය
