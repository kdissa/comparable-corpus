si_39881_0	ශ්‍රී ලංකා යුද්ධ හමුදා පොලිස් හේවා බලකායේ කර්නල් සේනාවිධායක මෙන්ම හිටපු විනයාරක්‍ෂකාධිපති මේජර් ජෙනරාල් ඩි.කේ.ජි.ඩි සිරිසේන 2018 දෙසැම්බර් මස 26 වන දින කුඩාවැව ගල්කුලම ප්‍රදේශයේ ස්ථාපිත 3 වන ශ්‍රී ලංකා යුද්ධ හමුදා පොලිස් හේවා බලකායේ සංචාරයක නිරතවිය
si_39881_1	මේජර් ජෙනරාල් ඩි.කේ.ජි.ඩි සිරිසේන 3 වන ශ්‍රී ලංකා යුද්ධ හමුදා පොලිස් හේවා බලකා පරිශ්‍රයේ සිදු කල සංචාරයේ දී එම ඒකකයේ කොමිෂන් නොලත් නිලධාරීන් වෙනුවෙන් නවතමයෙන් ඉදිකරනු ලැබු නේවාසික නිවාස සංකීර්ණය විවෘත කරන ලදී
si_39881_2	මීට සමගාමීව එදිනම ශ්‍රී ලංකා යුද්ධ හමුදා පොලිස් හේවා බලකා සේවා වනිතා ඒකකයේ සභාපතිණිය විසින් අනුරාධපුර ‘අභිමන්සල - 1’ හී නේවාසිකව ප්‍රතිකාර ලබන අබාධිත රණවිරුවන් වෙත ත්‍යාග පාර්සල් ප්‍රදානය කිරීමක් ද සිදුකරන ලදී
