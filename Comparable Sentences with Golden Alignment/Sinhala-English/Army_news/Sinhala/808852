si_808852_0	යාපනය ආරක්‍ෂක සේනා මුලස්ථානයේ සහයෝගය ඇතිව එම ප්‍රදේශයේ සිසුන් දිරිගැන්වීමේ  අරමුණින් කන්කසන්තුරේ නඩේෂ්වරා විද්‍යාලයේ සිසු සිසුවියන් සඳහා පාපැදි 12 ක් බෙදාදීමේ උත්සවයක් නඩේෂ්වරා විද්‍යාලයේ ආදි ශිෂ්‍ය සංගමයේ (කැනඩා ශාඛා) අනුග්‍රහකත්වයෙන් සිකුරාදා (15) දින කෙටි උත්සවයකින් බෙදාදෙන ලදි
si_808852_1	විදුහල්පති ජි විමලන් මහතා ගේ සහය ඇතිව යාපනය ආරක්‍ෂක සේනා ආඥාපති මේජර් ජෙනරාල් දර්ශන හෙට්ටිආරච්චි ගේ උපදෙස් පරිදි සිසුන්ගේ අධ්‍යාපන කටයුතු සඳහා පාසල වෙත ගමන් කිරිමට මෙම ප්‍රදේශයේ පොදු ප්‍රවාහන පහසුකම් අඩු වීම හේතුවෙන්   ප්‍රදේශයේ අඩු ආදායම්ලාභි පවුල්වල දරුවන් දිරිගැන්වීම සදහා ඔවුන් විසින් මෙම තෝරාගැනීම සිදුකර ඇත
si_808852_2	සම්ප්‍රදානුකූල පොල්තෙල් පහන දැල්වීමෙන් අනතුරුව කෙටි උත්සවයකදී මේජර් ජෙනරාල් දර්ශන හෙට්ටිආරච්චි ආදි ශිෂ්‍ය සංගමයේ නියෝජිත පිරිස සමඟ එක්ව සිසුන් වෙත පාපැදි ප්‍රධානය කරන ලදි
