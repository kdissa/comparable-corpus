si_849231_0	ස්විට්සර්ලන්තයේ ශ්‍රී ලංකා හා මාලදිවයින් තානාපති ගරු හෑන්ස්පීටර් මොක් (HE Hanspeter Mock) බදාදා (5) දින යුද්ධ හමුදා මුලස්ථානයේ දී යුද්ධ හමුදාධිපති ලුතිනන් ජෙනරාල් මහේෂ් සේනානායක හමුවිය
si_849231_1	යුද්ධ හමුදා මූලස්ථානය වෙත සපැමිණි සංචාරක ස්විට්සර්ලන්ත තානාපතිතුමන්ව, යුද සේවා ලේකම් මේජර් ජෙනරාල් අජිත් විජේසිංහ විසින් උණුසුම් අයුරින් පිළිගනු ලැබීය
si_849231_2	තානාපතිතුමන් යුද්ධ හමුදා මූලස්ථානයේ සිදුකල ප්‍රථම නිල සංචාරය මෙය වන අතර එහිදි ද්විපාර්ශවීය සම්බන්ධතා පිළිබඳ වැඩි අවධානයක් යොමු කරමින් සාකච්ඡා කරනු ලැබීය
si_849231_3	මෙම සුහද හමුව අවසානයේ යුද්ධ හමුදාධිපතිතුමන් විසින් ස්විට්සර්ලන්ත තානාපතිතුමන් වෙත සුහදත්වය සංකේතවත් කරමින් සමරුතිළිණයක් ද පිළිගන්වනු ලැබීය
si_849231_4	මෙම සුහද හමුව සඳහා ස්විට්සර්ලන්ත තානාපති කාර්යාලයේ ආරක්‍ෂක උපදේශක කර්නල් කිරිස්ටෝෆ් ගර්ට්ස් (Colonel Christof Gertsch) ද සහභාගී විය
si_849231_5	තානාපතිතුමන් යුද්ධ හමුදාධිපති කාර්යාලයෙන් නික්මයාමට පෙර සමරු සටහන් පොතේහිද සටහනක් තැබීය
