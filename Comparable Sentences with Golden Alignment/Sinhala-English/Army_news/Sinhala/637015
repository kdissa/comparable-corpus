si_637015_0	ශ්‍රී ලංකා යුද්ධ හමුදාවේ 29 වන විධායක ජෙනරාල් ලෙස ශ්‍රී ලංකා ඉංජිනේරු රෙජිමේන්තුවේ මේජර් ජෙනරාල් නෙවිල් වීරසිංහ සඳුදා (04) දින යුද්ධ හමුදා මූලස්ථානයේ පිහිටි සිය කාර්යාලයේදී රාජකාරි ආරම්භ කරන ලදී
si_637015_1	මීට ප්‍රථම මෙම ධූරය මේජර් ජෙනරාල් අතුල කොඩිප්පිලි විසින් හෙබවීය
si_637015_2	නව විධායක ජෙනරාල් ආගමික වතාවත් මධ්‍යයේ සිය කාර්යාලයේදී සංකේතාත්මක නිල ලේඛණයට අත්සන් තබමින් එම ධූරයේ රාජකාරි භාරගන්නා ලද අතර ඔහු මීට ප්‍රථම ත්‍රිකුණාමලය ප්‍රදේශයේ ස්ථාපිත 22 වන සේනාංකයේ සේනාංකාධිපති ලෙස රාජකාරි කළේය
si_637015_3	මෙම අවස්ථාවට කර්නල් විධායක ජෙනරාල් ඇතුළු ජ්‍යෙෂ්ඨ නිලධාරින් සහ එම ශාඛාවේ මාණ්ඩලික නිලධාරින් රැසක්ද සහභාගී වූහ
