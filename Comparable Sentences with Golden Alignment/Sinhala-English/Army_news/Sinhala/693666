si_693666_0	ශ්‍රී ලංකා ඉංජිනේරු රෙජිමේන්තුවේ රෙජිමේන්තු අධිපතිතුමන්ගේ සංකල්පයකට අනුව 16 වන ඉංජිනේරු රෙජිමේන්තුවේ භට පිරිස් විසින් ප්‍රධාන ක්ෂේත්‍ර ඉංජිනේරුගේ උපදෙස් මත යුද්ධ හමුදා උත්සව අවස්ථාවන් සඳහා භාවිතා කිරීමට හැකිවන පරිදි අඩු වියදමක් දරා ජංගම වේදිකා දෙකක් නිපදවන ලදී
si_693666_1	මෙම නිෂ්පාදන සඳහා අවශ්‍ය පිරිවැය වන්නි ආරක්‍ෂක සේනා මූලස්ථානය සහ කිලිනොච්චි ආරක්‍ෂක සේනා මූලස්ථානය විසින් ලබාදුන් අතර එම ආරක්‍ෂක සේනා මූලස්ථාන විසින් සිදුකරනු ලබන උත්සව අවස්ථාවන් සැලකිල්ලට ගනීමින් මෙම වේදිකාවන් නිෂ්පාදනය කර ඇත
si_693666_2	නවතමයෙන් නිෂ්පාදනය කරන ලද ජංගම වේදිකාවන් භාරදීමේ උත්සවය ප්‍රධාන ක්ෂේත්‍ර ඉංජිනේරු මේජර් ජෙනරාල් එච්.ආර්.කේ. පීරිස් ගේ ප්‍රධානත්වයෙන් පසුගිය සඳුදා (08) දින මත්තේගොඩ ශ්‍රී ලංකා ඉංජිනේරු රෙජිමේන්තුවේ දී පැවැත්විණි
si_693666_3	මෙම වේදිකාවන් වන්නි සහ කිලිනොච්චි ආරක්‍ෂක සේනා මූලස්ථාන නියෝජනය කරමින් සහභාගිවූ නිලධාරීන් වෙත නිල වශයෙන් ප්‍රධාන ක්ෂේත්‍ර ඉංජිනේරු මූලස්ථානයේ දී භාරදෙන ලදී
