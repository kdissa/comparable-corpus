si_328958_0	වන්නි ප්‍රදේශයේ ජීවත්වන අඩු ආදායම්ලාභී පවුල්වල සිසුන්ගේ අධ්‍යාපන මට්ටම ඉහළ නැංවීමේ අරමුණින්  වන්නි ආරක්‍ෂක සේනා මූලස්ථානය විසින් ඉකුත් සෙනසුරාදා (14) දින 211 වන බලසේනා බලප්‍රදේශයේ පදිංචි අඩු ආදායම්ලාභි පවුල්වල සිසුන් 300 ක් වෙත පාසල් උපකරණ බෙදාදෙන ලදී
si_328958_1	එම අවස්ථාවට ප්‍රධාන ආරාධිත අමුත්තා ලෙස වන්නි ආරක්‍ෂක සේනා ආඥාපති මේජර් ජෙනරාල් රෝහිත ධර්මසිරී සහභාගී විය
si_328958_2	මහජන බැංකුවේ බෞද්ධ සංගමයේ අනුග්‍රහයෙන් සිදු කරනු ලැබූ මෙම පරිත්‍යාගයට පොත්, අධ්‍යයන ද්‍රව්‍ය, පෑන්, පැන්සල් ආදිය අඩංගු විය
si_328958_3	21 වන සේනාංකයේ සේනාංකාධිපති මේජර් ජෙනරාල් කුමා ජයපතිරණන ගේ උපදෙස් මත 211 වන බලසේනාවේ බලසේනාධිපති බ්‍රිගේඩියර් එල්.පී.කේ.සී විජේතුංග විසින් සංවිධානය කරනු ලැබු මෙම වැඩසටහනේදී ව/ කළුකුන්ණන්මඩුව ප්‍රාථමික විද්‍යාලය, ව/ පැරකුම් විද්‍යාලය, ව/ අලගල්ල විද්‍යාලය, ව/ ආරුගම් පුලඑළිය යන විද්‍යාලයන්හී 1 සිට 5 ශ්‍රේණිය දක්වා ඉගෙනුම ලබන තෝරාගන්නා ලද සිසු සිසුවියන් පිරිසක් වෙත  පාසල් උපකරණ බෙදාදෙන ලදී
si_328958_4	මෙම අවස්ථාව සඳහා පරිත්‍යාගශීලීන්ගේ නියෝජිතයින් පිරිසක් ද සහභාගී වූහ
si_328958_5	211 වන බලසේනාවේ බලසේනාධිපතිතුමන්ගේ ආරාධනයෙන් මෙම පරිත්‍යාගශීලි වැඩසටහන සඳහා ප්‍රධාන ආරාධිත අමුත්තා ලෙස වන්නි ආරක්‍ෂක සේනා ආඥාපති මේජර් ජෙනරාල් රෝහිත ධර්මසිරි සහභාගී වූහ
si_328958_6	මෙම අවස්ථාව සඳහා වන්නි ආරක්‍ෂක සේනා මූලස්ථානයේ ජ්‍යෙෂ්ඨ නිලධාරීන්, 21 වන සේනාංකයේ සහ 211 වන බලසේනාවේ ජ්‍යෙෂ්ඨ නිලධාරීන් ඇතුළු ප්‍රතිලාභී පාසල්වල විදුහල්පතිවරුන් සහ ගුරුවරුන් මෙන්ම සිසුන් සහ ඔවුන්ගේ දෙමාපියන් ද සහභාගී වූහ
