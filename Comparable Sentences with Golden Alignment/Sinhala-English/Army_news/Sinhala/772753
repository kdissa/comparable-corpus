si_772753_0	යුද්ධ හමුදාව මේ වනවිට ක්‍රියාත්මක කරනු ලබන ‘තුරු මිතුරු නව රටක්’ ව්‍යාපෘතියට සමගාමීව බුත්තල පිහිටි නිලධාරී ප්‍රගමන ප්‍රවර්ධන මධ්‍යස්ථාන පරිශ්‍රයේ ඉකුත් සඳුදා (06) දින විශේෂ වර්ගයේ පැළ 100 ක් රෝපණය කරනු ලැබීය
si_772753_1	එම පරිශ්‍රය වඩාත් හරිත හා ආකර්ශනීය පෙනුමක් ඇති කිරීමේ අරමුණින් එහි සේවයේ නියුතු යුද්ධ හමුදා සාමාජිකයින් කඳවුරු පරිශ්‍රයට මීටර් 500 ක් දුරින් එම පැළ රෝපණය කළහ
si_772753_2	මෙම රුක් රෝපණ වැඩසටහනට නිලධාරී ප්‍රගමන ප්‍රවර්ධන මධ්‍යස්ථානයේ සේනාවිධායක මේජර් ජෙනරාල් ජයනාත් ජයවීර, නියෝජ්‍ය සේනාවිධායක, ප්‍රධාන උපදේශක, අණදෙන නිලධාරී, ජ්‍යෙෂ්ඨ උපදේශකවරුන්, නිලධාරීන් සහ සෙසුනිලයින් රැසක් සහභාගි වූහ
