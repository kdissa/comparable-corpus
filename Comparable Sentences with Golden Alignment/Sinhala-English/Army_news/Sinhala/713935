si_713935_0	මනෝවිද්‍යාත්මක මෙහෙයුම් අධ්‍යක්‍ෂ මණ්ඩලය සහ නිවාරණ වෛද්‍ය හා මානසික සෞඛ්‍ය අධ්‍යක්‍ෂ මණ්ඩලය එක්ව දෙසැම්බර් මස 3 සිට 5 දින දක්වා ‘ප්‍රීතිමත් හමුදා ජීවිතයක් සඳහා මානසික සමතුලිතතාවයේ වැදගත්කම’ යන තේමාව ඔස්සේ හරවත් දේශන මාලාවක් නැගෙනහිර ආරක්‍ෂක සේනා මූලස්ථානය යටතේ සේවයේ නියුතු යුද්ධ හමුදා සාමාජිකයින් වෙනුවෙන් පවත්වන ලදී
si_713935_1	‘ප්‍රීතිමත් හමුදා ජීවිතය’ යන තේමාව ඔස්සේ පැවති මෙම දේශන මාලාව, දෙසැම්බර් මස 3 දින 22 සේනාංක මූලස්ථානයේ ද, දෙසැම්බර් 4 දින ඉදිරි නඩත්තු පෙදෙස - නැගෙනහිර සහ දෙසැම්බර් 5 දින නැගෙනහිර ආරක්‍ෂක සේනා මූලස්ථානයේ දී පැවැත්වූ අතර එහිදී මානසික ගැටළු, මානසික අවපීඩනය, සියදිවි නසාගැනීම්, සියදිවි නසාගැනීම් වැළැක්වීම සහ ගෘහස්ථ ගැටළු විසඳීම යන කරුණු පිළිබඳව අවධානය යොමු කරනු ලැබීය
si_713935_2	කොළඹ යුද්ධ හමුදා රෝහලේ උපදේශක කර්නල් (ආචාර්ය) ආර්.එම්.එම්. මොණරාගල, මේජර් යූ.පී. මල්ලවආරච්චි, මේජර් එම්.පී.ඒ. ප්‍රියංකර, කපිතන් එස්.එම්.පී.කේ. සමරකෝන්, ලුතිනන් එච්.ජී.එන්. දේශප්‍රිය සහ ලුතිනන් පී.එම්.ටී.එච්.ආර්. විජේසේන යන නිලධාරින් විසින් මෙම දේශන මාලාව මෙහෙයවනු ලැබීය
