si_967367_0	ජනාධිපති ලේකම් කාර්යාලයේ සහ මහවැලි සංවර්ධන හා පරිසර අමාත්‍යාංශය විසින් ක්‍රියාත්මක කරනු ලබන ‘වනරෝපා’ රුක් රෝපණ වැඩසටහනට සිය දක්වමින් පැළ බෙදාදීමේ වැඩසටහනක් ශ්‍රී ලංකා යුද හමුදාවේ විශ්‍රාමික නිලධාරීන්ගේ සංගමයේ සහ යාපනය දැව සංස්ථාවේ සහාය ඇතිව 20 වන ශ්‍රී ලංකා පාබල හමුදාව ඒකකයේ අණදෙන නිලධාරී ලුතිනන් කර්නල් එල්.ටී.ඩී හර්ෂප්‍රිය ගේ අධීක්ෂණය යටතේ සිදු කරනු ලැබීය
si_967367_1	පැළ බෙදාදීමේ උත්සවය ඒකකයේ සියලුම නිලධාරීන්ගේ සහ යුද්ධ හමුදා සාමාජිකයින්ගේ සහභාගීත්වයෙන් 20 වන ශ්‍රී ලංකා පාබල හමුදා ඒකක මූලස්ථානයේදී පැවැත් වූ අතර එම අවස්ථාව සඳහා 662 වන පාබල බලසේනාවේ බලසේනාධිපති කර්නල් පී.ආර්. පතිරවිතාන, 66 වන සේනාංකයේ ප්‍රධන මාණ්ඩලික නිලධාරී I (ක්‍රියාන්විත) ලුතිනන් කර්නල් කේ.ජී.එම්.එන්. සෙනෙවිරත්න, 66 වන සේනාංකය යටතේ ඇති සියළුම ඒකකයන්හී අණදෙන නිලධාරීන්, ශ්‍රී ලංකා යුද්ධ හමුදාවේ විශ්‍රාමික නිලධාරීන්ගේ සංගමයේ සාමාජිකයින්, මේජර් (විශ්‍රාමික) පී.ආර්. එදිරිසිංහ යාපනය දැව සංස්ථාවේ කලාපීය කළමනාකරු, සුබ්‍රමනියම් ශ්‍රී සිකන්දරාජා මහතා සහ සාමාජිකයින් පිරිසක් ද සහභාගී විය
si_967367_2	දවසේ වැඩසටහන නිමාවීමට මත්තෙන් ඇඹිලිපිටියේ සුබෝදිධම්ම විහාරස්ථානයේ විහාරාධිපති පූජ්‍ය කාව්‍ය විශාරද මාදුළුවාවේ සුදර්මාරාම හිමියන් විසින් කාව්‍යමය ධර්ම දේශනයක් පැවැත්වූහ
si_967367_3	එම අවස්ථාව සඳහා ප්‍රදේශයේ සිවිල් වැසියන් විශාල පිරිසක් ද එක්ව සිටියහ
