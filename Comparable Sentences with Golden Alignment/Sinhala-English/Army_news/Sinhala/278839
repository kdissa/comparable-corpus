si_278839_0	මූලතිව් ආරක්‍ෂක සේනා මූලස්ථානය යටතේ ස්ථාපිත 64 වන සේනාකයේ 10 වන සංවත්සරය සහ 68 වන සේනාංකයේ 09 වන සංවත්සරය පසුගියදා හමුදා සම්ප්‍රදායානුකූල උත්සව මාලාවක් සමගින් එම සේනාංක මූලස්ථානයන් හිදී අභිමානවත්ව සමරනු ලැබීය
si_278839_1	ඔඩ්ඩුසුඩාන් ප්‍රදේශයේ ස්ථානගත 64 වන සේනාංකයේ සංවත්සර දිනයට සමගාමීව සර්ව රාත්‍රික පිරිත් සජ්ඣායනාවක් පැවත්වීමෙන් අනතුරුව සේනාංකාධිපති බ්‍රිගේඩියර් ජයනාත් ජයවීර වෙත සඳුදා (10) දින හමුදා සම්ප්‍රදායානුකූල කඳවුරු සම්මාන මූරයක් පිරිනැමීය
si_278839_2	තවද සංවත්සර දිනයට ආශීර්වාද එක්කරමින් ඉරිදා (09) දින සේනාංකාධිපතිතුමන්ගේ ප්‍රධානත්වයෙන් හින්දු, කතෝලික සහ ඉස්ලාම් ආගමික වතාවත් පවත්වනු ලැබීය
si_278839_3	සංවත්සර දිනයේ දී කඳවුරු පරිශ්‍රයේ පැළයක් රෝපණය කල සේනාංකාධිපතිතුමන් භට පිරිස් ඇමතීමෙන් අනතුරුව සියලු නිල දිවා භෝජන සංග්‍රයක් සඳහා ද සහභාගි වූහ
si_278839_4	එදින සන්ධ්‍යාවේ පැවැති සංගීත ප්‍රසංගයකින් සංවත්සර සැමරුම් වැඩසටහන නිමාවට පත්විය
si_278839_5	එමෙන්ම, මූලතිව් ආරක්‍ෂක සේනා මූලස්ථානය යටතේ ස්ථාපිත 68 සේනාංකයේ සේනාංකාධිපති මේජර් ජෙනරාල් රසික ප්‍රනාන්දු ඇතුළු එම සේනාංකයේ සියලු නිලයින් සිය 9 වන සංවත්සරය හමුදා සම්ප්‍රදායානුකූලව සඳුදා (10) දින අභිමානවත්ව සමරනු ලැබීය
si_278839_6	සංවත්සර දිනයේ දී සේනාංකාධිපතිතුමන් වෙත හමුදා සම්ප්‍රදායානුකූල කඳවුරු සම්මාන මුරයක් සහ සම්මාන ආචාර පෙළපාලියක් පිරිනමනු ලැබීය
si_278839_7	අනතුරුව සේනාංකාධිපතිතුමන්, භට පිරිස් ඇමතූ අතර සියලු නිල දිවා භෝජන සංග්‍රහයක් සඳහා ද එක්විය
si_278839_8	තවද සංවත්සර සැමරුම් උත්සවයට සමගාමීව රට වෙනුවෙන් දිවිපිදු රණවිරුවන් සිහිපත් කිරීමේ වැඩසටහනක් සහ සේනාංක මූලස්ථානයේ ප්‍රගතිය පිළිබඳ සමාලෝචන වැඩසටහනක් පැවැත්විණි
