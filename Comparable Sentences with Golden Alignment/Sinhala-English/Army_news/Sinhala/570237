si_570237_0	24 වන සේනාංක මූලස්ථානයේ නව සේනාංකාධිපති ලෙස ගජබා රෙජිමේන්තුවේ බ්‍රිගේඩියර් ඒ.අයි. මාරසිංහ ඉකුත් බ්‍රහස්පතින්දා (11) දින අම්පාර, මල්වත්ත ප්‍රදේශයේ පිහිටි 24 වන සේනාංක මූලස්ථානයේදීය රාජකාරී ආරම්භ කරන ලදී
si_570237_1	ආගමික වතාවත් මධ්‍යයේ පැවැති මෙම රාජකාරී භාරගැනීමේ උත්සවය සඳහා සපැමිණි නව සේනාංකාධිපතිතුමන්ව උණුසුම් අයුරින් පිළිගැනීමෙන් අනතුරුව, 8 වන ශ්‍රී ලංකා ජාතික ආරක්‍ෂක බළමුළුවේ භටපිරිස් විසින් හමුදා සම්ප්‍රදායානුකූල කඳවුරු සම්මාන මුරයක් සහ සම්මාන ආචාර පෙළපාලියක් පිරීනමනු ලැබීය
si_570237_2	ඉන් අනතුරුව, බ්‍රිගේඩියර් අතුල මාරසිංහ සිය කාර්යාලයේදී මහා සංඝරත්නයේ සෙත් පිරිත් සජ්ඣායනා මධ්‍යයේ සංකේතාත්මක නිල ලේඛණයකට අත්සන් තබමින් නව ධූරයේ රාජකාරී භාරගනු ලැබීය
si_570237_3	මෙම අවස්ථාව සංකේතවත් කරමින් නව සේනාංකාධිපතිතුමන් කඳවුරු පරිශ්‍රයේ ‘අඹ’ පැළයක්ද රෝපණය කල අතර ඉන් අනතුරුව එතුමන් භටපිරිස් අමතනු ලැබීය
si_570237_4	මෙම අවස්ථාව සඳහා 241 හා 242 වන බලසේනාවන්හි බලසේනාධිපතිවරුන්, 24 වන සේනාංකයේ කර්නල් පාලන හා භඨකාර්ය සම්පාදන නිලධාරී, එම සේනාංකයේ කර්නල් ප්‍රධාන මාණ්ඩලික නිලධාරී සහ එම සේනාංකයේ කර්නල් ස්වේච්ඡා සම්බන්ධීකරන නිලධාරී සහභාගි වූහ
