si_454480_0	යාපනය ආරක්‍ෂක සේනා මුලස්ථානය යටතේ ස්ථාපිත 51 වන සේනාංකයට අයත් වාසවිලාන් ප්‍රදේශයේ පිහිටි 515 වන බලසේනාවේ 30 වන බලසේනාධිපති ලෙස කර්නල් ඊ.කේ.ඩබ්.ජේ විජයසිරි ඉකුත් සඳුදා (2) දින රාජකාරි අරඹන ලදි
si_454480_1	බලසේනා මූලස්ථානයට සපැමිණි නව බලසේනාධිතිතුමන් වෙත ප්‍රධාන දොරටුව අභියසදී බලසේනාවේ භටපිරිස් විසින් හමුදා සම්ප්‍රදායානුකූල කඳවුරු සම්මාන මුරයක් පිරිනමනු ලැබීය
si_454480_2	ඉන් අනතුරුව, ආගමික වතාවත් මධ්‍යයේ කර්නල් විජයසිරි සංකේතාත්මකව නිල ලේඛණයකට අත්සන් තබමින් සිය ධූරයේ රාජකාරී භාරගනු ලැබීය
si_454480_3	බලසේනාවේ භටපිරිස් ඇමතූ නව බලසේනාධිපතිතුමන් මෙම අවස්ථාව සංකේතවත් කරමින් කඳවුරු පරිශ්‍රයේ ‘අඹ’ පැළයක් ද රෝපණය කළ අතර අනතුරුව පැවැති සියලුනිල තේපැන් සංග්‍රහයකට ද එක්විය
si_454480_4	මෙම අවස්ථාව සඳහා  එම බලසේනාවේ යටතේ ස්ථාපිත ඒකකයන්හි අණදෙන නිලධාරීන්, බලසේනාවේ මාණ්ඩලික නිලධාරීන් සහ සෙසුනිලයින් රැසක් එක්ව සිටියහ
