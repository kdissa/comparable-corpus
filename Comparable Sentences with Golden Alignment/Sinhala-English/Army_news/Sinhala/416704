si_416704_0	අරසපුරකුලම් ප්‍රදේශයේ පිහිටි 66 වන සේනාංකයේ යුද්ධ හමුදා සාමාජිකයින්ගේ දෙමළ භාෂා ප්‍රවීණතාවය ඉහළ නැංවීම සහ දෙමළ භාෂාව කතා කිරීමේ හැකියාව වර්ධනය කිරීමේ අරමුණින් එම සේනාංක බලඇණි පුහුණු පාසලේ පවත්වනු ලැබූ වැඩමුළුව ඉකුත් සිකුරාදා (03) දින අවසන් විය
si_416704_1	66 වන පාබල සේනාංකයේ  සේනාංකාධිපති මේජර් ජෙනරාල් මංගල විජේසුන්දර විසින් ලබා දුන් මාර්ගෝපදේශ මත පවත්වන ලද සති දෙකක් පුරා පැවති පාඨමාලාව සඳහා සිසුන් 34 දෙනෙකු සහභාගී වූ අතර විනිශ්චය මණ්ඩලයක් විසින් එම සිසුන්ගේ කුසලතා ඇගයීමට ලක් කරන ලදී
si_416704_2	663 වන බලසේනාවේ බලසේනාධිපති කර්නල් සුභාෂන ලියනගම විසින් මෙම ව්‍යාපෘතිය අධීක්‍ෂණය කරනු ලැබීය
si_416704_3	මෙහිදී, පාඨමාලාව සඳහා සහභාගී වූ සිසුන්ගේ දෙමළ භාෂා ප්‍රවීණතාවය ඇගයීම හා ශ්‍රේණිගත කිරීමේ අරමුණින් ඔවුන්ගේ භාෂාමය කුසලතා ප්‍රදර්ශනය කිරීමේ වැඩසටහනක් සංවිධානය කරන ලෙස සිසුන්ට දැනුම් දෙන ලදී
si_416704_4	ඔවුන්ගේ කුසලතා පෙන්වීම සඳහා සිසුන් විසින් නාට්‍ය හා ගීත ද ඉදිරිපත් කරන ලදී
si_416704_5	4 වන බුද්ධි බළකායේ සහ 4 වන ශ්‍රී ලංකා යුද්ධ හමුදා කාන්තා බළකායේ දෙමළ භාෂා උපදේශකයින් විසින් භාෂාවේ ප්‍රායෝගික භාවිතය පිළිබඳ දැනුම ලබා දීම වෙනුවෙන් වැඩමුළුව සිසුන්ට පුහුණු කිරීම සිදුකළ අතර මෙම භාෂා කුසලතාවය සිවිල් හමුදා සබඳතා වඩා හොඳින් පවත්වා ගැනීමට උපකාරී වනු ඇත
