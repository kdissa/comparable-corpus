si_722997_0	‘විශේෂ පාබල ක්‍රියාන්විත - සංස්කරණ පාඨමාලාව’ සාර්ථකව හැදෑරු නිලධාරින් ඇතුළු යුද්ධ හමුදා සාමාජිකයින් 60 දෙනෙකු යාපනය, වාසවිලාන් බලඇණි පුහුණු පාසලේ දී සිකුරාදා (16) දින විසිරයනු ලැබීය
si_722997_1	යාපනය ආරක්‍ෂක සේනා ආඥාපති මේජර් ජෙනරාල් දර්ශන හෙට්ටිආරච්චි ගේ උපදෙස් මත ප්‍රථමවරට යුද්ධ හමුදා සාමාජිකයින් වෙනුවෙන් විශේෂ පාබල ක්‍රියාන්විත සංස්කරණ පාඨමාලාවක් පැවැති අතර පාඨමාලාව ඔක්තෝම්බර් මස 09 වන දින සිට නොවැම්බර් මස 16 දින දක්වා පැවැත්විණි
si_722997_2	පාඨමාලාව සඳහා 52, 57, 65 සහ 66 වන සේනාංක මෙන්ම 512 සහ 513 වන බලසේනා නියෝජනය කරමින් යුද්ධ හමුදා සාමාජිකයින් සහභාගි වූහ
si_722997_3	මෙම පාඨමාලාව සාර්ථකව හැදෑරුවන්ට සහතික පත් ප්‍රදානය කිරීමේ උත්සවයේ ප්‍රධාන ආරාධිත අමුත්තා ලෙස යාපනය ආරක්‍ෂක සේනා ආඥාපති මේජර් ජෙනරාල් දර්ශන හෙට්ටිආරච්චි සහභාගි වූහ
si_722997_4	පාඨමාලාවේ දක්‍ෂතම සෙබලා ලෙස 11 වන ගජබා රෙජිමේන්තුවේ කපිතන් රුක්මාල් කුමාර තේරීපත්වූ අතර දක්‍ෂතම වෙඩික්කරු ලෙස 20 වන විජයබාහු පාබල රෙජිමේන්තුවේ සාමාන්‍ය සෙබල ඒ.ආර්. සුරංග තේරීපත්විය
si_722997_5	තවද පාඨමාලාවේ දක්‍ෂතම ඛණ්ඩය ලෙස 65 වන සේනාංක කණ්ඩායම තේරීපත්විය
si_722997_6	මෙම පාඨමාලාවේ සමාප්ති උත්සවය නැරඹිම  සඳහා යුද්ධ හමුදා සාමාජිකයින් විශාල පිරිසක් සහභාගි වූහ
