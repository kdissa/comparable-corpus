si_927482_0	අම්පාර දිස්ත්‍රික් ලේකම් කාර්යාලයේ සම්බන්ධිකරණ සහය ඇතිව 24 වන සේනාංකය යටතේ ස්ථාපිත 23 වන ශ්‍රී ලංකා සිංහ රෙජිමේන්තුවේ භට පිරිස්, කතරගම ඇසළ උත්සවය සඳහා සහභාගිවීමට පාද යාත්ත්‍රාවෙන් ගමන් ගන්නා බැතිමතුන්ට අවශ්‍ය පහසුකම් සලසාදෙනු ලැබීය
si_927482_1	නැගෙනහිර ඔකාන්ද යාල ජාතික උද්‍යානය හරහා බැතිමතුන්ට ගමන් කිරීම සඳහා 24 වන සේනාංකයේ සේනාංකාධිපති මේජර් ජෙනරාල් මහින්ද මුදලිගේ, අම්පාර දිස්ත්‍රික් නියෝජ්‍ය පොලිස්පති නුවන් ජේ. වේදසිංහ මහතාගේ ප්‍රධානත්වයෙන් නිල වශයෙන් ප්‍රධාන දොරටුව විවෘත කරනු ලැබීය
si_927482_2	පළමු දිනදී වන්දනාකරුවන් දහසකට වැඩි පිරිසක් යාල උද්‍යානය හරහා ගමන් කල අතර එහිදි, අබාධිත සහ වැඩිහිටි බැතිමතුන් සඳහා අවශ්‍ය පහසුකම් යුද්ධ හමුදා සාමාජිකයින් විසින් සපයන ලදි
si_927482_3	23 ශ්‍රී ලංකා සිංහ රෙජිමේන්තුවේ භට පිරිස් බැතිමතුන්ට පානීය ජලය සැපයීම සඳහා ජල සම්පාදන මණ්ඩලයට පූර්ණ සහයෝගයක් ලබාදෙනු ලැබීය
si_927482_4	ඇසළ උත්සවය සඳහා සහභාගිවීමට ගමන් ගන්නා බැතිමතුන් හට 2018 ජූලි මස 22 වන දින දක්වා දොරටුව විවෘතව පවති
