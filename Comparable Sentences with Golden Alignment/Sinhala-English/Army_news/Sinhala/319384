si_319384_0	යුද්ධ හමුදා මූලස්ථානයේ මනෝවිද්‍යා මෙහෙයුම් අධ්‍යක්‍ෂ මණ්ඩලය විසින් යාපනය ආරක්‍ෂක සේනා මුලස්ථානය යටතේ සේවයේ නියුතු යුද්ධ හමුදා සාමාජිකයන්ගේ චරිතය සහ පෞරුෂත්වය සංවර්ධනය පිළිබඳ දැනුවත් කිරීමේ වැඩසටහනක් ජුනි මස 6 සහ 7 යන දෙදින තුල පවත්වන ලදී
si_319384_1	යාපනය ආරක්‍ෂක සේනා මුලස්ථානයේ හා 52 වන සේනාංක මුලස්ථානයේ පැවති මෙම දෙදින දැනුවත්කිරිමේ වැඩසටහන සඳහා යාපනය ආරක්‍ෂක සේනා මුලස්ථානය යටතේ සේවයේ නියුතු නිලධාරින් 50 දෙනෙකු සහ සෙසුනිලයින් 650 දෙනෙකු සහභාගී වුහ
si_319384_2	මෙම දැනුවත් කිරීමේ වැඩසටහන ජ්‍යෙෂ්ඨ මනෝවිද්‍යා උපදේශක ආචාර්ය සමන්ත නිල්මල්ගොඩ විසින් මෙහෙයවු අතර මෙහිදී සියදිවි හානිකරගැනීම, මත්පැන් සහ මත්ද්‍රව්‍ය භාවිතය, ආතතිය කළමණාකරණය, ජීවන කුසලතා වර්ධනය සහ තෘප්තිමත් විවාහ ජීවිතය යන මාතෘකා පිළිබඳව ද අවධානය යොමු කෙරිණි
