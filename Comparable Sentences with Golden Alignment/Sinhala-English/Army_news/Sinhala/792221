si_792221_0	බ්‍රිගේඩියර් චුල අබේනායක, 14 වන සේනාංකයේ නව සේනාංකාධිපති ලෙස සඳුදා (05) දින බටහිර ආරක්ෂක සේනා මුලස්ථානය යටතේ ස්ථාපිත එම සේනාංක මුලස්ථානයේ දී රාජකාරි භාරගන්නා ලදි
si_792221_1	නව සේනාංකාධිපති, සෙත් පිරිත් සජ්ඣායනා මධ්‍යයේ සංකේතාත්මකව නිල ලේඛණයකට අත්සන් තබමින් නව තනතුරේ රාජකාරි භාරගත් අතර, අනතුරුව එම සේනාංකයේ සේවයේ නියුතු සියලු නිලයින් ඇමතුහ
si_792221_2	14 වන සේනාංකය යටතේ ස්ථාපිත බලසේනාවන්හි බලසේනාධිපතිවරුන්, ඒකක අණදෙන නිලධාරින්, අනෙකුත් නිලධාරින් සහ යුද්ධ හමුදා සාමාජිකයින් ද මෙම අවස්ථාවට එක්ව සිටියහ
