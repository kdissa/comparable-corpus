si_142926_0	අඩු ආදායම්ලාභී පවුල්වල ජනතාවගේ ජීවන තත්ත්වය ඉහළ නංවාලීමේ අරමුණින් වන්නි භටපිරිස් විසින් අඛණ්ඩව දියත් කරනු ලැබු සුභසාධන වැඩසටහන්වලට සමගාමීව, වැලිඔය, කල්‍යාණිපුර පදිංචි තවත් අඩු ආදායම්ලාභී පවුලක් වෙනුවෙන් 21 වන සේනාංකයේ භටපිරිස් විසින් ඉදිකරනු ලැබු නව නිවස ඉකුත් සිකුරාදා (30) දින නිවාසලාභීන් වෙත නිලවශයෙන් භාරදෙන ලදී
si_142926_1	වන්නි ආරක්ෂක සේනා මූලස්ථානය සහ වන්නි ආරක්‍ෂක සේනා ආඥාපති මේජර් ජෙනරාල් ජගත් ගුණවර්ධන ගේ ඉල්ලීමකට අනුව, බොඩිලයින් පුද්ගලික සමාගම (Bodyline Pvt Ltd) සහ මූල්‍යමය අනුග්‍රහය ඇතිව මහත් දුෂ්කරතා මධ්‍යයේ දරුවන් සමගින් නිවසක් නොමැතිව ජිවත්වන වැන්දඹූ මවක් වන එම්.ජී රෝහිණි මහත්මියට මෙම නව නිවස ඉදිකරදෙනු ලැබීය
si_142926_2	විදුලිය සහ අත්‍යවශ්‍ය ගෘහ භාණ්ඩ සමගින් අංගසම්පූර්ණ නව නිවස නිවාසලාභියා වෙත භාරදීමේ උත්සවය 21 වන සේනාංකයේ සේනාංකාධිපති මේජර් ජෙනරාල් කුමා ජයපතිරන ගේ ප්‍රධානත්වයෙන් පැවති අතර එම අවස්ථාව සඳහා බොඩිලයින් පුද්ගලික සමාගමේ (Bodyline Pvt Ltd) අධ්‍යක්‍ෂ මෙන්ම මානව සම්පත් කළමනාකරු වෙනුර අත්තනායක මහතා ද සහභාගී විය
