si_594345_0	යාපනය දිස්ත්‍රික්කයේ පිහිටි ‘කට්කෝලම්’ මෙතෝදිස්ත දමිළ මිශ්‍ර විද්‍යාලයේ සිසු සිසුවියන්ගේ ඉල්ලීමකට අනුව 2019 - ලෝක ළමා දිනයට සමගාමීව ඔවුන් වෙත පලාලි ගුවන් තොටුපලේ සංචාරයක් වෙනුවෙන් පහසුකම් සලසා දීමට යාපනය ආරක්‍ෂක සේනා මුලස්ථානය විසින් ඉකුත් සිකුරාදා (4) දින කටයුතු කරන ලදී
si_594345_1	ඒ අනුව පලාලි ගුවන් තොටුපල නැරඹීම වෙනුවෙන් එම පාසලේ සිසු සිසුවියන් 70 දෙනෙකු ඇතුළු ගුරු මණ්ඩලය සහ දරුවන් සමඟ ඔවුන්ගේ දෙමාපියන් ද සහභාගි වුහ
si_594345_2	එම අවස්ථාවට සහභාගී වූ සිසු සිසුවියන් සඳහා පාසල් ලිපි ද්‍රව්‍ය අඩංගු පාර්සල් ලබාදී ඔවුන් වෙත ප්‍රනීත දීවා අහාර වේලක් ලබාදීමට ද යුද්ධ හමුදා තල් සෙවන නිවාඩු නිකේතනයේදී පහසුකම් සලසා තිබිණි
si_594345_3	එහිදී එම සිසු සිසුවියන්ගේ විනෝදාස්වාදය සඳහා ඔවුන්ට ළමා චිත්‍රපටයක් නැරඹීමටද ඉඩ ප්‍රස්ථාවක් උදා කර දුන්හ
si_594345_4	යාපනය ආරක්‍ෂක සේනා ආඥාපති මේජර් ජෙනරාල් රුවන් වනිගසුරිය සහ ජ්‍යෙෂ්ඨ මාණ්ඩලික නිලධාරීන් පලාලි ගුවන්තොටුපල නැරඹීමට පැමිණි සිසු සිසුවියන් සහ ගුරුවරුන් සමඟින් සුහඳ පිළිසඳරක ද නිරත විය
