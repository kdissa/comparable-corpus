si_107962_0	62 වන සේනාංකයේ භට පිරිස් හා ශ්‍රී ලංකා වරාය අධිකාරියේ ‘සෙනෙහසේ අපි’ සංවිධානයේ සම්බන්ධතාවයෙන් වැලිඔය, පරණගමවැව මධ්‍ය මහ විද්‍යාලයේ සිසුන් සඳහා  පාසල් පොත් හා පාසලට අවශ්‍ය සංගීත භාණ්ඩ තොගයක් ප්‍රධානය කරනු ලැබීය
si_107962_1	මෙම ආධාර බෙදාදීමේ වැඩසටහන 62 වන සේනාංකයේ සේනාංකාධිපති බ්‍රිගේඩියර් දම්මික පෙරේරාගේ උපදෙස් මත 621 වන බළසේනාවේ සංවිධායකත්වයෙන් යුතුව සිකුරාදා (04) දින පවත්වනු ලැබීය
si_107962_2	මෙහිදී පාසල් සිසු සිසුවියන් 135 දෙනෙකු සඳහා පාසැල් උපකරණ බෙදා දුන් අතර පාසලේ විද්‍යාගාරය සඳහා කබඩ්, සංගීත උපකරණ, පුස්තකාලය සඳහා පොත් හා පාසලේ පොදු භාවිතය සඳහා තවත් උපකරණ කීපයක් පරිත්‍යාග කරන ලදී
si_107962_3	සෙනෙහසේ අපි යන තේමාව යටතේ මෙම වැඩසටන සංවිධානය කළ 62 වන සේනාංකයේ සේනාංකාධිපති බ්‍රිගේඩියර් දම්මික පෙරේරා, 62 වන සේනාංකයේ ජ්‍යෙෂ්ඨ නිළධාරීන්, 621 වන බළසේනාව, 14 වන (ස්වේච්ඡා) ශ්‍රී ලංකා පාබළ හමුදා වේ හා 17 වන ශ්‍රී ලංකා ජාතික ආරක්‍ෂක බළමුළුවේ සාමාජිකයින් මෙම අවස්ථාව සඳහා සහභාගීවිය
