si_844899_0	අක්කරෙයිපත්තුව ප්‍රදේශයේ පිහිටි 241 වන බලසේනා මූලස්ථානයේ 5 වන බලසේනාධිපති ලෙස ගැමුණු හේවා බළඇණියේ කර්නල් ඩබ්.බී.ජේ.කේ. විමලරත්න පසුගිය බ්‍රහස්පතින්දා (16) දින ආගමික වතාවත් මධ්‍යයේ එම බලසේනා මුලස්ථානයේ පැවැති හමුදා සම්ප්‍රදායානුකූලව උත්සවයකදී රාජකාරි අරඹන ලදි
si_844899_1	බලසේනා මුලස්ථාන පරිශ්‍රය වෙත සපැමිණි නව බලසේනාධිපතිතුමන් වෙත 3 වන (ස්වෙච්ඡා)  විජයබාහු පාබල රෙජිමේන්තුවේ භටපිරිස් විසින් හමුදා සම්ප්‍රදායානුකූලව කඳවුරු සම්මාන මුරයක් පිරිනමන ලදි
si_844899_2	මෙම අවස්ථාව සංකේතවත් කරමින් නව බලසේනාධිපතිතුමන් 241 බලසේනා මුලස්ථාන පරිශ්‍රයේ පැළයක් ද රෝපණය කරන ලදි
si_844899_3	ඉන් අනතුරුව පැවැති පිරිත් සජ්ඣායනාවේ ආශිර්වාද මධ්‍යයේ නව බලසේනාධිපතිතුමන් සිය කාර්යාලයේ දී සංකේතාත්මක නිල ලේඛනයකට අත්සන් තබමින් නව ධූරයේ රාජකාරි භාරගන්නා ලදි
si_844899_4	මෙම අවස්ථාව සඳහා 3 වන (ස්වේච්ඡා) විජයබාහු පාබල රෙජිමේන්තුවේ අණදෙන නිලධාරී, 11 වන ශ්‍රී ලංකා ජාතික ආරක්‍ෂක බළමුළුවේ අණදෙන නිලධාරී, 16 වන ශ්‍රී ලංකා ජාතික ආරක්‍ෂක බළමුළුවේ අණදෙන නිලධාරී සහ 241 බලසේනාවේ මාණ්ඩලික නිලධාරීන් කිහිපදෙනෙකු සහභාගි වුහ
