si_206810_0	ඇඹිලිපිටිය ප්‍රදේශයේ ස්ථාපිත ගුවන් සංක්‍රමණික බලසේනාවේ 20 වන බලසේනාධිපති ලෙස කමාන්ඩෝ රෙජිමේන්තුවේ කර්නල් ඩි.එන්.ජේ. ප්‍රනාන්දු ඉකුත් සිකුරාදා (12) දින ආගමික වතාවත් මධ්‍යයේ හමුදා සම්ප්‍රදායානුකූලව රාජකාරී ආරම්භ කරන ලදී
si_206810_1	බලසේනා මූලස්ථානය වෙත සපැමිණි නව බලසේනාධිපතිතුමන් වෙත හමුදා සම්ප්‍රදායානුකූල කඳවුරු සම්මාන මුරයක් සහ සම්මාන ආචාර පෙළපාලියක් පිරිනමනු ලැබීය
si_206810_2	ඉන් අනතුරුව, නව බලසේනාධිපතිතුමන් සිය කාර්යාලයේදී ආගමික වතාවත් මධ්‍යයේ සංකේතාත්මක නිල ලේඛණයකට අත්සන් තබමින් සිය ධූරයේ රාජකාරී භාරගනු ලැබීය
si_206810_3	එසේම, බලසේනාවේ භටපිරිස් ඇමතූ නව බලසේනාධිපතිතුමන් කඳවුරු පරිශ්‍රයේ පැළයක් ද රෝපණය කිරීමෙන් අනතුරුව සියලුනිල තේපැන් සංග්‍රහයකට ද එක්විය
si_206810_4	තවද, මෙම අවස්ථාව සඳහා 12 වන ශ්‍රී ලංකා සිංහ රෙජිමේන්තුවේ, 1 වන ගැමුණු හේවා බලඇණියේ හා 5 වන ගැමුණු හේවා බලඇණියේ අණදෙන නිලධාරීන් මෙන්ම ගුවන් සංක්‍රමණික බලසේනා පුහුණු පාසලේ ප්‍රධාන උපදේශක සහ එම බලසේනාවේ මාණ්ඩලික නිලධාරීන් සහභාගි වූහ
