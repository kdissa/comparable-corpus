si_726766_0	ශ්‍රී ලංකා යුද්ධ හමුදා රගර් ක්‍රීඩකයින් හා මහනුවර ක්‍රීඩා සමාජ රගර් ක්‍රීඩකයින් අතර සෙනසුරාදා (12) දින නිට්ටවෙල ක්‍රීඩාංගණයේ පැවැති තියුණු තරඟයකින් මහනුවර ක්‍රීඩා සමාජ ක්‍රීඩකයින් පරාජයට පත්විය
si_726766_1	මෙම තරඟය අවසන් වනවිට ලකුණු පුවරුව යුද්ධ හමුදා කණ්ඩායම (23) ක් සහ මහනුවර ක්‍රීඩා සමාජ කණ්ඩායම (22) ක් ලෙස සටහන් විය
si_726766_2	ඩයලොග් අන්තර් සමාජ රගර් තරගාවලිය - 2018/19 යටතේ මෙම තරඟය පැවැත්විණි
si_726766_3	වාර්තාවන්ට අනුව, මහනුවර ක්‍රීඩා සමාජ රගර් ක්‍රීඩකයින් වසර තුනකට පෙර 2016 වර්ෂයේ දී අවසන්වරට තරඟයක් පරාජය වී ඇත
si_726766_4	මෙම තරඟයේ දී යුද්ධ හමුදා ක්‍රීඩකයින් හොඳ සැලැස්මකින් යුතුව ක්‍රීඩා කළහ
si_726766_5	ප්‍රභාත් කුමාර, නාලක මධුරංග, ගයාන් සාලින්ද සහ ඉසුරු මැදගෙදර යන ක්‍රීඩකයින් කණ්ඩායමේ සියළුම ක්‍රීඩකයින්ගේ සහයෝගය ඇතිව ලකුණු රැස් කරගැනීමට සමත්විය
