si_563174_0	නැගෙනහිර ආරක්ෂක සේනා මූලස්ථානය යටතේ ස්ථාපිත අම්පාර පිහිටි 24 වන සේනාංකයේ සේනාංකාධිපති මේජර් ජෙනරාල් මහින්ද මුදලිගේ ගේ සහභාගීත්වයෙන් එම සේනාංක භට පිරිස් විසින් බදාදා (03) දින ශාන්ත ඉග්නේෂස් දේවස්ථානයේ දී 69 වන යුද්ධ හමුදා සංවත්සරයට ආශිර්වාද පතා ආගමික වතාවත් සිදු කරන ලැබීය
si_563174_1	241 වන බලසේනාවේ බලසේනාධිපති කර්නල් ඩබ්ලිව් චන්ද්‍රසිරි සහ 24 වන සේනාංකය යටතේ ස්ථාපිත සියලුම ඒකකයන්හි අණදෙන නිලධාරීන් ද මෙම අවස්ථාව සඳහා එක්ව සිටියහ
si_563174_2	ශාන්ත ඉග්නේෂස් දේවස්ථානයේ පූජ්‍ය ප්‍රදීප් රෝෂාන්ත පියතුමා (Rev
si_563174_3	Father Pradeep Roshantha of St
si_563174_4	Ignatius Church) සහ සෝරි කල්මුණේයි පාරිෂ් දේවස්ථානයේ තිරුචෙල්වම් පියතුමා (Father Thiruchelwam, Parish Church of Sorri Kalmunei) විසින් මෙහිදි යුද්ධ හමුදා සංවත්සරය වෙනුවෙන් ආශිර්වාද පූජාව සිදුකරනු ලැබීය
si_563174_5	මෙම ආශිර්වාද පුජාව සඳහා සිවිල් වැසියන් ඇතුලු යුද්ධ හමුදා සාමාජිකයින් 150 ක් පමණ සහභාගි වූ අතර, ශ්‍රී ලංකා පාබල හමුදා රෙජිමේන්තු තුර්යවාදන නාද මධ්‍යයේ පෙරහැරකින් දේවස්ථානය වෙත යුද්ධ හමුදා ධජ රැගෙනයන ලැබීය
si_563174_6	ඉදිරි දින කිහිපයේ දී යුද්ධ හමුදා සංවත්සරයට ආශීර්වාද පතා බෞද්ධ, හින්දු සහ ඉස්ලාම් ආගමික වතාවත් ද සිදු කිරීමට නියමිතය
