si_846443_0	වාරිමාර්ග හා ජල සම්පත් කළමනාකරණ අමාත්‍යාංශය විසින් ඉකුත් බ්‍රහස්පතින්දා (03) දින සංවිධානය කරන ලද ‘ශ්‍රී දළදා යල් අස්වනු පූජා - 2019’ උත්සවය සඳහා මධ්‍යම ආරක්‍ෂක සේනා මූලස්ථානයට අයත් 11 වන සේනාංකය යටතේ සේවයේ නියුතු යුද්ධ හමුදා සාමාජිකයින් සිය උපරිම සහයෝගය ලබාදුන්හ
si_846443_1	යුද්ධ හමුදා සාමාජිකයින් 50 දෙනෙකුගෙන් සමන්විත කණ්ඩායමක් තාවකාලික කුඩාරම් ඉදිකර ජල ටැංකිවලට ජලය සැපයූ අතර මෙම පූජනීය අවස්ථාව සඳහා සහභාගී වූවන්ට ආහාර පාර්සල් බෙදාදීමට ද සහාය විය
si_846443_2	මධ්‍යම ආරක්‍ෂක සේනා ආඥාපති මේජර් ජෙනරාල් ලක්සිරි වඩුගේ ගේ උපදෙස් පරිදි 11 වන සේනාංකයේ සේනාංකාධිපතිගේ අධීක්‍ෂණය යටතේ අවශ්‍ය පහසුකම් සැපයු අතර මෙම අවස්ථාව සඳහා ගොවීන් 3000 කට අධික පිරිසක් සහභාගී වූහ
