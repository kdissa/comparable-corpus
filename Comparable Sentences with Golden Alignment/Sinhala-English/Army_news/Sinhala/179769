si_179769_0	21 වන සේනාංකයේ සේනාංකාධිපති මේජර් ජෙනරාල් කුමා ජයපතිරන ගේ අධීක්‍ෂනයෙන් යුතුව  211 වන බලසේනාවේ බලසේනාධිපති බ්‍රිගේඩියර් ලාල් විජේතුංගගේ මඟ පෙන්වීම මත එම බලසේනාව යටතේ ඇති 2 වන ස්වේච්ඡා විජයබාහු පාබල රෙජිමේන්තුවේ යුද්ධ හමුදා සාමාජිකයින් විසින් ඉදිකරන ලද නිවස ඉකුත් අඟහරුවාදා (10) දින 21 වන සේනාංකයේ සේනාංකාධිපති විසින් ප්‍රතිලාභීන් වෙත භාරදෙන ලදී
si_179769_1	වන්නි ආරක්‍ෂක සේනා මූලස්ථාය දියත් කරන ලද දැනට ක්‍රියාත්මක නිවාස ඉදිකිරීමේ ව්‍යාපෘතියේ තවත් පියවරක් ලෙස වන්නි ආරක්‍ෂක සේනා ආඥාපති මේජර් ජෙනරාල් සංජීව ගුණවර්ධන ගේ මඟ පෙන්වීම මත අගුනොච්චිය දුෂ්කර ගම්මානයේ ජීවත් වූ අඩු ආදායම්ලාභී පවුලක් වන සංජීව සිරිසේන සහ ඔහුගේ පවුලේ සාමාජිකයින් සඳහා මැදවච්චිය ප්‍රදේශයේ හී මෙම නව නිවස ඉදිකර දෙන ලදී
si_179769_2	212 වන බලසේනාවේ බලසේනාධිපති කර්නල් අනිල් පීරිස් ගේ සම්බන්ධතාවයෙන් සම්පත් බැංකු පීඑල්සී හි ජ්‍යෙෂ්ඨ නියෝජ්‍ය කළමනාකරු තාරක රන්වල මහතා මෙම අසරණ පවුල සඳහා අංගසම්පූර්ණ නිවස ඉදිකිරම වෙනුවෙන් අනුග්‍රහය දක්වා ඇත
si_179769_3	නවතමයෙන් ඉදිකරන ලද මෙම නිවස සඳහා කෑම කාමරයක්, නිදන කාමර ඇතුළු සියලු පහසුකම් වලින් සමන්විත සෑම කාමරයකටම රුපියල් 100,000.00 වටිනාකමකින් යුත් වටිනා ගෘහ උපකරණ, විදුලි උපකරණ සහ ගෘහ භාණ්ඩ සමගින් තවත් රුපියල් 100,000.00 කට වඩා වැඩි පිරිවැයක් දරමින් නවීන විදුලි නළ ළිඳක් ද මෙම ප්‍රතිලාභීන් වෙත පරිත්‍යාග කර ඇත
si_179769_4	පසුව පැවති ආගමික වතාවත්වලින් අනතුරුව ප්‍රධාන ආරාධිත අමුත්තා ලෙස සහභාගී වූ වන්නි ආරක්‍ෂක සේනා ආඥාපති මේජර් ජෙනරාල් ජගත් ගුණවර්ධන විසින් පැවති කෙටි උත්සවයකදී නිවසේ යතුර සිය සුබ පැතුම් සමගින් නිවෙස් හිමියා වෙත භාර දෙන ලදී
si_179769_5	මෙම අවස්ථාව සඳහා සම්පත් බැංකු පීඑල්සී සමාගමේ ජ්‍යෙෂ්ඨ නියෝජ්‍ය කළමනාකරු තාරක රන්වල මහතා සහ ඔහුගේ පවුලේ සාමාජිකයින් ද සහභාගී විය
si_179769_6	මෙම උත්සව අවස්ථාව සඳහා 21 වන සේනාංකයේ සේනාංකාධිපති, 212 වන බලසේනාවේ බලසේනාධිපති, වන්නි ආරක්‍ෂක සේනා මූලස්ථානයේ ජ්‍යෙෂ්ඨ නිලධාරීන්, 2 වන ස්වේච්ඡා විජයභාහූ පාබල බලඇණියේ අණදෙන නිලධාරී ඇතුළු නිවස හිමි ප්‍රතිලාභියාගේ පවුලේ සාමාජිකයින් සහ එම ප්‍රදේශයේ සිවිල් වැසියන් පිරිසක් සහභාගී විය
