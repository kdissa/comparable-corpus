si_641884_0	වන්නි ආරක්‍ෂක සේනා ආඥාපති මේජර් ජෙනරාල් රෝහිත ධර්මසිරි ඉකුත් බදාදා (27)  දින සිය ප්‍රථම නිල සංචාරය සිදු කරමින් එම ආරක්‍ෂක සේනා මූලස්ථානය යටතේ ඇති 211 බලසේනාව, 2 වන (ස්වේච්ඡා) ශ්‍රී ලංකා කාන්තා බලකාය, 2 (ස්වේච්ඡා) විජයබාහු පාබල රෙජිමේන්තුව , 5 වන ශ්‍රී ලංකා ජාතික ආරක්‍ෂක බලමුළු, බෝගොඩ ගුවන් සංක්‍රමික බලසේනා පුහුණු පාසල, ‘සඳ හිරු සෑය’ ඉදිකිරීම සඳහා ගඩොල් සකස් කිරීමේ ස්ථානය සහ අවසන් වශයෙන් පණ්ඩුලගම විහාරස්ථානයේ ද සංචාරය කළේය
si_641884_1	211 වන බලසේනා මූලස්ථානයේ සිය ප්‍රථම සංචාරයේ නිරතවූ වන්නි ආරක්‍ෂක සේනා ආඥාපති මේජර් ජෙනරාල් ධර්මසිරි මතක සටහනක් ලෙස එම කඳවුරු පරිශ්‍රයේ අඹ පැළයක් රෝපණය කරන ලදී
si_641884_2	ඉන් අනතුරුව 211 වන බලසේනාවේ බලසේනාධිපතිතුමන් විසින් එම බලසේනාවට පැවරී ඇති වගකීම් හා කාර්යභාර්ය පිළිබඳ සවිස්තරාත්මක විස්තරයක් එතුමන් වෙත ඉදිරිපත් කළේය
si_641884_3	වන්නි ආරක්‍ෂක සේනා ආඥාපතිතුමන් සමග මෙම සංචාරයට 21 වන සේනාංකයේ සේනාංකාධිපතිතුමන්, වන්නි ආරක්‍ෂක සේනා මූලස්ථානයේ ජ්‍යෙෂ්ඨ නිලධාරීන්, 21 වන සේනාංකයේ නිලධාරීන් ඇතුළු ඒ යටතේ ඇති ඒකකයන්හී අණදෙන නිලධාරීන් පිරිසක් එක් වූහ
