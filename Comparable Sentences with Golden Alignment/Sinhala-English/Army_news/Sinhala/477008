si_477008_0	මාදුරුඔය යුද හමුදා පුහුණු පාසලේ පැවැත්වූ විශේෂ පාබල ක්‍රියාන්විත පාඨමාලා අංක 67 සාර්ථකව අවසන් කළ යුධ හමුදා සාමාජිකයින් හට නිල ලාංඡන පැලදවීම ඉකුත් බදාදා (3) දින උත්සවාකාරයෙන් සිදුවිය
si_477008_1	මෙම උත්සවයේ ප්‍රධාන ආරාධිත අමුත්තා ලෙස මාදුරුඔය යුධ හමුදා පුහුණු පාසලේ සේනාවිධායක, බ්‍රිගේඩියර් නිවුන්හැල්ල සහභාගි වූ අතර එතුමන් පුහුණු පාසලේ ප්‍රධාන උපදේශක ලුතිතන් කර්නල් කේ.ඒ පුෂ්පකුමාර විසින් ගෞරවයෙන් පිළිගනු ලැබිණි
si_477008_2	මෙහිදී පාඨමාලාව සාර්ථකව අවසන් කළ නිළධාරි 16 ක් සහ යුධ හමුදා සාමාජිකයින් 269 කු සඳහා ලාංඡන පළඳවා සම්මාන ප්‍රධානය කරනු ලැබීය
si_477008_3	සියලුම අංශයන්ගෙන් දක්ෂතම නිලධාරියාට හිමි සම්මානය 24 වන විජයබාහු පාබල රෙජිමේන්තුවේ ලුතිතන් එම්.ටී.එන්.කේ. පෙරේරා විසින් හිමිකරගත් අතර සියලුම අංශයන්ගෙන් දක්ෂතම සෙබලාට හිමි සම්මානය 23 වන ශ්‍රී ලංකා සිංහ රෙජිමේන්තුවේ කොප්‍රල් ඊ.එම්.එස්.එන් එදිරිසිංහ හිමිකරගනු ලැබීය
si_477008_4	හොඳම වෙඩික්කරුට හිමි සම්මානය 1 වන ශ්‍රී ලංකා සිංහ රෙජිමේන්තුවේ ලුතිනන් ටී.එස් බෝගහවත්ත ලබාගත් අතර පාඨමාලා අංක 67 හොඳම ඛණ්ඩයට හිමි සම්මානය හිමි කර ගැනිමට විජයභාහු පාබල රෙජිමේන්තු වේ භට පිරිස් සමත් විය
si_477008_5	මෙම සම්මාන ප්‍රධාන උත්සවය සඳහා නිලධාරීන් සහ යුද්ධ හමුදා සාමාජිකයින් විශාල පිරිසක් සහභාගී විය
