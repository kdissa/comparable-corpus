si_361682_0	64 වන සේනාංකය විසින් සංවිධානය කරනු ලැබු ‘පාට කරමු ළමා ලෝකය’ චිත්‍ර තරඟාවලිය සඳහා සහභාගි වූ මූලතිව් ප්‍රදේශයේ දරුවන් 1200 ක් අතරින් ජයග්‍රහණය හිමිකරගත් තරඟකරුවන් වෙත ත්‍යාග සහ සහතික පත් පිරිනැමීමේ උත්සවය ලෝක ළමා දිනයට සමාගමීව ඉරිදා (30) දින මූලතිව් ඔඩ්ඩුසුඩාන් මහා විද්‍යාලයේ දී පැවැත්විණි
si_361682_1	මූලතිව් ආරක්‍ෂක සේනා ආඥාපති මේජර් ජෙනරාල් දුෂ්‍යන්තර රාජගුරු ගේ සහ ජාතික ඉතිරි කිරීමේ බැංකුවේ සහයෝගය ඇතිව 64 වන සේනාංකයේ සේනාංකාධිපති බ්‍රිගේඩියර් කේ. ජයනාත් ජයවීර ගේ සංකල්පයකට අනුව මූලතිව් ප්‍රදේශයේ දරු දැරියන්ගේ සහාජ දක්‍ෂතා සහ නිර්මාණාත්මක කුසතාවයන් ඔප්නැංවීමේ අරමුණින් මෙම සෞන්දර්යාත්මක චිත්‍ර තරඟය පවත්වනු ලැබීය
si_361682_2	මෙම තරඟාවලිය 1-2 ශ්‍රේණි, 3-4-5 ශ්‍රේණි, 6-7-8 ශ්‍රේණි, 9-10-11 ශ්‍රේණි සහ 12-13 ශ්‍රේණි යන ඛණ්ඩ 6 ක් යටතේ පැවැත්විණි
si_361682_3	එහි පළමු අදියර පාසල් මට්ටමින් ක්‍රියාත්මක කර විදුහල්පතිවරුන් සහ ගුරුවරුන් විසින් තෝරාගනු ලැබු දරු දැරියන් 1200 කට අධික පිරිසක් සිය නිර්මාණ යොමු කිරීම තුලින් ඔවුන් සතු ඒ සඳහා ඇති උනන්දුව මනාවට ප්‍රදර්ශනය වු අතර කොළඹ විශ්ව විද්‍යාලයේ සෞන්දර්ය පිඨයේ ජ්‍යෙෂ්ඨ කථිකාචාර්ය ලලිත් ලංසක්කාර මහතා ඇතුළු කථිකාචාරයවරුනගේ අධීක්‍ෂණය යටතේ දෙවන අධියරට සුදුසුකම් ලබන දරු දැරියන් 200 දෙනෙකු ඔවුන් අතරින් තෝරාගනු ලැබීය
si_361682_4	එ් අනුව, තරඟාවලිය සඳහා ඉදිරිපත් වූ සියළුම තරඟකරුවන් හට ත්‍යාග ප්‍රදාන උත්සවයේ දී සහතිකපත් සහ පාසල් උපකරණ ප්‍රදානය කරනු ලැබීය
si_361682_5	තවද තරඟාවලියේ එක් එක් අධියරයන් යටතේ පළමු ස්ථානය හිමිකරගත් තරඟකරුවන් පස්දෙනා වෙත මූල්යමය ත්‍යාග සහ පාසල් උපකරණ ප්‍රදානය කරනු ලැබීය
si_361682_6	ත්‍යාග ප්‍රධානෝත්සවයේ ප්‍රධාන ආරාධිත අමුත්තා ලෙස මූලතිව් ආරක්‍ෂක සේනා ආඥාපති තුමන් සහභාගි වූ අතර ජාතික ඉතිරි කිරීමේ බැංකුවේ සහකාර සාමාන‍්‍යාධිකාරි (මෙහෙයුම්) ටීරාන් ගෝමිස් මහතා, ජ්‍යෙෂ්ඨ අලෙවි කළමණාකාරිනි ද්‍ලක්‍ෂි පෙරේරා මහත්මිය ඇතුළු ජාතික ඉතිරි කිරීමේ බැංකුවේ කාර්ය මණ්ඩලය, ත්‍රිවිධ හමුදා නිලධාරින්, පොලිස් නිලධාරින්, විදුහල්පතිවරුන් සහ ගුරුවරුන් රැසක් සහභාගි වූහ
si_361682_7	මෙම අවස්ථාවට සපැමිණි ආරාධිතයින් 64 වන සේනාංකයේ සේනාංකාධිපති බ්‍රිගේඩියර් කේ. ජයනාත් ජයවීර විසින් උණුසුම් අයුරින් පිළිගත්හ
