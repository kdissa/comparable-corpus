si_678919_0	ශ්‍රී ලංකා යුද්ධ හමුදා විදුලි හා යාන්ත්‍රික ඉංජිනේරු බලකායේ වසර 22 කට වැඩි සේවාකාලයක් සම්පුර්ණ කර විශ්‍රාමව සිටියදි දැයෙන් සමුගත් බළලත් නිලධාරි I ෂන්මුගසුන්දරම් වෙත සඳුදා (18) දින සන්ධ්‍යාවේ නාවල්අඩි, තෙලිප්පලෙයි හිදී යුද්ධ හමුදා සම්ප්‍රදානුකූල අවසන් ගෞරව පුදකරන ලදි
si_678919_1	නාවල්අඩි, පන්නලි, තෙලිප්පලෙයි ප්‍රදේශයේ පදිංචි මෙම විශ්‍රාමික බළලත් නිලධාරි, 2009 මැයි මාසට පෙර පැවති අවසන් මානුෂීය මෙහෙයුමට ද දායකත්වය දක්වා ඇති අතර, පසුගිය සෙනසුරාදා දින අභාවප්ප්‍රාප්ත වනවිට හෙතෙම 72 වන වියේ පසුවිය
si_678919_2	යාපනය විශ්‍රාමික රණවිරුවන්ගේ සංගමයේ සාමාජිකයෙකු වූ බළලත් නිලධාරි I එස්.ෂන්මුගසුන්දරම් 1968 ක් වූ නොවැම්බර් මස 15 වන දින ශ්‍රී ලංකා යුද්ධ හමුදාව වෙත බැඳි විශ්‍රාම යන විට බළලත් නිලධාරි I තනතුරේ සේවය කළහ
si_678919_3	සිය යුද්ධ හමුදා දිවිය තුල ඉටුකලා වූ විශිෂ්ඨ සේවය අගයමින් පූර්ණභූමි පදක්කමෙන්, සන්නද්ධ සේවා දීර්ඝ සේවා පදක්කමෙන්, ජනාධිපති පදවිප්‍රාප්ත පදක්කමෙන් සහ සන්නද්ධ සේවා පදක්කමෙන් ද පිදුම් ලබා ඇත
si_678919_4	මෙම මරණය සිදුවීමත් සමඟ ඔහුගේ පවුලේ සාමාජිකයින් විසින් විශ්‍රාමික රණවිරුවන්ගේ සංගමයේ සාමාජිකයින් ගේ සහයෙන් යාපනය ආරක්ෂක සේනා මූලස්ථානය දැනුවත් කරන ලදි
si_678919_5	එවකට වත්මන් යුද්ධ හමුදාධිපති, යාපනය ආරක්ෂක සේනා ආඥාපති තනතුරේ රාජකාරි කළ කාලයේ දී (2017 ජූලි මාසයට පෙර) මෙම විශ්‍රාමික රණවිරුවන්ගේ සංගමය පිහිටුවන ලදි
si_678919_6	යාපනය ආරක්‍ෂක සේනා ආඥාපති මේජර් ජෙනරාල් දර්ශන හෙට්ටිආරච්චි ගේ  පූර්ණ අධීක්‍ෂණය යටතේ අවමංගල්‍ය උත්සවයේ කටයුතු හමුදා සම්ප්‍රදානුකූලව සංවිධානය කළ අතර බළලත් නිලධාරි I එස්.ෂන්මුගසුන්දරම් ගේ දේහය මත ජාතික ධජය තබා ශ්‍රී ලංකා විදුලි හා යාන්ත්‍රික ඉංජිනේරු බලකා භට පිරිස්ගෙන් සැඳුම්ලත් අවමංගල පෙරහැරකින් සුසාන භූමිය වෙත කැටුව යන ලදී
si_678919_7	මේ පිළිබඳ සැලවූ වාහාම යාපනය ආරක්‍ෂක සේනා මූලස්ථානයේ භට පිරිස් අවමංගල්‍ය නිවසට පැමිණ තාවකාලික මඩු, අවශ්‍ය උපකරණ සහ පුටු ඇතුළු සියළු පහසුකම් සපයනු ලැබීය
si_678919_8	එමෙන්ම, අභාවප්ප්‍රාප්ත විශ්‍රාමික බළලත් නිලධාරි තුමන්ගේ දේහයට අවසන් ගෞරව දැක්වීම සඳහා විශාල යුද්ධ හමුදා භට පිරිසක් පසුගිය දින තුනේම අවමංගල්‍ය නිවසට පැමිණියහ
