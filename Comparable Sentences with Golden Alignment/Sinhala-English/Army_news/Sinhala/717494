si_717494_0	ආර්ථිකමය වටිනාකමින් යුතු පැළ වගාකිරීම සඳහා ත්‍රිවිධ හමුදා සාමාජිකයින් උනන්දු කිරීමේ අරමුණින් පැළ බෙදාදීමේ වැඩසටහනක් අඟහරුවාදා (16) දින රාජ්‍ය ආරක්‍ෂක අමාත්‍ය ගරු රුවන් විජයවර්ධන ගේ අනුග්‍රහය යටතේ ආරක්‍ෂක අමාත්‍යංශයේ දී පවත්වන ලදී
si_717494_1	කොස්, මී, පොල්, කුඹුක්, දෙල් , අඹ, නා ඇතුළු ආර්ථික වටිනාකමින් යුත් පැළ 200 කට අධික ප්‍රමාණයක් සහභාගි වූ ත්‍රිවිධ හමුදා සාමාජිකයින් වෙත ප්‍රදානය කරනු ලැබීය
si_717494_2	රාජ්‍ය ආරක්‍ෂක අමාත්‍ය ගරු රුවන් විජයවර්ධන, ආරක්‍ෂක ලේකම් කපිල වෛද්‍යරත්න, ආරක්‍ෂක රාජ්‍ය අමාත්‍යංශයේ ලේකම් සුනිල් සමරවීර මහතා, ආරක්‍ෂක අමාත්‍යංශයේ හමුදා සම්බන්ධිකරණ නිලධාරි මේජර් ජෙනරාල් ඩී.ඒ.ආර්. රණවීර ඇතුළු ආරක්‍ෂක අමාත්‍යංශයේ තවත් ජ්‍යෙෂ්ඨ නිලධාරින් කිහිපදෙනෙකු සහභාගි වූහ
