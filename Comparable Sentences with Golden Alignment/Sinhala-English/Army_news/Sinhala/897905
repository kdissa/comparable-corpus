si_897905_0	මාඳුරුඔය, යුද්ධ හමුදා පුහුණු පාසලේ ප්‍රති ත්‍රස්ථ කැලෑබද සටන් පාඨමාලා අංක - 28 යටතේ සාර්ථකව පුහුණුව හැදෑරූ ජ්‍යෙෂ්ඨ කොමිෂන් නොලත් නිලධාරීන් සහ කොමිෂන් නොලත් නිලධාරීන් 59 දෙනෙකු ඉකුත් සෙනසුරාදා (24) දින පැවැති වර්ණවත් පෙළපාලියකින් විසිර ගියහ
si_897905_1	මාදුරුඔය යුද හමුදා පුහුණු පාසලේ සේනාවිධායක බ්‍රිගේඩියර් එස්.පී.කේ පිලපිටිය විසිර යැමේ පෙළපාලියේ ප්‍රධාන ආරාධිතයා ලෙස සහභාගී වූ අතර මෙම පාඨමාලාවේ හොඳම ශිෂ්‍යයාට හිමි සම්මානය 1 වන කමාන්ඩෝ රෙජිමේන්තුවේ ලාන්ස් කෝප්‍රල් ඒ. වරුණ විසින් හිමිකරගන්නා ලදී
si_897905_2	මෙම වර්ණවත් විසිර යෑමේ පෙළපාලිය නැරඹීම සඳහා නිලධාරීන් සහ යුද්ධ හමුදා සාමාජිකයින් පිරිසක් ද එක්ව සිටියහ
