si_292728_0	212 වන බලසේනාවේ නව බලසේනාධිපති ලෙස කර්නල් පී.ඒ.එම්. පීරිස් ඉකුත් බ්‍රහස්පතින්දා (15) දින සුභ මෙහොතින් රාජකාරි අරඹනු ලැබීය
si_292728_1	නවතමයෙන් පත් කරනු ලැබූ බලසේනාධිපතිතුමන් වෙත කඳවුරු සම්මාන මුරයක් පිරිනමා හමුදා සම්ප්‍රදායානූකූලව භටපිරිස් විසින් උණුසුම් අයුරින් පිළිගන්නා ලදී
si_292728_2	මීට ප්‍රථම බ්‍රිගේඩියර් එම්.පී. ලමාහේවා සිය ධූරයේ රාජකාරි කළ අතර එතුමන් අම්පාර සටන් පුහුණු පාසලේ සේනාවිධායක තනතුරට පත්වීමෙන් අනතුරුව කර්නල් පී.ඒ.එම්. පීරිස් එම ධූරයේ රාජකාරී භාරගත්හ
si_292728_3	ශ්‍රී ලංකා සන්නාහ සන්නද්ධ බලකායේ කර්නල් පී.ඒ.එම්. පීරිස් සිය යුද්ධ හමුදා දිවිය තුළ අණදීම්, උපදේශක සහ මාණ්ඩලික තනතුරු රැසක් හොබවා ඇත
si_292728_4	කර්නල් පී.ඒ.එම්. පීරිස් සිය ධූරයේ රාජකාරී භාරගැනීමට ප්‍රථම වන්නි ආරක්‍ෂක සේනා මූලස්ථානයේ කර්නල් මාණ්ඩලික ප්‍රධානී ලෙස රාජකාරී කරන ලදී
