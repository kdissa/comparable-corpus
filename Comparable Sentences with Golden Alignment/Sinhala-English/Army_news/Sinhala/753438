si_753438_0	මූලතිව් ආරක්‍ෂක සේනා මූලස්ථානයේ නව ආඥාපති මේජර් ජෙනරාල් එච්.ජේ. සෙනෙවිරත්න සිය ධූරයේ රාජකාරී භාරගැනීමෙන් අනතුරුව ඉකුත් බදාදා (18) දින නන්දිකඩාල් ප්‍රදේශයේ ස්ථාපිත 59 වන සේනාංක මූලස්ථානයේ පළමු නිල සංචාරය සිදු කරන ලදී
si_753438_1	59 වන සේනාංක මූලස්ථාන වෙත සපැමිණි නව ආඥාපතිතුමන් ප්‍රධාන දොරටුව අභියසදී 59 වන සේනාංකයේ සේනාංකාධිපති බ්‍රිගේඩියර් කේ.එච්.පී.පී. ප්‍රනාන්දු විසින් උණුසුම් අයුරින් පිළිගනු ලැබීය
si_753438_2	අනතුරුව 24 වන සිංහ රෙජිමේන්තුවේ භටපිරිස් විසින් හමුදා සම්ප්‍රදායානුකූල කඳවුරු සම්මාන මුරයක් සහ සම්මාන ආචාර පෙළපාලියක් එතුමන් වෙත පිරිනමනු ලැබීය
si_753438_3	ඉන් අනතුරුව, 59 වන සේනාංකයේ සේනාංකාධිපති විසින් එම සේනාංක මූලස්ථානයේ කාර්යභාර්ය සහ වගකීම් පිළිබඳ සවිස්තරාත්මක විස්තරයක් නව ආඥාපතිතුමන් වෙත ඉදිරිපත් කරන ලදී
si_753438_4	සේනාංක මූලස්ථාන පරිශ්‍රයෙන් නික්මයාමට පෙර එතුමන් මෙම අවස්ථාව සංකේවත් කරමින් කඳවුරු පරිශ්‍රයේ ‘අඹ’ පැළයක් රෝපණය කළ අතර පසුව භටපිරිස් ද ඇමතීය
si_753438_5	සියලුනිල තේපැන් සංග්‍රහයකින් උත්සවයේ කටයුතු අවසන් විය
