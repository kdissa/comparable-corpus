si_685694_0	දිවයිනේ සංචාරක ආකර්ශණය දිනාගත් වඩාත් ජනප්‍රිය ස්ථානයක් වන හෝටන් තැන්න නැරඹීමට ගිය සංචාරක ජර්මන් ජාතික 35 හැවිරිදි ජූලී එල්ගර් මහත්මිය ඉරිදා (11) දින උදෑසන ලිස්සායාම හේතුවෙන් ලෝකන්තය පහළට වැටුණු අතර පවතින අයහපත් කාලගුණය නොතකා 3 (ස්වේච්ඡා) ශ්‍රී ලංකා සිංහ රෙජිමේන්තුවේ නිලධාරින් 2 ක් සහ සෙසුනිලයින් 17 දෙනෙකු එක්ව දියත් කරනු ලැබු මෙහෙයුමකින් අනතුරුව ඇයගේ මළ සීරුර සොයාගැනීමට සමත්විය
si_685694_1	මෙම ස්ථානයේ සේවයේ නියුතු බලධාරීන් විසින් දැනුම්දීමෙන් අනතුරුව මධ්‍යම ආරක්‍ෂක සේනා ආඥාපති මේජර් ජෙනරාල් රුවන් ද සිල්වා ගේ උපදෙස් මත යුහුසුළුව ක්‍රියාත්මක වූ යුද්ධ හමුදා කණ්ඩායම, පවතින අයහපත් කාලගුණික තත්ත්වය නොසලකා කඹ සහ වෙනත් ආධාරක යොදාගනිමින් සෝදිසි මෙහෙයුම දියත් කරනු ලැබීය
si_685694_2	11 වන සේනාංකයේ සේනාංකාධිපති මේජර් ජෙනරාල් ටී.ජේ. නානායක්කාර ගේ සහ 112 වන බලසේනාවේ බලසේනාධිපති බ්‍රිගේඩියර් අජන්ත විජේසුරිය ගේ පූර්ණ අධීක්‍ෂණය යටතේ යුද්ධ හමුදා සාමාජිකයින් අනෙකුත් ගලවාගැනීමේ කණ්ඩායම් සමඟ එක්ව මෙම මෙහෙයුම සාර්ථකව සිදුකළහ
si_685694_3	මේ පිළිබඳ පට්ටිපොල පොලිසිය වැඩිදුර පරීක්‍ෂණ මෙහෙයවනු ලබයි
