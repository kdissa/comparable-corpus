si_320199_0	පසුගියදා මේජර් ජෙනරාල් නිලයට උසස්වීම් ලැබීමෙන් අනතුරුව 23 වන පාබල සේනාංක මූලස්ථානය වෙත සපැමිණි මේජර් ජෙනරාල් ඩබ්ලිව්.ඒ.කේ.බී. උදළුපොළ වෙත එම සේනාංකයේ භටපිරිස් විසින් හමුදා සාම්ප්‍රදායානුකූල කඳවුරු සම්මාන මුරයේ සහ සම්මාන ආචාර පෙළපාලියේ ගෞරවාචාරය පිරීනමන ලදී
si_320199_1	සේනාංක මූලස්ථානය වෙත සපැමිණි නව උසස්වීම් ලැබු සේනාකාධිපතිතුමන් වෙත ප්‍රධාන දොරටුව අභියසදී කඳවුරු සම්මාන මුරය පිරීනැමීමෙන් අනතුරුව වර්ණවත් හමුදා සම්ප්‍රදායානුකූල සම්මාන ආචාර පෙළපාලියේ ගෞරවාචාරය ද එතුමන් වෙත පිරිනමන ලදී
si_320199_2	ඉන් අනතුරුව, සියලුම නිලධාරීන් සමඟ සමුහ ඡායාරූපයකට පෙනීසිටි එතුමන් මෙම අවස්ථාව සංකේතවත් කරමින් සේනාංක මුලස්ථාන පරිශ්‍රයේ පැළයක් ද රෝපණය කළහ
si_320199_3	තවද, මෙම අවස්ථාවට සමගාමීව පැවැති සියලුනිල තේපැන් සංග්‍රහයක් සඳහා ද එතුමන් එක්විය
