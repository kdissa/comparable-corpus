si_890100_0	මහනුවර දිස්ත්‍රි්ක්කයේ නියෝජ්‍ය මැතිවරණ කොමසාරිස් ටි. ඒ. සි. එන්. තලන්ගම මහතා විසින් මැතිවරණ රාජකාරීන් පිළිබඳව දැනුවත් කිරිමේ වැඩසටහනක් මධ්‍යම ආරක්ෂක සේනා මූලස්ථානය යටතේ පල්ලේකැලේ ප්‍රදේශයේ පිහිටි 11 වන සේනාංකයෙහි මෑතකදි පවත්වනු ලැබීය
si_890100_1	මෙම වැඩසටහන සඳහා ශ්‍රී ලංකා රයිෆල් බළකායේ නිලධාරීන් හා යුද්ධ හමුදා සාමාජිකයින් 59 ක් සහභාගීවිය
si_890100_2	ශ්‍රී ලංකා මැතිවරණ කොමිසන් සභාව විසින් මැතිවරණ රාජකාරීන් පිළිබඳ ත්‍රිවිධ හමුදාව මෙන්ම පොලිස් සාමාජිකයින් දැනුවත් කිරිමේ අරමුණින් මෙම වැඩසටහන සංවිධානය කරණ ලදි
si_890100_3	මධ්‍යම ආරක්ෂක සේනා මූලස්ථානයේ ආඥාපතිතුමන්ගේ මඟ පෙන්විම මත 11 වන සේනාංකයේ සේනාංකාධිපතිතුමන්ගේ සම්බණ්ධිකරණයෙන් මෙම වැඩසටහන පවත්වන ලද අතර, එහිදි මැතිවරණ රාජකාරින් සඳහා 2017 සිට 2020 දක්වා වන උපක්‍රමික සැලැස්ම පිළිබඳව මැතිවරණ කාර්යාලයේ නිලධාරීන් විසින් ඉදිරිපත් කිරිමක්  අනුසාරයෙන් යුද්ධ හමුදා සාමාජිකයින් දැනුවත් කළහ
