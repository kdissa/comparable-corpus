si_98047_0	11 වන සේනාංකයේ සේනාංකාධිපති මේජර් ජෙනරාල් ඩබ්ලිව්.ජී.එච්.ඒ සෙනරත් බන්ඩාර එම සේනාංකයේ යුද්ධ හමුදා සාමාජිකයින් සමඟ 70 වන යුද්ධ හමුදා සංවත්සර දිනය නිමිත්තෙන් පාන්ගොල්ල පිහිටි ‘අබිමන්සල - 3’ හී සංචාරයක නිරතවෙමින් එහි නේවාසිකව ප්‍රතිකාර ලබමින් සිටින වීරෝධාර අබාධිත රණවිරුවන් සමග සුහද පිළිසඳරක නිරතවී ඔවුන් දිරිමත් කළේය
si_98047_1	පසුව, සංචාරයේ නිරත 11 වන සේනාංකයේ සේනාංකාධිපති එහි නේවාසිකව සිටින වීරෝධාර අබාධිත රණවිරුවන්ගේ දෛනික චර්යාවන් සහ ඔවුන් රැකබලා ගැනීම සඳහා ගනු ලබන වෙනත් ක්‍රියාමාර්ග පිළිබද කරුණු විමසීය
si_98047_2	අනතුරුව එතුමන් නිලධාරීන් පිරිසක් සමගින් එහි නේවාසිකව ප්‍රතිකාර ලබන වීරෝදාර රණවිරුවන් වෙත තෑගි පාර්සල් පිරිනැමීය
si_98047_3	තවද පාන්ගොල්ල ‘අබිමන්සල - 3’ හි කාර්ය මණ්ඩලය සමඟ එහි පවතින විවිධ කරුණු පිළිබඳව සාකච්ඡා කළ එතුමන් ඔවුන් සමඟ වටිනා අදහස් කිහිපයක් ද හුවමාරු කරගත්හ
