si_371196_0	යාන්ත්‍රික පාබල රෙජිමේන්තු අන්තර් ඒකක බොක්සින් ශුරතාවය ජනවාරි මස 5 සිට 7 දක්වා දින තුනක් පුරා දඹුල්ල යාන්ත්‍රික පාබල රෙජිමේන්තු මධ්‍යස්ථානයේ දී පැවැත්වුහ
si_371196_1	මෙම තරගාවලියේ අවසන් මහ තරඟයේ ශූරතාවය 3 වන යාන්ත්‍රික පාබල රෙජිමෙන්තු බොක්සිං ක්‍රිඩකයින් දිනාගත් අතර, 4 වන යාන්ත්‍රික පාබල රෙජිමේන්තු කණ්ඩායමට අනුශුරත්වය හිමිවිය
si_371196_2	4 වන යාන්ත්‍රික පාබල රෙජිමේන්තුවේ සාමාන්‍ය සෙබළ එච්.එම්.අයි සිරිවර්ධන හොදම බොක්සිං ක්‍රිඩකයා බවට පත්වූ අතර, 3 වන යාන්ත්‍රික පාබල රෙජිමේන්තුවේ සාමාන්‍ය සෙබළ ඩබ්.ඒ.යු ධර්මසිරි හොඳම පරාජිතයාට හිමි සම්මානය ලබාගත්හ
si_371196_3	මෙහි ත්‍යග ප්‍රධාන උත්සවයේ ප්‍රධාන ආරාධිත අමුත්තා ලෙස වැඩ බලන මධ්‍යස්ථාන සේනාවිධායක ලුතිතන් කර්නල් කේ.කේ.ඒස් පැරකුම් සහභාගි විය
si_371196_4	යාන්ත්‍රික පාබල රෙජිමේන්තු අධිපති මෙන්ම ජනමාධ්‍ය අධ්‍යක‍්ෂ බ්‍රිගේඩියර් සුමිත් අතපත්තු ගේ උපදෙස් අනුව මෙම තරඟාවලිය සංවිධානය කෙරිනි
si_371196_5	මෙම තරඟාවලිය වැඩ බලන මධ්‍යස්ථාන සේනාවිධායකගේ අධික්ෂණය යටතේ සිදු වු අතර 3 වන යාන්ත්‍රික පාබල රෙජිමේන්තු අණදෙන නිලධාරී ගේ සම්බන්ධීකරණය හා අධික්ෂණය යටතේ පැවැත්විය
si_371196_6	ප්‍රධාන ආරාධිත අමුත්තා ලෙස සපැමිණි වැඩ බලන මධ්‍යස්ථාන සේනාවිධායකතුමන් විසින් අවසන් තරඟයේ ජයග්‍රහකයින් සඳහා කුසලාන සහ සහතිකපත් ප්‍රධානය කරන ලදි
si_371196_7	මෙම වැඩසටහනේ මුලික අරමුණ වනුයේ යාන්ත්‍රික පාබල රෙජිමේන්තු බොක්සිං කණ්ඩායම සඳහා වඩාත් සුදුසු සහ දක්ෂ ක්‍රිඩකයින් තෝරාගැනීමත් නිලධාරීන්ගේ සහ සෙසු නිළයින්ගේ සංවිධානාත්මක කුසලතා හා නායකත්ව ගුණාංග වැඩි දියුණු කිරිමයි
