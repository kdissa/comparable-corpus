si_529317_0	ශ්‍රී ලංකා සන්නාහ සන්නද්ධ බලකා සාමාජිකයින් විසින් ඉදිරිපත් කරන ලද පොසොන් බැති ගී ප්‍රසංගයක් බදාදා (04) දින මෝදර රොක් හවුස් පිහිටි බලකා මූලස්ථානයේ දී පැවති අතර, ශ්‍රී ලංකා සන්නාහ සන්නද්ධ බලකා කර්නල් සේනාවිධායක මෙන්ම බටහිර ආරක්ෂක සේනා ආඥාපති මේජර් ජෙනරාල් සත්‍යප්‍රිය ලියනගේ ගේ ආරාධනයෙන් මෙහි ප්‍රධාන ආරාධිත අමුත්තා ලෙස යුද්ධ හමුදාධිපති ලුතිනන් ජෙනරාල් මහේෂ් සේනානායක සහභාගි විය
si_529317_1	සියවස් ගණනාවකට පෙර ශ්‍රී ලාංකීකයන් සඳහා නව සංස්කෘතියක් සහ ශිෂ්ටාචාරයක් සනිටුහන් කළ පොසොන් පොහෝ දිනය සමරමින්  භට පිරිස් හි සෞන්දර්යාත්මක හැකියාවන් ප්‍රදර්ශනය කරමින් සන්නාහ සන්නද්ධ බලකායේ එක් බලඇණියක් විසින් පොසොන් බැති ගී තුන බැගින් ඉදිරිපත් කරමින් මෙම ප්‍රසංගය පවත්වනු ලැබීය
si_529317_2	මෙම අවස්ථාවට සපැමිණි යුද්ධ හමුදාධිපති ලුතිනන් ජෙනරාල් මහේෂ් සේනානායක, ශ්‍රී ලංකා සන්නාහ සන්නද්ධ බලකා කර්නල් සේනාවිධායක මේජර් ජෙනරාල් සත්‍යප්‍රිය ලියනගේ විසින් උණුසුම් අයුරින් පිළිගනු ලැබීය
si_529317_3	මෙම පොසොන් බැති ගී ප්‍රසංගය අවසානයේ යුද්ධ හමුදාධිපතිතුමන්ගේ පැමිණිම අගයනු වස් මේජර් ජෙනරාල් සත්‍යප්‍රිය ලියනගේ විසින් සමරු තිළිණයක් ද ප්‍රදානය කරනු ලැබීය
