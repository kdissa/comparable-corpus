si_229407_0	අද ආරම්භ වූ සාමාන්‍ය පෙළ විභාගය සම්බන්ධයෙන් මේ වනවිට  කිසිදු ගැටළුවක්  හෝ අක්‍රමිකතාවක් සම්බන්ධයෙන් පැමිණිල්ලක් ලැබී නොමැති බව විභාග දෙපාර්තමේන්තුව පවසනවා
si_229407_1	පෙරවරු 8.30 ට මධ්‍යස්ථාන 4,987කදී විභාගය ආරම්භ වූ අතර, ඊට පෙනී සිටින අයදුම්කරුවන්ගේ සංඛ්‍යාව හත්ලක්ෂ 17,008ක්
si_229407_2	එමෙන්ම මේ වනවිට දිවයිනේ දිස්ත්‍රික්ක 10 කට බලපා ඇති ආපදා තත්ත්වයද සාමාන්‍ය පෙළ විභාගයේ කටයුතුවලට බාධාවක් වී නොමැති බව විභාග කොමසාරිස් ජනරාල් සනත් පූජිත සඳහන් කළා
si_229407_3	හිරු ප්‍රවෘත්ති අංශයට අදහස් දක්වමින් ඔහු වැඩිදුරටත් කියා සිටියේ  බදුල්ල, මඩකලපුව, අම්පාර, මන්නාරම, මුලතිව්, කළුතර, හම්බන්තොට, කෑගල්ල, මහනුවර සහ නුවරඑළිය දිස්ත්‍රික්කවල පිහිටුවා ඇති විභාග මධ්‍යස්ථානවලට සාමාන්‍ය පෙළ විභාගයේ සියලූම අයදුම්කරුවන් විභාගයට පෙනී සිටීම සඳහා පැමිණි බවයි. අද ආරම්භ වූ සාමාන්‍ය පෙළ විභාගය  මේ මස 12 වන දා දක්වා පැවැත්වීමට නියමිතයි
