si_167405_0	අල්ලස් ලබා ගැනීමට උත්සාහ කළ පැල්මඩුල්ල පොලීසියට අනුයුක්තව සේවය කරන පොලිස් කොස්තාපල්වරයෙකු අල්ලස් හෝ දූෂණ චෝදනා විමර්ශන කොමිසම මගින් ඊයේ අත්අඩංගුවට ගෙන තිබෙනවා
si_167405_1	ත්‍රිරෝද රථයක් අනතුරට ලක්වීමෙන් පසු ඊට එරෙහිව නීති මගින් කටයුතු නොකිරීම සඳහා මෙම පොලිස් කොස්තාපල්වරයා රුපියල් 6000ක අල්ලසක් ඉල්ලා ඇති බව සඳහන්
si_167405_2	එම අල්ලස් මුදල ලබාදෙන තෙක් රියදුරාගේ ජාතික හැඳුනුම්පත සහ රියදුරු බලපත්‍රය සැකකරු ලබාගෙන තිබෙනවා
si_167405_3	පසුව අදාළ රියදුරු මේ සම්බන්ධයෙන් කළ දැනුම් දීමකට අනුවයි අල්ලස් කොමිසම මොහුව අත්අඩංගුවට ගෙන ඇත්තේ
