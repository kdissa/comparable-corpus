si_221371_0	මෙරට අන්තවාදි ත්‍රස්තවාදය පතුරුවන ආයතන පිළිබද පරික්ෂණ සිදු නොකර පාස්කු ඉරිදා ත්‍රස්ත ප්‍රහාරයේ ප්‍රධාන සැකකරු වන සහරාන් හෂිම්ගේ අනුගාමිකයින් සහ පවුලේ අය අත්අඩංගුවට ගැනිමෙන් පමණක් අන්තවාදය නතර කර නොහැකි බව පාර්ලිමේන්තු මන්ත්‍රී පූජ්‍ය අතුරලියේ රතන හිමියන් පවසනවා
si_221371_1	උන්වහන්සේ මේ බව කියා සිටියේ අද කොළඹ පැවැති මාධ්‍ය හමුවකට එක්වෙමින්
si_221371_2	මේ අතර, පාස්කු ඉරිදා ත්‍රස්ත ප්‍රහාරය සම්බන්ධයෙන් සහ විවිධ මුල්‍ය අක්‍රමිකතා පිළිබඳ චෝදනා එල්ල වී ඇති රිෂාඞ් බදියුදීන් යළි සිය අමාත්‍ය ධුරයේ දිවුරුම්දීම හේතුවෙන් ඔහුට එරෙහිව ඉදිරියේදී ක්‍රියාමාර්ගයක් ගන්නා බව සිංහල රාවය සංවිධානයේ සභාපති පූජ්‍ය අක්මීමන දයාරතන හිිමියන් පවසනවා
si_221371_3	අද කොළඹ පැවැති මාධ්‍ය හමුවකට එක්වෙනුයි උන්වහන්සේ මේ බව කියා සිටියේ
si_221371_4	මේ අතර තමාට එල්ල වූ සියලු චෝදනාවලට තමාගේ කිසිදු සම්බන්ධතාවයක් නොමැති බවට අපරාධ පරීක්ෂණ දෙපාර්තමේන්තුව විසින් මේ වන විටත් තහවුරු කර ඇති බව අමාත්‍ය රිෂාඩ් බදියුදීන් මහතා පැවසුවා
