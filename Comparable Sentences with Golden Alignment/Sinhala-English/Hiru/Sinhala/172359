si_172359_0	පාසල් ළමයින් ලක්ෂ 45 ක් සඳහා  හඳුන්වා දුන් සුරක්ෂා සිසු රක්ෂණාවරණය ක්‍රියාත්මක කිරීම අරලියගහ මන්දිරයේදී අද සිදුවුණා
si_172359_1	ඒ, ජනාධිපති මෛත්‍රිපාල සිරිසේන සහ අග්‍රාමාත්‍ය රනිල් වික්‍රමසිංහගේ ප්‍රධානත්වයෙන්
si_172359_2	‘‘සදා සුරකිමු දැයේ දරුවන්’’ යන තේමාව යටතේ ක්‍රියාත්මක මෙම රක්ෂණාවරණයෙන් රජයේ පාසල්, රජයේ ආධාර ලබන සහ නොලබන පෞද්ගලික පාසල්වල මෙන්ම පිරිවෙන්වල අධ්‍යාපනය ලබන සංඝයා වහන්සේ ඇතුලූ අවුරුදු 5 සිට 19 දක්වා සිසු සිසුවියන්ට ප්‍රතිලාභ හිමිවනවා
si_172359_3	මේ සඳහා සියලූ ගෙවීම් රජයෙන් දරන අතර මෙම වසර සඳහා  රාජ්‍ය අයවැයෙන් වෙන්කර ඇති මුදල රුපියල් මිලියන 2700 ක්
