si_106774_0	19 වන ව්‍යවස්ථා සංශෝධනය මේ මස 09 සහ 10 යන දෙදින තුළ විවාදයට ගැනීමට නියමිත බව ජනතා විමුක්ති පෙරමුණේ නායක අනුර කුමාර දිසානායක ප්‍රකාශ කළා
si_106774_1	එය පාර්ලිමේන්තුවේ සම්මත කර ගැනීමට තමන් උපරිම සහය ලබාදෙන බවට ජනාධිපතිවරයා අද (02) පැවති ජාතික විධායක සභාවේදී පොරොන්දු වූ බවයි අද පැවති මාධ්‍ය හමුවකදී ජනතා විමුක්ති පෙරමුණේ නායකයා කියා සිටියේ
si_106774_2	කෙසේ වෙතත්, මැතිවරණ ක්‍රමය සංශෝධනය නොකර ව්‍යවස්ථාවේ සංශෝධනයක් සිදුකරන්නේ නම් ඊට නිදහස් පක්ෂය විරෝධය පළ කරන බවයි එම පක්ෂයේ තරුණ පෙරමුණේ සභාපති නියෝජ්‍ය අමාත්‍ය ශාන්ත බණ්ඩාර සඳහන් කළේ
si_106774_3	ඔහු මෙම අදහස් පළ කළේ නිදහස් පක්ෂ මූලස්ථානයේ අද පැවති මාධ්‍ය හමුවකට එක්වෙමින්
si_106774_4	19 වන ව්‍යවස්ථා සංශෝධනයට එරෙහිව ශ්‍රේෂ්ඨාධිකරණයේ ගොනුකර තිබූ පෙත්සම් 19 ක් සලකා බැලීම ඊයේ ආරම්භ වුණා
si_106774_5	අද දිනයේ පස්වරුව වනතුරුත් එම පෙත්සම් අගවිනිසුරු කේ.ශ්‍රී පවන් ඇතුළු ත්‍රි පුද්ගල විනිසුරු මඩුල්ලක් හමුවේ විභාග වෙමින් පැවති බවයි හිරු අධිකරණ වාර්තාකරු කියා සිටියේ
