si_108704_0	නේපාලයේ මහා භූ කම්පනයෙන් විපතට පත් ජනතාවට සහනාධාර රැගත් ශ්‍රී ලංකා ගුවන් හමුදාවට අයත් තවත් ගුවන් යානයක් අද (02) නේපාලයේ - කත්මන්ඩු නුවර බලා පිටත් වුණා
si_108704_1	ගුවන් හමුදාවට අයත් සී - 130 වර්ගයේ ප්‍රවාහන ගුවන් යානයක් මෙලෙස කටුනායක ගුවන් හමුදා කඳවුරෙන් නික්මුණු බවයි හමුදා මාධ්‍ය ප්‍රකාශක බ්‍රිගේඩියර් ජයනාත් ජයවීර ප්‍රකාශ කළේ
si_108704_2	මෙමගින් පානීය ජලය ආහාර සහ ඖෂධ නේපාලය බලා රැගෙන යන අතර භාණ්ඩ තොගයේ මුළු බර ටොන් 6.5ක්
si_108704_3	මීට පෙර ගුවන් හමුදාවට අයත් යානා දෙකක් සහනාධාර සහ සහන මෙහෙයුම්වලට අවශ්‍ය භට පිරිස් රැගෙන කත්මණ්ඩු බලා නික්මුණා
si_108704_4	ශ්‍රී ලන්කන් ජාතික ගුවන් සේවය මගින් ද නේපාලයට අවශ්‍ය සහනාධාර රැගත් ගුවන් යානයක් පසුගිය බදාදා එහි යවනු ලැබුවා
si_108704_5	එමගින් නේපාලයේ සිට ශ්‍රී ලාංකික මගීන් 22 ද රැගෙන ආ බව ශ්‍රී ලන්කන් ගුවන් සේවයේ මාධ්‍ය ප්‍රකාශක දීපාල් පෙරේරා සදහන් කළා
si_108704_6	ශ්‍රී ලංකා ගුවන් හමුදාව මගින් කත්මණ්ඩු බලා යැවුණු පළමු ගුවන් යානයෙන් එහි සිටි ශ්‍රී ලංකා වයස 14න් පහළ බාලිකා පාපන්දු කණ්ඩායමේ සාමාජිකාවන් ඇතුළු ශ්‍රී ලාංකිකයන් 42 රැගෙන ආවා
