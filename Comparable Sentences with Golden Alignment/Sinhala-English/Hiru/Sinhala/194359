si_194359_0	තියුණු ආයුධයකින් සිදුකළ පහරදීමකින් මීගොඩ ප්‍රදේශයේ කාන්තාවක් මියගොස් තිබෙනවා
si_194359_1	මෙලෙස මියගොස් ඇත්තේ මීගොඩ දික්හැතැප්ම හේනවත්ත විහාර මාවත ප්‍රදේශයේ පදිංචි 45 හැවිරිදි කාන්තාවක්
si_194359_2	ඝාතනයට ලක්ව ඇති කාන්තාව දියණියන් දෙදෙනෙකුගේ මවක් වන අතර ඇයගේ සැමියා විශ්‍රාමික හමුදා නිලධාරියෙක් බවටයි වාර්තා වන්නේ
si_194359_3	අද අලුයම කිසියම් කටයුත්තකට නිවසින් පිටත්ව යන බව පවසා තම දියණිය නිවසින් පිටතට පැමිණි බවයි මියගොස් ඇති කාන්තාවගේ මව ප්‍රකාශ කරන්නේ
si_194359_4	එහිදී එක්වරම ඇසුණු කෑ ගැසීමේ ශබ්දයත් සමඟ නිවසින් පිටතට පැමිණ සෝදිසි කිරීමේදී මියගොස් බිම වැටී සිටි තම දියණිය දුටු බවයි ඇයගේ මව පවසා ඇත්තේ
si_194359_5	කෙසේ වෙතත් ඝාතනය සිදුකළ සැකකරු මෙතෙක් හඳුනාගෙන නොමැති බවයි වාර්තා වන්නේ
si_194359_6	මීගොඩ පොලිසිය මෙම ඝාතනය සම්බන්ධයෙන් වැඩිදුර විමර්ශන ආරම්භ කර තිබෙනවා
