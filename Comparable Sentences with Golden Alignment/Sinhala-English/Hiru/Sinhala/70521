si_70521_0	ලොව පුරා හින්දු බැතිමතුන් අද (02) දීපාවලී මංගල්‍යය සමරනවා
si_70521_1	මෝහයේ අඳුර පරයා, දැනුමේ අලෝකය උදාවීම සහ නපුර පරදා යහපතෙහි ජයග්‍රහණය සහතික කිරීම එමගින් සංකේවත් වනවා
si_70521_2	මේ අතර, ප්‍රචණ්ඩ අර්බුදයක් අවසන් වී ඇති අවස්ථාවේ සංහිඳියාවක් ඇති කර ගැනීම තුළින් ප්‍රජාවන් අතරේ අවබෝධය ඇති කිරීමට දීපාවලී දිනය යොදා ගත යුතු බව ජනාධිපති මහින්ද රාජපක්ෂ මහතා ප්‍රකාශ කළා
si_70521_3	අදට යෙදෙන දීපාවලී දිනය වෙනුවෙන් පණිවුඩයක් නිකුත් කරන ජනාධිපතිවරයා සඳහන් කළේ එකමුතුබව වර්ධනයට එය මහඟු අවස්ථාවක් බවයි. දීපාවලී දිනය දයාවේ නියම අර්ථයෙන් සහ ශ්‍රද්ධාවෙන් පිරී පවතින බව ද ජනාධිපතිවරයාගේ පණිවුඩයේ සඳහන්
si_70521_4	පළමුව අප වෙතින් ද දෙවනුව සමාජයෙන් ද නපුර ඈත් කරලීම උදෙසා වෙහෙසීමට දීපාවලී දිනය යොදා ගත යුතු බව විපක්ෂ නායක රනිල් වික්‍රමසිංහ සිය දීපාවලී පණිවුඩයෙන් සදහන් කරනවා
si_70521_5	නපුර පරාජය කර යහපත ජය ගැනීම අද දිනයෙන් සංකේවත් වන බව එහි සදහන්
si_70521_6	ජනතා විමුක්ති පෙරමුණ ද දීපාවලී පණිවුඩයක් නිකුත් කළ අතර, ජනතාවට සාමයත්, ආලෝකයත් දිනා ගැනීමට අද (02) දිනය ඉවහල් වූ බව එහි නායක සෝමවංශ අමරසිංහ සදහන් කරනවා
si_70521_7	අභියෝග ජය ගැනීමට අදිටන් කර ගන්නා දිනයක් බවට දීපාවලී දිනය පත් කර ගන්නා ලෙසයි ඔහු හින්දු බැතිමතුන්ගෙන් ඉල්ලා සිටියේ
