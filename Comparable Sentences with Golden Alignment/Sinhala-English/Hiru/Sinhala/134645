si_134645_0	අයි.එස්. ත්‍රස්තවාදීන් කණ්ඩායම් වලට එරෙහි මනෝ විද්‍යානුකූල යුද අවියක් ලෙස බොලිවුඩ් සංගීතය යොදා ගැනීමට බ්‍රිතාන්‍ය හමුදා කටයුතු කරමින් සිටිනවා
si_134645_1	අයි.එස්. සංවිධානය බොලිවුඩ් සංගීතය හඳුන්වන්නේ ඉස්ලාමීය විරෝධී සංස්කෘතිකාංගයක් ලෙසයි
si_134645_2	මේ නිසා ඔවුන්ට එරෙහි මානසික අවියක් ලෙස බොලිවුඩ් සංගීතය යොදා ගත හැකි බව පෙන්වා දී ඇත්තේ බ්‍රිතාන්‍ය විශේෂ හමුදාවල සිටින පාකිස්ථාන සම්භවයක් සහිත බුද්ධි අංශ නිලධාරියෙකු විසින්
si_134645_3	මේ අනුව, ලිබියාවේ සර්ටේ නගරය ආසන්නයේදී අයි.එස්. සන්නිවේදන ග්‍රහණය කරගෙන එම තරංග ඔස්සේ බොලිවුඩ් චිත්‍රපටවල ගීත විකාශය කිරීමට පියවර ගෙන ඇති බව විදෙස් වාර්තා සදහන් කළා
si_134645_4	ඊට අමතරව, අයි.එස්. කණ්ඩායම් සිටින සීමාවේ එලෙස අඛන්ඩව බොලිවුඩ් සංගීතය වාදනය කෙරෙන මෝටර් රථ දෙකක් ද අතහැර දමා ඇති බව වාර්තා වනවා
