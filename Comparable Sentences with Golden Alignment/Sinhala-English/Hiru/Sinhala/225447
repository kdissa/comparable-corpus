si_225447_0	වර්ජනයේ නිරත දුම්රිය රියදුරු, නියාමක, පාලක සහ ස්ථානාධිපතිවරුන් සේවය හැර ගියා සේ සැළකීමට දුම්රිය දෙපාර්තමේන්තුව තීරණය කර තිබෙනවා
si_225447_1	දුම්රිය දෙපාර්තමේන්තුවේ උසස් නිලධාරියෙකු හිරු ප්‍රවෘත්ති අංශයට කියා සිටියේ ඊට අදාළව ලිපියක්ද නිකුත් කිරීමට අපේක්ෂා කරන බවයි. වැටුප් විෂමතා ගැටළුව මුල් කරගනිමින් දුම්රිය වෘත්තිය සමිති කිහිපයක් ආරම්භ කළ වර්ජනයට අදට සතියක් ගතවනවා
si_225447_2	කෙසේ වෙතත් වැඩබලන ප්‍රවාහන අමාත්‍ය අශෝක් අබේසිංහ ප්‍රකාශ කළේ වර්ජනයේ නිරත දුම්රිය වෘත්තිය සමිති ඉල්ලීම් කළ කැබිනට් පත්‍රිකාවට අනුමැතිය ලබා ගනිමින් දුම්රිය සේවාව සංවෘත සේවාවක් කිරිමට කටයුතු කර ඇති බැවින් වර්ජකයන් සේවයට වාර්තා නොකිරිම සම්බන්ධයෙන් ඉදිරි පියවර ගන්නා බවයි. දුම්රිය සේවාව අත්‍යවශ්‍ය සේවාවක් බවට පත් කිරීමට අදාළ ගැසට් පත්‍රය නිකුත් කිරිමෙන් පසු සේවයට වාර්තා නොකරන දුම්රිය සේවකයින්ට එරෙහිව නීතිමය පියවර ගන්නා බවද හිරු ප්‍රවෘත්ති අංශය සිදු කල විමසිමකදී වැඩ බලන ප්‍රවාහන අමාත්‍ය අශෝක් අබේසිංහ සඳහන් කළා
si_225447_3	දුමිරිය සේවාව අත්‍යවශ්‍ය සේවාවක් කර තමන් සේවය අතහැර ගියා සේ සලකා ලිපි යොමු කිරිමට රජය කටයුතු කළත් තම ඉල්ලිම් සඳහා නිසි විසදුම ලබා දෙන තෙක් සේවයට වාර්තා නොකරන බවයි වර්ජනයේ නිරත වෘත්තිය සමිති පවසන්නේ
