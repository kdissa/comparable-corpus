si_233558_0	හිරු සී.අයි.ඒ. සිදුකළ අනාවරණයත් සමඟ කල් ඉකුත් වූ බේකරි සහ කේක් අමුද්‍රව්‍ය ඇතුළු මිනිස් පාරිභෝජනයට නුසුදුසු ආහාර ටොන් 17.5ක් පාරිභෝගික කටයුතු පිළිබඳ අධිකාරිය විසින් සොයාගෙන තිබෙනවා
si_233558_1	කල් ඉකුත් වූ අමුද්‍රව්‍ය යොදා හැදල - වත්තල ප්‍රදේශයේ පවත්වාගෙන යනු ලබන ආහාර නිෂ්පාදනාගාරයක් සම්බන්ධයෙන් හිරු සී.අයි.ඒ. ඊයේ අනාවරණයක් සිදුකළා
si_233558_2	එම අනාවරණයත් සමඟ පාරිභෝගික කටයුතු පිළිබඳ අධිකාරියේ නිලධාරීන් අද එම ආහාර නිෂ්පාදනාගාරය පරීක්ෂා කිරීමක් සිදුකර ඇති අතර, එහිදී මෙලෙස කල් ඉකුත් වූ ආහාර තොගය සොයාගෙන තිබෙනවා
si_233558_3	එහි වටිනාකම රුපියල් මිලියන 15කට අධික බවයි පාරිභෝගික කටයුතු පිළිබද අධිකාරිය සඳහන් කළේ
si_233558_4	එම ආහාර නිෂ්පාදනාගාරයේ තිබී කල් ඉකුත් වූ කස්ටඞ් පවුඩර්, පාන් සෑදීම සඳහා භාවිතා කරන අමුද්‍රව්‍ය, බටර්, කේක් ඩෙකරේෂන්, වැනිලා සහ ඇපල් බීම වර්ග ද සොයාගෙන ඇති බව සඳහන්
si_233558_5	අදාළ සමාගමට විරුද්ධව නීතිමය පියවර ගැනීමට කටයුතු කෙරෙන අතර, භාණ්ඩ සහිත ආහාර නිෂ්පාදනාගාරයට මුද්‍රා තැබූ බවයි පාරිභෝගික කටයුතු පිළිබඳ අධිකාරිය සඳහන් කළේ
