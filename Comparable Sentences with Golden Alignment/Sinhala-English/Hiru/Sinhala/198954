si_198954_0	ශ්‍රී ලංකා මුහුදු තීරයේ තෙල් සහ ස්වභාවික වායු ගවේෂණය සඳහා පැමිණි පර්යේෂණ නෞකාවක් අද, සිය මෙහෙයුම් ආරම්භ කරනවා
si_198954_1	පැනමා ධජය යටතේ ලියාපදිංචි බී.ජී.පී. පයනියර් නැමති මෙම නෞකාව මෙරට මුහුදු තටකවල භූ විද්‍යාත්මක දත්ත එක්රැස් කිරීම දින 42 ක් සිදුකිරීමට නියමිතයි
si_198954_2	ජේ.එස්. - 5 සහ ජේ.එස්. - 6 ලෙස නම් කර ඇති නැගෙනහිර සහ ඊසානදිග මුහුදේ කිලෝමීටර් 5000ක් පුරා පැතිරුණු මුහුදු ප්‍රදේශයක මෙමගින් තෙල් ගවේෂණ කටයුතු සිදුකෙරෙනවා
si_198954_3	රැස් කර ගන්නා ද්විමාන සහ ත්‍රිමාන දත්ත සකස් කිරීම මාස 5 ක කාලයක් සිදුකිරීමට නියමිත අතර, ඒවා ඛනිජ තෙල් ගවේෂණ හා කැණීම් සිදුකරන සමාගම් වෙත ලබාදීමට නියමිත බවයි ශ්‍රී ලංකා ඛනිජ තෙල් සම්පත් ගවේෂණ අංශයේ අධ්‍යක්ෂ ජනරාල් වජිර දසනායක හිරු ප්‍රවෘත්ති අංශයට ප්‍රකාශ කළේ
