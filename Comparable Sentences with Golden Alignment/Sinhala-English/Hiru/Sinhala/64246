si_64246_0	ශ්‍රී ලාංකේය ටෙලිවිෂන් වංශ කතාව නැවත ලියන හිරු ටී.වී. නාළිකාව මෙරට දේශපාලන සංවාද කරලිය තුළ ද හිරු ලකුණ සටහන් කරමින් බලය දේශපාලන වැඩසටහන විකාශය කරනවා
si_64246_1	සෑම බ්‍රහස්පතින්දා දිනකම රාත්‍රි 10ට සිට මධ්‍යම රාත්‍රිය දක්වා මෙම දේශපාලන කථිකාව විකාශය වන අතර ඊයේ රාත්‍රියේද සිව්වන වැඩසටහන විකාශය කරනු ලැබුවා
si_64246_2	ඒ ආර්ථිකය සහ සංවර්ධනය යන මාතෘකාව යටතේයි
si_64246_3	ඊට ආණ්ඩු පක්ෂය නියෝජනය කරමින් අමාත්‍ය ලක්ෂ්මන් යාපා අබේවර්ධන සහ නියෝජ්‍ය අමාත්‍ය ලලිත් දිසානායක එක්වු අතර, විපක්ෂය නියෝජනය කරමින් සහභාගි වූයේ එක්සත් ජාතික පක්ෂ පාර්ලිමේන්තු මන්ත්‍රී ආචාර්ය හර්ෂ ද සිල්වා සහ ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හඳුන්නෙත්ති
si_64246_4	එහිදී එක් අවස්ථාවකදී රජය ජනතාවට ලබාදී ඇති සහන සම්බන්ධයෙන් අමාත්‍ය ලක්ෂ්මන් යාපා අබේවර්ධන, ආචාර්ය හර්ෂ ද සිල්වා සහ සුනිල් හඳුන්නෙත්ති මන්ත්‍රීවරුන් අතර මෙවැනි උණුසුම් තත්ත්වයක් ඇතිවුණා
si_64246_5	rn
