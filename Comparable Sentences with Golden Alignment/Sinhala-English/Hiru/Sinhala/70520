si_70520_0	5 ශ්‍රේණිය ශිෂ්‍යත්ව විභාගය පිළිබද පුළුල් සාකච්ඡාවක් ලබන කැබිනට් මණ්ඩල රැස්වීමේ දී සිදුවන බව අධ්‍යාපන අමාත්‍ය බන්දුල ගුණවර්ධන ප්‍රකාශ කළා
si_70520_1	මහරගම පැවැති උත්සවයකදී අමාත්‍යවරයා කියා සිටියේ පසුගිය කැබිනට් මණ්ඩ රැස්වීමට ද තමන් විභාගය පිළිබද වාර්තාවක් ඉදිරිපත් කළ බවයි. විශේෂඥ වෛද්‍යවරුන්ගේ සහ මානසික වෛද්‍යවරුන්ගේ උපදෙස් ද ලබා ගනිමින් ඉදිරියේ දී විභාගය පවත්වන බව ඔහු වැඩිදුරටත් සඳහන් කළා
si_70520_2	මේ අතර, පහ ශ්‍රේණිය ශිෂ්‍යත්ව විභාගය පැවැත්විය යුතුද, නොඑසේනම් එය පවත්වන්නේ  කෙසේද යන්න පිළිබඳව නිර්දේශ ඉදිරිපත් කිරීමට මානව හිමිකම් කොමිෂන් සභාව  කටයුතු කරමින් සිටිනවා
si_70520_3	ඒ පිළිබදව අප එම කොමිෂන් සභාවේ කොමසාරිස් නීතිඥ ප්‍රතිභා මහානාමහේවාගෙන් විමසීමක් කළා
si_70520_4	ඔහු කියා සිටියේ මේ වන විට රාජ්‍ය ආයතන රැසකින් ඒ පිළිබද ලිඛිත කරුණු විමසීමක් සිදුකර ඇති බවයි. ඒවා ලැබුණු පසු අදාළ නිර්දේශ ඉදිරිපත් කිරීමට මානව හිමිකම් කොමිෂන් සභාව සූදානම්
