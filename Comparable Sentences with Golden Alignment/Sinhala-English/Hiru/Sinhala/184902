si_184902_0	ගාල්ල - කිතුලම්පිටිය ළමා නිවාසයේ රඳවා සිටි තම 15 හැවිරිදි දියණිය අතුරුදන් වී ඇති බව හුංගම - දකුණු බටඅත - සසලගම ප්‍රදේශයේ පදිංචි මවක් හිරු ප්‍රවෘත්ති අංශයට ප්‍රකාශ කළා
si_184902_1	පසුගිය 25 වනදා සිට මෙලෙස අතුරුදන් වී ඇත්තේ කිතුලම්පිටිය බාලිකා රැඳවුම් මධ්‍යස්ථානයේ රඳවා සිටි දැරියක්
si_184902_2	2016 වසරේ සිදුවූ අතවරයක් සම්බන්ධ නඩු විභාගයකින් ලැබුණු අධිකරණ නියෝගයක් මත දැරිය මෙම රැඳවුම් මධ්‍යස්ථානයට භාරදී ඇති අතර, එහි නිලධාරින් විසින් දැරිය අතුරුදන් වී ඇති බවට ගාල්ල පොලීසියට පැමිණිලි කර තිබෙනවා
si_184902_3	පසුව හුංගම පොලීසිය දැරිය අතුරුදන් බව තමන්ට දැනුම් දුන් බවයි ඇයගේ මව හිරු ප්‍රවෘත්ති අංශයට සඳහන් කළේ
si_184902_4	අප මේ පිලිබඳ ව ගාල්ල - කිතුලම්පිටිය ළමා නිවාසයෙන් විමසීමක් කළා
si_184902_5	එහි පාලිකාවක කියා සිටියේ මෙම දැරිය තවත් දැරියක සමඟ  රැඳවුම් මධ්‍යස්ථානයෙන් හොර රහසේ ත්‍රිරෝද රථයක නැගී පලාගිය බවට තොරතුරු අනාවරණ වී ඇති බවයි. අතුරුදන්වී ඇති දැරියගේ මව සිද්ධිය සම්බන්ධයෙන් දැක්වූ අදහස් සහිත වීඩියෝව පහතින්
