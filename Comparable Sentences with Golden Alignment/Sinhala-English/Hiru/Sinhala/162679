si_162679_0	නිසි පරිසර අධ්‍යයනයකින් තොරව සිදුකර ඇති සංවර්ධන ව්‍යාපෘති හේතුවෙන් ගංවතුර වැනි ආපදා තත්ත්වයන් මතු වී ඇති බව මහානගර හා බස්නාහිර සංවර්ධන අමාත්‍ය පාඨලී චම්පික රණවක පවසනවා
si_162679_1	ඔහු මේ බව කියා සිටියේ සිය අමාත්‍යාංශයේ අද (02) පැවති මාධ්‍ය හමුවකට එක්වෙමින්
si_162679_2	ගෝලීය උණුසුම ඉහළ යාම හේතුවෙන් තවත් වසර 50 කින් යාපනය අර්ධ කාන්තාර ප්‍රදේශයක් බවට පත්විය හැකි බවයි අමාත්‍යවරයා එහිදී වැඩිදුරටත් කියා සිටියේ
si_162679_3	ගෝලීය උණුසුම අනතුරුදායක තත්වයට පත් වී ඇති බව පවසන ඔහු ගං වතුරට මුහුණ දීම සඳහා විධිමත් ආරක්‍ෂණ මධ්‍යස්ථාන ඇති කරන බව ද කියා සිටියා
si_162679_4	අමාත්‍යවරයා පවසන්නේ සංවර්ධන ව්‍යාපෘති ක්‍රියාත්මක වී ඇත්තේ නිසි පරිසර අධ්‍යනයකින් තොරව බවයි.
