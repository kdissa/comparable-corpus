si_231454_0	මතුව ඇති පොහොර හිඟයට පිලියමක් ලෙස පොහොර ආනයනය කිරීම ඳහා රජයේ පොහොර සමාගම් වෙත රුපියල් බිලියන 2ක මුදලක් කඩිනමින් මුදා හරින බව අග්‍රාමාත්‍ය මහින්ද රාජපක්ෂ ප්‍රකාශ කර තිබෙනවා
si_231454_1	ජනාධිපති කාර්යාලයේ අද පැවති ආණ්ඩු පක්ෂ පාර්ලිමේන්තු කණ්ඩායම් රැස්වීමේදී අග්‍රාමාත්‍යවරයා මේ බව සඳහන් කළ බවයි පාර්ලිමේන්තු මන්ත්‍රී චන්දිම වීරක්කොඩි සඳහන් කළේ
si_231454_2	පසුගිය කාලසීමාවේ සිට මේ දක්වා පොහොර ආනයනය කරන සමාගම් වලට රුපියල් බිලියන 6ක හිඟ මුදලක් ගෙවීමට සිදුව තිබෙනවා
si_231454_3	ඒ හේතුවෙන් ඇතැම් සමාගම් මෙරටට පොහොර ආනයනය කිරීම සීමා කර ඇති බවයි වාර්තා වන්නේ
si_231454_4	වසරකට වී වගාව සඳහා පොහොර මෙටි‍්‍රක් ටොන් ලක්ෂ 4ක් මෙරටට ආනයනය කරන අතර, අතිරේක බෝග වගාවන් සඳහා ආනයනය කරන පොහොර මෙටි‍්‍රක් ටොන් සංඛ්‍යාව තුන් ලක්ෂ 85,000ක්
