si_179933_0	දිවයිනේ දැනට පවතින වියළි කාලගුණික තත්ත්වය පෙබරවාරි මාසය දක්වා පැවතිය හැකි බව කාලගුණ විද්‍යා දෙපාර්තමේන්තුව පවසනවා
si_179933_1	ඊසාන දිග මෝසම් සමයේදී වර්ෂාව අඩුවීම, ඊට හේතුව බවයි කාලගුණ විද්‍යා දෙපාර්තමේන්තුවේ අධ්‍යක්ෂ අතුල කරුණානායක හිරු ප්‍රවෘත්ති අංශයට කියා සිටියේ
si_179933_2	මේ අතර, පෘථිවි උෂ්ණත්වයේ වැඩිවීම සෙල්සියස් අංශක 2 කට සීමා කළ ද පෘථිවියේ භූමි ප්‍රමාණයෙන් 4 න් 1 ක් ශුෂ්ක වියළි ප්‍රදේශ බවට පත්වනු ඇතැයි විද්‍යාඥයන් පිරිසක් ප්‍රකාශ කළා
si_179933_3	පැරිස් කාලගුණ සම්මුතිය සැකසූ එම විද්‍යාඥයන් පෙන්වා දෙන්නේ මිහිතලයේ උණුසුම ඉහළ යාම සෙල්සියස් අංශක 1 යි දශම 5 කට සීමා කළහොත් එම හානිය පෘථිවි භූමි ප්‍රමාණයෙන් 10 න් 1 කට සීමා කළ හැකි බවයි. කෙසේ නමුත්, වසර 2052 ත් 2070 ත් අතර කාලය තුළ මිහිතලයේ උෂ්ණත්වය සෙන්ටිගේ‍්‍රඞ් අංශක 2 කින් ඉහළ යනු ඇති අතර එහිදී පෘථිවි තලයෙන් සියයට 24 ත් සියයට 32 ත් අතර ප්‍රමාණයක් වියැලෙණු ඇතැයි විද්‍යාඥයන් සඳහන් කළා
