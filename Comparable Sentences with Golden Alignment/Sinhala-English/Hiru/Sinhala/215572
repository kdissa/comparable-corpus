si_215572_0	ඩුබායි හිදී පොලිස් අත්අඩංගුවට පත්වූ පාතාල නායක මාකඳුරේ මධූෂ් ශ්‍රී ලංකාවට පිටුවහල් කරනවාද, නැද්ද යන තීන්දුව අද (02) ප්‍රකාශයට පත් කිරීමට නියමිත බව වාර්තාවනවා
si_215572_1	තමන්ට ජීවිත තර්ජන ඇති හෙයින් ශ්‍රී ලංකාවට පිටුවහල් නොකරන ලෙස ඉල්ලා පාතාල නායක මධුෂ්, නීතීඥයන් පිරිසක් මාර්ගයෙන් ඩුබායි අධිකරණය වෙත පෙත්සමක් ඉදිරිපත් කරනු ලැබුවා
si_215572_2	මධුෂ් විසින් ඩුබායි හිිදී සංවිධාන කර තිබූ සාදයට සහභාගිවූ ගායන ශිල්පී අමල් පෙරේරා, ඔහුගේ පුත් නදීමාල් පෙරේරා සහ රංගන ශිල්පී රයන් වැන්රූයන් මෙන්ම මත්කුඩු ජාවාරම්කරුවෙකු වන කංජිපානි ඉම්රාන් ඇතුලු 31 දෙනෙකු එරට පොලීසිය පසුගිය පෙබරවාරි 05 වනදා අත්අඩංගුවට ගනු ලැබුවා
si_215572_3	මේ වනවිට ඉන් 30 දෙනෙකු දිවයිනට පිටුවහල් කර එවා තිබෙනවා
si_215572_4	ඒ අනුව දැනට ඩුබායි හි අත්අඩංගුවේ පසුවන්නේ පාතාල නායක මාකඳුරේ මධුෂ් පමණයි
si_215572_5	මේ අතර ඩුබායි සිට මෙරටට පිටුවහල් කළ රංගන ශිල්පී රයන් වැන්රූයන් අද (02) දක්වා රක්ෂිත බන්ධනාගාර ගත කෙරුණා
si_215572_6	පාතාල නායක මාකදුරේ මධූෂ් සමඟ ඩුබායිහි අත්අඩංගුවේ සිටි මොහු පිටුවහල් කිරීමෙන් පසු පසුගිය 04 වනදා දිවයිනට පැමිණියා
si_215572_7	එමෙන්ම ගායන ශිල්පී අමල් පෙරේරා සහ ඔහුගේ පුත් නදීමාල් පෙරේරාද ප්‍රශ්න කිරීමෙන් අනතුරුව අපරාධ පරීක්ෂණ දෙපාර්තමේන්තුව විසින් මුදාහැර තිබුණා
si_215572_8	එමෙන්ම මෙරටට පිටුවහල් කරනු ලැබූ මත්ද්‍රව්‍ය ජාවාරම්කරුවෙකු වන කංජිපානි ඉම්රාන්ද මාස 03 ක කාලයක් රඳවාගෙන ප්‍රශ්න කිරීමට කොළඹ අපරාධ කොට්ඨාශයට අධිකරණයෙන් අවසර හිමිවුණා
