si_125279_0	අලූත්ගම - මොරගල්ල ප්‍රදේශයේ සංචාරක නිකේතනයක රැදී සිටි බල්ගේරියානු ජාතික කාන්තාවක් හදිසියේ හෝටල් කාමරයක් තුළ මිය ගොස් තිබෙනවා
si_125279_1	28 හැවිරිදි මෙම කාන්තාව ආයුර්වේද ප්‍රතිකාර ලබා ගැනීම සඳහා මෙරටට පැමිණ ඇති අතර පෙබරවාරි 15 වන දා දක්වා දිවයිනේ රැදී සිටීමටයි සැලසුම් කර තිබුණේ
si_125279_2	හෝටල් කාමරයේ දොර විවෘත නොකිරීම හේතුවෙන් කලමනාකාරීත්වය පොලීසිය සමඟ පැමිණ එය විවෘත කර පරීක්ෂා කිරීමේදී ඇය මිය ගොස් ඇති බවට සොයා ගැනුණා
si_125279_3	මෙම විදේශික කාන්තාවගේ මහේස්ත්‍රාත් පරීක්ෂණය ඊයේ පවත්වා ඇති අතර පශ්චාත් මරණ පරීක්ෂණය අද පැවැත්වීමට නියමිතයි
