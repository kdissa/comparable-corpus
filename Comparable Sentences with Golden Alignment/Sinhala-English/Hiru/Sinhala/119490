si_119490_0	රට තුළ නිදහසත්, ප්‍රජාතන්ත්‍රවාදයත් තහවුරු වී ඇති බැවින් නැවතත් මාතෘභූමියට පැමිණ සිය සේවය උපන් රට වෙනුවෙන් ලබාදෙන ලෙස ජනාධිපති මෛත්‍රීපාල සිරිසේන තායිලන්තයේ වෙසෙන ශ්‍රී ලාංකික බුද්ධිමතුන්ට ඇරයුම් කළා
si_119490_1	සිව් දින සංචාරයේ පළමු දිනයේ නිළ කටයුතු ආරම්භ කරමින් ජනාධිපතිවරයා තායිලන්තයේ වෙසෙන ශ්‍රී ලාංකික විශ්වවිද්‍යාල සිසුන්, වාණිජ මණ්ඩල සාමාජිකයින් සහ ව්‍යාපාරිකයින් මුණ ගැසුණා
si_119490_2	තායිලන්තයේ ශ්‍රී ලංකා තානාපති කාර්යාලය විසින් එය සංවිධානය කර තිබූ අතර, එහිදී ජනාධිපතිවරයා වැඩිදුරටත් කියා සිටියේ ශ්‍රී ලංකාව ද තායිලන්තය මෙන් වේගවත් සංවර්ධනයක් කරා රැගෙන යා යුතු බවයි. එම හමුවට එක්වූ ශ්‍රී ලාංකික විශ්වවිද්‍යාල සිසුන් ජනාධිපතිවරයාගෙන් ඉල්ලා සිටියේ නව නිපැයුම් සඳහා අවශ්‍ය පරිසරය රට තුළ නිර්මාණය කර දෙන ලෙසයි
si_119490_3	එමෙන්ම තමන් තායිලන්තය තුළ ලද තාක්ෂණික දැනුම ප්‍රයෝජනවත් ලෙසින් භාවිතා කිරීම සදහා ග්‍රාමීය මට්ටමින් තාක්ෂණික පහසුකම් පුළුල් කර දෙන ලෙස ද ඉල්ලා සිටියා
