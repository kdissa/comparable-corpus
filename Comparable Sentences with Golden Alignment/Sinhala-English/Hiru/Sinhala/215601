si_215601_0	දෙවන පාසල් වාරය ආරම්භ කිරීම ප්‍රමාදවීම නිසා මග හැරුණු විෂය නිර්දේශ ආවරණය කිරීම සඳහා අගෝස්තු නිවාඩු කාල සීමාව කෙටි කිරීමට සිදුවනු ඇතැයි අධ්‍යාපන අමාත්‍ය අකිල විරාජ් කාරියවසම් ප්‍රකාශ කළා
si_215601_1	දෙවන පාසල් වාරය පසුගිය 22 වනදා  ආරම්භ විමට නියමිතව තිබූ නමුත් පාස්කු ප්‍රහාරය හේතුවෙන් එය ලබන 06 වනදා දක්වා කල් දැමීමටයි අධ්‍යාපන අමාත්‍යාංශය තීරණය කළේ
si_215601_2	මේ අතර, ජාතික හෙළ උරුමය ද අද (02) කොළඹදී මාධ්‍ය හමුවක් කැඳවා තිබුණා
si_215601_3	එහි ප්‍රධාන ලේකම් අමාත්‍ය පාඨලී චම්පික රණවක කියා සිටියේ රට, අරාබිකරණය වීමට ඉඩ නොදිය යුතු බවයි. පසුගියදා සිදුවූ ප්‍රහාරවලට සම්බන්ධ වැරදිකරුවන්ට, දේශපාලන හිතවත්කම් ඉවත දමා දඬුවම් ලබාදිය යුතු බව මහජන එක්සත් පෙරමුණේ නායක පාර්ලිමේන්තු මන්ත්‍රී දිනේෂ් ගුණවර්ධන ප්‍රකාශ කළා
si_215601_4	ඒ, කොළඹ අද කැඳවා තිබූ තවත් මාධ්‍ය හමුවකට එක්වෙමින්
si_215601_5	එමෙන්ම, යෝජිත ප්‍රතිත්‍රස්ත විරෝධී පනත් කෙටුම්පත මගින් රට විනාශ වීමට ඉඩ ලබා නොදෙන බවයි පූජ්‍ය ඇල්ලේ ගුණවංශ හිමියන් ප්‍රකාශ කළේ
si_215601_6	කොළඹ ඊයේ (01) පැවති ව්‍යාපාරික හමුවට එක්වීමෙන් අනතුරුව මාධ්‍ය වෙත අදහස් දක්වමින් උන්වහන්සේ මේ බව කියා සිටියා
