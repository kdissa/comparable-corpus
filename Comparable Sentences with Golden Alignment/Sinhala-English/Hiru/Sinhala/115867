si_115867_0	අග්‍රාමාත්‍ය රනිල් වික්‍රමසිංහ මේ මස අවසානයේ ඉන්දියාවේ සංචාරයක නිරත වීමට නියමිත බව ඉන්දීය එක්ස්ප්‍රස් පුවත්පත වාර්තා කරනවා
si_115867_1	අග්‍රාමාත්‍යවරයා එම සංචාරයේදී ඉන්දීය අග්‍රාමාත්‍ය නරේන්ද්‍ර මෝදි සහ ඉන්දීය විපක්ෂ නායක සෝනියා ගාන්ධි හමුවීමට නියමිත බවයි එහි සඳහන් වන්නේ
si_115867_2	ඊට අමතරව, අග්‍රාමාත්‍ය රනිල් වික්‍රමසිංහ නවදිල්ලි නුවරදී ඉන්දීය රජයේ ඉහළ පෙලේ නිලධාරින් කිහිපදෙනෙකු ද මුණ ගැසීමට නියමිත බව එම පුවත්පත වැඩිදුරටත් ප්‍රකාශ කළා
si_115867_3	හිරු ප්‍රවෘත්ති අංශය කළ විමසීමකදී අග්‍රාමාත්‍ය කාර්යාලයේ ජ්‍යෙෂ්ඨ නිලධාරියෙකු සඳහන් කළේ අග්‍රාමාත්‍ය රනිල් වික්‍රමසිංහ අගමැති තනතුරට පත්වීමෙන් පසු සම්ප්‍රදායක් ලෙස පළමු නිල විදෙස් සංචාරය ඉන්දියාවේ සිදුකරන බවයි.
