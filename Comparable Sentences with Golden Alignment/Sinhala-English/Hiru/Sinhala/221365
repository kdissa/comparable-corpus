si_221365_0	හම්බන්තොට නගරාධිපති එරාජ් ප්‍රනාන්දුට හම්බන්තොට මහාධිකරණය අද බරපතල වැඩ සහිතව වසර 5 ක සිරදඩුවම් නියම කළා
si_221365_1	ඒ හම්බන්තොට සෙල්ලම් පිස්තෝල නඩුවේ තීන්දුව ලබාදෙමින්
si_221365_2	මීට අමතරව, එම නඩුවේ පළමු විත්තිකරු වන ප්‍රේමසිරි පරණමාන ද වරදකරුවෙකු කරමින් ඔහුට ද බරපතල වැඩ සහිතව වසර 5 ක සිරදඩුවමක් නියම කරනු ලැබුවා
si_221365_3	මෙම නඩුවේ සෙසු සැකකරුවන් තුන්දෙනා නිදොස්කොට නිදහස් කිරීමටයි හම්බන්තොට මහාධිකරණ විනිසුරු චාමර තෙන්නකෝන් නියෝග කළේ
si_221365_4	2014 වසරේ අප්‍රේල් 17 වනදා එක්සත් ජාතික පාර්ලිමේන්තු මන්ත්‍රීවරුන් පිරිසක් හම්බන්තොට වරාය සංකීර්ණයේ නිරීක්ෂණ චාරිකාවක නිරතව සිටියදී ඔවුන්ට ගල්මුල් වලින් පහරදීම සහ සෙල්ලම් පිස්තෝලයක් පෙන්වා තර්ජනය කිරීම ආදී චෝදනා ඔවුන්ට එරෙහිව එල්ල වී තිබුණා
si_221365_5	චෝදනා 29ක් යටතේ පළවන සහ පස්වන විත්තිකරුවන්ට එරෙහිව චෝදනා ගොනුකර තිබූ අතර, එම සියලූ චෝදනාවන්ට වරදකරු වූ හම්බන්තොට නගරාධිපතිවරයා සහ පළමු විත්තිකරුට රුපියල් දෙලක්ෂ 60,000ක දඩ මුදලක් නියම කිරීමටයි විනිසුරුවරයා පියවර ගනු ලැබුවේ
si_221365_6	එසේම, පැමිණිලිකරුවන්ට රුපියල් ලක්ෂ 13 ක වන්දි මුදලක් ගෙවන ලෙසට ද විත්තිකරුවන්ට නියෝග කෙරුණා
