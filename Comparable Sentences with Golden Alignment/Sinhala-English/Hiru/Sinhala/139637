si_139637_0	කොටහේන සහ ත්‍රිකුණාමලය ප්‍රදේශවල දෙමළ සහ මුස්ලිම් තරුණයන් 11 දෙනෙකු අතුරුදන්වීමේ සිද්ධියට අදාල නඩුව අද කැදවූ අවස්ථාවේදී අධිකරණ පිස්කල්වරයා මාර්ගයෙන් නීතිපතිවරයා වෙත නොතීසි නිකුත් කරන ලෙස කොළඹ කොටුව මහේස්ත්‍රාත් ලංකා ජයරත්න නියෝග කළා
si_139637_1	මීට පෙර නඩුව කැදවූ අවස්ථාවේදී මහේස්ත්‍රාත්වරිය අධිකරණ රෙජිස්ට්‍රාර්වරයාට දැනුම් දුන්නේ මෙම නඩුවට මැදිහත්වන ලෙස නීතිපතිවරයාට ලියාපදිංචි තැපෑලෙන් දැනුම් දෙන ලෙසයි
si_139637_2	ඒ, අගතියට පත් පාර්ශවය වෙනුවෙන් පෙනී සිටි නීතිඥයන් අධිකරණයෙන් කරුණු ලැබූ ඉල්ලීමකට අනුවයි. එහෙත් අද දිනයේ නඩුව කැදවූ අවස්ථාවේදී නීතිපතිවරයාගේ මැදිහත්වීමක් දක්නට නොලැබුණු අතර ඒ අනුවයි මහේස්ත්‍රාත්වරිය පිස්කල්වරයා මාර්ගයෙන් මෙලෙස නොතීසි නිකුත් කෙරුණේ
si_139637_3	මෙහිදී විනිසුරුවරිය තවදුරටත් සඳහන් කළේ මෙම සිද්ධිය සම්බන්ධයෙන් අපරාධ පරීක්ෂණ දෙපාර්තමේන්තුව මේ වනවිට පරීක්ෂයක් සිදුකර ඇති බවයි. අධිකරණ කටයුතුවලට සහය දැක්වීම නීතිපති දෙපාර්තමේන්තුවේ වගකීමක් බවද ඇය මෙහිදී සඳහන් කළා
si_139637_4	2008 - 2009 වසරවලදී මෙම තරුණයන් අතුරුදන්වූ බවට වාර්තා වූ අතර, මෙම සිද්ධීන් පිළිබඳව අපරාධ පරීක්ෂණ දෙපාර්තමේන්තුව පුළුල් පරීක්ෂණයක් ආරම්භ කළා
si_139637_5	එහිදී අනාවරණ වුණේ එවකට නාවික හමුදාවේ නිලධාරීන් පිරිසක්ද මෙම අතුරුදන්වීමට සබඳතාවක් ඇති බවටයි
si_139637_6	ඒ අනුව, මෙම සිද්ධිය පිළිබඳව හිටපු නාවික හමුදා ප්‍රකාශක කපිතාන් ඞී
si_139637_7	කේ.පී. දසනායකගෙන් අපරාධ පරීක්ෂණ දෙපාර්තමේන්තුව පසුගිය වසරේ මාර්තු මාසයේදී ප්‍රශ්න කරනු ලැබුවා
si_139637_8	කෙසේ වෙතත් මෙම නඩුව මේ මස 30 වැනිදා යලි කැදවනු ඇති
