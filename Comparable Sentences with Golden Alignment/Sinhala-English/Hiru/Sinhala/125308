si_125308_0	විමර්ශනවලට ලක්වන පුද්ගලයන්ගේ පවුලේ සාමාජිකයන්ගේ බැංකු ගිණුම් සහ ආදායම් පිළිබඳ තොරතුරු ලබාගත හැකි අයුරින් බරපතල වංචා සොයන ජනාධිපති කොමිසමට අතිරේක බලතල හිමිකරදෙමින් අතිවිශේෂ ගැසට් පත්‍රයක් නිකුත් කර තිබෙනවා
si_125308_1	ජනාධිපති මෛත්‍රිපාල සිරිසේනගේ නියෝගය පරිදි ජනාධිපති ලේකම්වරයා විසින්  එය නිකුත් කර ඇත්තේ ඊයේ දිනයේදියි
si_125308_2	තමන්ට අතිරේක බලතල අවශ්‍ය බවට කොමිෂන් සභාව කළ ඉල්ලීම මත පදනම්ව මෙම බලතල ලබාදෙන බවයි එහි සඳහන් වන්නේ
si_125308_3	ඒ අනුව විමර්ශනවලට ලක්වන පුද්ගලයන්ගේ පවුලේ සාමාජිකයන්ගේ බැංකු ගිණුම් පිළිබඳ තොරතුරු ලබාගැනීමට කොමිසමට අවසර හිමිවනවා
si_125308_4	එසේම ඔවුන්ගේ කටයුතුවලට අදාළව දේශීය ආදායම් කොමසාරිස්වරයා සතු සියලූ තොරතුරුද කොමිසමට ලබාගත හැකියි
