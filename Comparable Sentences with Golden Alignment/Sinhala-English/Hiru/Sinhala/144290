si_144290_0	අතුරුගිරිය සීවලී මාවත ප්‍රදේශයේදී අත්බෝම්බයක් එල්ල කිරීමට උත්සාහ කළ වරෙන්තුකරුවෙකුට අද දහවල් පොලීසිය වෙඩි ප්‍රහාරයක් එල්ල කර තිබෙනවා
si_144290_1	කොල්ලකෑමේ සිද්ධියකට මෙම පුද්ගලයා අත්අඩංගුවට ගැනීමට යාමේදී මොහු මෙම අත්බෝම්බ ප්‍රහාරය එල්ල කිරීමට තැත් කර ඇති බවයි අතුරුගිරිය පොලිසිය සඳහන් කළේ
si_144290_2	පොලිසිය තැබූ වෙඩි ප්‍රහාරයෙන් සැකකරුගේ අතකට තුවාල සිදුවී ඇති අතර, අනතුරුව ඔහු පළාගොස් ඇති බව පොලිසිය කියා සිටියා
si_144290_3	අර්ජුන ගමගේ නමින් හඳුන්වන මොහුට එරෙහිව වරෙන්තු චෝදනා ද ඇති බව සදහන්
si_144290_4	සැකකරු රිමාන්ඞ් බන්ධනාගාරගතව සිට ඇප ලබා පැමිණි පුද්ගලයෙකු බව ද වාර්තා වනවා
si_144290_5	මොහු අත්අඩංගුවට ගැනීම සඳහා පොලීසිය විශේෂ මෙහෙයුමක් ද ක්‍රියාත්මකයි
