si_187434_0	රජයට කෝටි ගණනක ආදායමක් අහිමි කරමින් දීර්ඝ කාලයක සිට ආගමන විගමන නිලධාරීන්ගේ කටුනායක ගුවන් තොටුපලේ පිහිටි විවේකාගාරය තුළ පවත්වාගෙන ගිය නීතිවිරෝධී මත්පැන් ගබඩාවක් අනාවරණ කර ගැනීමට හිරු ටී.වී. සී.අයි.ඒ. කණ්ඩායම සමත් වී තිබෙනවා
si_187434_1	සුරාබදු මත්ද්‍රව්‍ය නාශක අංශයේ නිලධාරීන් සමඟ සිදුකළ වැටලීමකදීයි අදාළ මත්පැන් ගබඩාව පිළිබද තොරතුරු අනාවරණ වී ඇත්තේ
si_187434_2	මිලෙන් අධික වටිනාකමකින් යුත් සැර මත්පැන් මෙලෙස ආගමන විගමන නිලධාරීන්ගේ විවේකාගාර තුළ සඟවා තබා තිබෙනවා
si_187434_3	එලෙස සගවා තිබූ මත්පැන් බෝතල් 250කට අධික තොගයක් සොයා ගැනීමටයි හැකිව ඇත්තේ
si_187434_4	මෙම මත්පැන් බෝතලයක් රුපියල් 8000කට වැඩි මුදලකට අලෙවි කර ඇති බවට ද අනාවරණ වී තිබෙනවා
si_187434_5	මෙහි සියළු දර්ශන සහිත වැඩිදුර තොරතුරු අද (02) හිරු ටී.වී. සවස 6.55 ප්‍රධාන ප්‍රවෘත්ති ප්‍රකාශය තුළින් විකාශය වීමට නියමිතයි
