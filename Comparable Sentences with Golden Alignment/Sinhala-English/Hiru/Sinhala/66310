si_66310_0	පිළියන්දල - මිරිස්වත්ත - එගොඩහේනවත්ත ප්‍රදේශයේ දී බෝක්කු වළකට වැටීමෙන් එකම පවුලේ කුඩා දරුවන් දෙදෙනෙකු ජීවිතක්ෂයට පත්වීමේ පුවතක් ඊයේ (01) වාර්තා වුණා
si_66310_1	පිළියන්දල - ජාලියගොඩ සිට කැස්බෑව දක්වා අලූතින් ඉදිකෙරෙන මාර්ගයේ බෝක්කුවක් ඉදිකිරීම සඳහා හාරා තිබූ වලකටයි මෙම කුඩා දරුවන් දෙදෙනා වැටී ඇත්තේ
si_66310_2	සිය මව සමඟ උපකාරක පන්තියට සහභාගි වී සිය ඥාති නිවසකට මෙම දරුවන් දෙදෙනා පැමිණ තිබෙනවා
si_66310_3	ඉන් අනතුරුව කුඩා දරුවන් දෙදෙනා කෙසෙල් කොටයක් ආධාරයෙන් බෝක්කුව ඉදිකිරීම සඳහා සකස් කර තිබූ වළේ ඔරු පැදීමට ගොස් තිබෙනවා
si_66310_4	එහිදී ඔවුන් දෙදෙනා එම වළට වැටී මඩෙහි එරී ජීවිතක්ෂයට පත්වී ඇති බවයි පිළියන්දල පොලීසිය සදහන් කළේ
si_66310_5	මෙලෙස මිය ගොස් ඇත්තේ මාකන්දන ශ්‍රී සුදර්ශන විදුහලේ ඉගෙනුම ලැබූ 9 හැවිරිදි පිරිමි දරුවෙකු සහ 7 හැවිරිදි ගැහැණු දරුවෙකුයි
