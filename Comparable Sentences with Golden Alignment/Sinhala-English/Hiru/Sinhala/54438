si_54438_0	පක්ෂය තීන්දු කරන  ඕනෑම අවස්ථාවක කැළණිය ආසන සංවිධායක ධුරය භාර ගැනීමට තමන් සූදානම් බව මහජන සම්බන්ධතා සහ මහජන කටයුතු පිළිබඳ අමාත්‍ය මර්වින් සිල්වා පවසනවා
si_54438_1	කැළණිය - දික්පිටිගොඩ - රෝමානු කතෝලික විද්‍යාලයේ ගැටලූවක් අමාත්‍යවරයා වෙත ඉදිරිපත් කිරීමට පාසල් සිසුන් සහ දෙමාපියන් පිරිසක් අද (02) අමාත්‍යවරයාගේ නිවසට පැමිණ සිටියා
si_54438_2	එහිදී, අමාත්‍යවරයා මෙම අදහස් පළ කළා
si_54438_3	එක්සත් ජනතා නිදහස් සන්ධානයේ කැළණිය ප්‍රාදේශීය සභා මන්ත්‍රී හසිත මඩවල කැළණිය පිහිටි ඔහුගේ නිවස ඉදිරිපිටදී පසුගියදා වෙඩි තබා ඝාතනය කරනු ලැබුවා
si_54438_4	කැළණිය ප්‍රාදේශීය සභා මන්ත්‍රීවරුන් සිද්ධිය සම්බන්ධයෙන් අමාත්‍ය මර්වින් සිල්වාට ද චෝදනා එල්ල කළා
si_54438_5	පසුව, අමාත්‍ය මර්වින් සිල්වා ශ්‍රී ලංකා නිදහස් පක්ෂ කැළණිය ආසන සංවිධායක ධුරයෙන් ඉල්ලා අස්වුණා
si_54438_6	කෙසේ වෙතත්, කැළණිය ප්‍රාදේශීය සභා මන්ත්‍රීවරුන් පවසන්නේ අමාත්‍ය මර්වින් සිල්වා ආසන සංවිධායක ධුරයට නැවත පත්වීම තමන් කිසිලෙසකත් පිළිනොගන්නා බවයි. ඒ සම්බන්ධයෙන් හිරු ප්‍රවෘත්ති අංශයට අදහස් දැක්වූ කැළණිය ප්‍රාදේශීය සභා මන්ත්‍රී ලංකා විජිත කුමාර
si_54438_7	මේ අතර, කැළණිය ප්‍රාදේශීය සභාව විසුරුවා හැරීම වළක්වාලමින් කොළඹ මහාධිකරණය බස්නාහිර පළාත් මහ ඇමතිවරයාට ඊයේ (01) වාරණ නියෝගයක් නිකුත් කරනු ලැබුවා
si_54438_8	ඒ, කැළණිය ප්‍රාදේශීය සභාවේ සභාපති ප්‍රසන්න රණවීර විසින් ඉදිරිපත් කළ පෙත්සමක් සලකා බලමින්
