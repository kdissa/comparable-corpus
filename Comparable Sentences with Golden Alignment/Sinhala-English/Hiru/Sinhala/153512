si_153512_0	කටාන බඩල්ගම ප්‍රදේශයේ නිවෙස්වල ඇති ළිං කිහිපයක් එකවර හිදී ගොස් ඇති බව ගම්වාසීන් පවසනවා
si_153512_1	මෙයට හේතුව වී ඇත්තේ අදාළ ප්‍රදේශයේ ඇති කාබන් නිෂ්පාදනය කරන කර්මාන්ත ශාලාවක් විසින් ඉදිකළ නළ ළිඳක් බවයි ගම්වාසීන් චෝදනා කරන්නේ
si_153512_2	මෙම කර්මාන්ත ශාලාවට අවශ්‍ය ජලය ලබාගැනීම සඳහා ඔවුන් බඩල්ගම ප්‍රදේශයේ ජල පෝෂක ස්ථාන කේන්ද්‍ර කරගනිමින් මේවන විට නල ළිං කිහිපයක්ම ඉදිකර ඇති බවයි වාර්තා වන්නේ
si_153512_3	කෙසේ වෙතත් ජලය සිඳී යාමත් සමග කෝප වූ ගම්වාසීන් අදාළ කර්මාතශාලාවට ඊයේ (01) විරෝධය දක්වා තිබෙනවා
si_153512_4	මේ හේතුවෙන් අලුතින් ඉදිකිරීමට තිබූ නල ළිඳ තාවකාලිකව නවතා ඇති බවත් හෙට මේ සම්බන්ධයේ කර්මාත්ශාලාවේ පාලනාධිකාරිය සමග සාකච්ජා කරන බවත් ගම්වාසින් වැඩිදුරටත් සඳහන් කළා
