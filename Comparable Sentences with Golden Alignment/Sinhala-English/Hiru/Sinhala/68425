si_68425_0	වයඹ සහ මධ්‍යම පළාත් සභාවල මහඇමතිවරුන් සහ නව ඇමතිවරුන් දිවුරුම් දීම හෙට (03) පෙරවරුවේ සිදුවන බව රජයේ ආරංචි මාර්ග ප්‍රකාශ කළා
si_68425_1	එම කටයුතු තරමක් ප්‍රමාද කෙරුණේ ජනාධිපති මහින්ද රාජපක්ෂ මහතා එක්සත් ජාතීන්ගේ මහා මණ්ඩල සැසි වාරයට සහභාගිවීම සඳහා ඇමරිකාව බලා පිටත්ව ගොස් තිබීම හේතුවෙන්
si_68425_2	ජනාධිපතිවරයා ඇතුළු ධූත පිරිස අද අලූයම දිවයිනට පැමිණියා
si_68425_3	ඒ, මත්තල ගුවන් තොටුපළෙන්
si_68425_4	ඒ අනුව හෙට දිනයේ නව ඇමතිවරුන් දිවුරුම්දීම සිදුවනු ඇති
si_68425_5	මේ අතර, උතුරු පළාතේ ප්‍රධාන අමාත්‍යවරයා ලෙස සි.වී. විග්නේෂ්වරන් ඊයේ සිය පත්වීම් ලිපිය ලබා ගත්තා
si_68425_6	ඒ, උතුරු පළාත් ආණ්ඩුකාර ජී.එල්. චන්ද්‍රසිරි අතින්
si_68425_7	කෙසේ වෙතත්, ඔහුගේ දිවුරුම් දීම සිදුවන ආකාරය දෙමළ ජාතික සන්ධානය මෙතෙක් ප්‍රකාශයට පත් කර නැහැ
si_68425_8	ඒ පිළිබද අවසන් තීරණය අද (02) ගන්නා බවයි දෙමළ ජාතික සන්ධානයේ නායක පාර්ලිමේන්තු මන්ත්‍රී ආර්. සම්බන්ධන් හිරු ප්‍රවෘත්ති අංශයට කියා සිටියේ
