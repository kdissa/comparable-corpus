si_213640_0	වධහිංසා වැළැක්වීමේ ජගත් සංවිධාන අනුකමිටුවේ නියෝජිත පිරිසක් අද දිවයිනට පැමිණෙනවා
si_213640_1	ඔවුන් අද සිට ලබන 12 වනදා දක්වා ශ්‍රී ලංකාවේ සංචාරයක නිරත වන බව මානව හිමිකම් කොමසාරිස් කාර්යාලය නිවේදනය කළා
si_213640_2	ඔවුන් මෙරටදී වධ හිංසා සහ නොසැලකුම්වලට එරෙහි ආරක්ෂාව වළක්වා ඇති පුද්ගලයන් පිළිබදව පරීක්ෂාවට ලක් කරන බවයි එමගින් වැඩිදුරටත් සදහන් කළේ
si_213640_3	4 දෙනෙකුගෙන් යුත් මෙම නියෝජිත කණ්ඩායම අදාළ අමාත්‍යවරුන් මෙන්ම, මෙරට මානව හිමිකම් කොමිසම සහ සිවිල් සංවිධාන සමග ද අදහස් හුවමාරු කර ගැනීමට නියමිතයි
si_213640_4	වධහිංසාවලට එරෙහි ජගත් සංවිධාන ප්‍රඥප්තියට අනුගතවීමේදී ගත යුතු ක්‍රියාමාර්ග පිළිබදව ඔවුන් මෙරට බළධාරීන්ට උපදෙස් ලබාදෙනු ඇති බවයි මානව හිිමිකම් කොමසාරිස් කාර්යාලය සදහන් කළේ
si_213640_5	වධ හිංසා වැළැක්වීමේ ජාතික යාන්ත්‍රණයක් සකස් කිරීම පිළිබදවද එලෙස ඔවුන් උපදෙස් ලබාදීමට නියමිතයි
