si_52574_0	කල්පිටිය මූලික රෝහලේ දිස්ත්‍රික් වෛද්‍ය නිලධාරියාගේ පෞද්ගලික සායනයෙන් ඖෂධ ලබාගත් පුද්ගලයෙකු හදිසියේ මිය යාමත් සමග ඇතිවූ කලහකාරී තත්ත්වය පාලනය කිරීමට කල්පිටිය මූලික රෝහලට යොදා තිබූ පොලිස් ආරක්ෂාව අද (02) අලූයම ඉවත් කර තිබෙනවා
si_52574_1	කල්පිටිය ප්‍රදේශයේ පදිංචි 58 හැවිරිදි ධීවරයෙකු ඊයේ පස්වරුවේ හන්දිපත් වේදනාවට ප්‍රතිකාර ගැනීම සඳහා අදාළ සායනයට පැමිණ තිබෙනවා
si_52574_2	එහිදී ලබාදුන් ඖෂධයක් භාවිතා කිරීමෙන් පසුව රෝගියා මිය ගොස් ඇති බව සඳහන්
si_52574_3	සිද්ධියෙන් කෝපයට පත් රෝගියාගේ ඥාතීන් සහ ප්‍රදේශවාසීන් මළ සිරුර රැගෙන කල්පිටිය මූලික රෝහල ඉදිරිපිටට පැමිණ කලහකාරී ලෙස හැසිරී තිබෙනවා
si_52574_4	අනතුරුව එම ස්ථානයට පැමිණි කල්පිටිය පොලිස් නිලධාරීන්ගේ මැදිහත්වීමෙන් තත්ත්වය පාලනය කිරීමෙන් අනතුරුව මිය ගිය පුද්ගලයාගේ සිරුර හලාවත රෝහලට ගෙන යාමට කටයුතු කළා
