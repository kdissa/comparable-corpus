si_127622_0	හිටපු නියෝජ්‍ය පොලිස්පති වාස් ගුණවර්ධනගේ බිරිඳ වන ශ්‍යාමලී ප්‍රියදර්ශනී පෙරේරා මේ මස 16 වනදා තෙක් අද රක්ෂිත බන්ධනාගාර ගත කෙරුණා
si_127622_1	ඒ, නියෝගයක් මත අද කොළඹ අතිරේක මහේස්ත්‍රාත් නිශාන්ත පීරිස් හමුවේ පෙනී සිටි අවස්ථාවේදියි
si_127622_2	නීතිවිරෝධී සහ පීඩාකාරී අවි ආයුධ ළඟ තබාගැනීම මෙන්ම ප්‍රවාහනය සම්බන්ධයෙන් ඇයට එරෙහිව චෝදනා එල්ලවී තිබෙනවා
si_127622_3	බම්බලපිටියේ කෝටිපති ව්‍යාපාරික මොහොමඩ් සියාම් පැහැරගෙන ගොස් ඝාතනය කිරීම සම්බන්ධයෙන් වරදකරුවන් වූ හිටපු නියෝජ්‍ය පොලිස්පති වාස් ගුණවර්ධන, ඔහුගේ පුත් රවිඳු ගුණවර්ධන  ඇතුළු 6 දෙනෙකුට කොළඹ මහාධිකරණය මරණ දඩුවම ලබා දුන්නේ පසුගිය වසරේ නොවැම්බර් 27 වනදායි
