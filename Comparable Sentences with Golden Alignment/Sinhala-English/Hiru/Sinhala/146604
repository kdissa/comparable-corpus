si_146604_0	විදුලි සම්ප්‍රේෂණ පද්ධතියේ ඊයේ ඇති වූ දෝෂය මේ වන විට යථා තත්ත්වයට පත් කර ඇති බව විදුලිබල හා පුනර්ජනනීය බලශක්ති අමාත්‍යාංශයේ සැළසුම් අධ්‍යක්‍ෂ සහ මාධ්‍ය ප්‍රකාශක සුලක්ෂණ ජයවර්ධන පවසනවා
si_146604_1	ඔහු කියා සිටියේ විදුලිය සම්ප්‍රේෂණය කරන මාර්ග තුනකට ඊයේ අකුණුසැර වැදීම හේතුවෙන් මෙම තත්ත්වය මතු වූ බවයි. රාත්‍රී 8.20ට පමණ ඇති වූ මෙම දෝෂයත් සමඟ දකුණ, සබරගමුව සහ මධ්‍යම පළාතේ ප්‍රදේශ රැසකට විදුලිය විසන්ධි වුණා
si_146604_2	විදුලිබල අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධන තවදුරටත් කියා සිටියේ සම්ප්‍රේෂණ පද්ධතියේ ඇති වූ දෝෂය හේතුවෙන් ලක්ෂපාන ජල විදුලි බලාගාරය සහ නොරොච්චෝලේ බලාගාරයේ දෙවන යන්ත්‍රය අක්‍රිය වූ බවයි.
