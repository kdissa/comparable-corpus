si_179936_0	මාලිගාවත්ත - අරලිය උයන ප්‍රදේශයේදී අභිරහස් ලෙස මියගිය බ්‍රිතාන්‍ය ජාතිකයෙකුගේ සිරුරක් පොලීසිය සොයා ගෙන තිබෙනවා
si_179936_1	මාලිගාවත්ත පොලීසිය සඳහන් කළේ ප්‍රදේශවාසීන්ගෙන් ලද තොරතුරක් මත අද දහවල් මෙම මළ සිරුර සොයා ගත් බවයි. කෙසේ වෙතත්, මෙම බ්‍රිතාන්‍ය ජාතිකයා මියයාමට හේතුව පිළිබද තොරතුරු මෙතෙක් වාර්තා වී නැහැ
si_179936_2	ඔහුගේ නාසයෙන් සහ කන ප්‍රදේශයෙන් රුධිරය වහනය වී තිබෙනු දක්නට ලැබෙන බව පොලීසිය සදහන් කළා
si_179936_3	මෙම බ්‍රිතාන්‍ය ජාතිකයාගේ සිරුර පශ්චාත් මරණ පරීක්ෂණය සඳහා කොළඹ ජාතික රෝහල වෙත යොමුකර තිබෙනවා
si_179936_4	ප්‍රදේශවාසීන්ගෙන් ලද තොරතුරක් මත පොලීසිය අද දහවල් 37 හැවිරිදි මෙම පුද්ගලයා මියගොස් සිටියදී සොයාගත් අතර, ඔහුගේ මුහුණේ කැපුම් තුවාල කිහිපයක් දක්නට ලැබුණු බවයි මාළිගාවත්ත පොලීසිය සඳහන් කළේ
si_179936_5	ඒ ආසන්නයේ තිබී ඔහුගේ විදේශ ගමන් බලපත්‍රය ද පොලිසිය සොයාගත්තා
