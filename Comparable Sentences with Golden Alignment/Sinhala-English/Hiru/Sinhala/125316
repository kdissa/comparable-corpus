si_125316_0	ගාල්ල වරායෙන් මුහුදු ගොස් වෙළඳ නැවක ගැටී අනතුරට පත්වූ බෝට්ටුවක සිට අතුරුදන්වූ ධීවරයන් පස්දෙනාගේ සිරුරු නාවික හමුදාව අද සොයාගත්තා
si_125316_1	ඒ, සාගර පුතා - 3 නැමති මෙම බෝට්ටුව අනතුරට පත්වූ කුඩා රාවණා කොටුව මුහුදු තීරයට සැතපුම් 40 ක් පමණ දුරින් වූ ගැඹුරු මුහුදේදියි
si_125316_2	පෙරේදා රාත්‍රියේ මෙම බෝට්ටුව අදාළ අනතුරට මුහුණදුන් අතර, එක් ධීවරයෙකුගේ දිවි ගලවාගැනීමට වෙනත් බෝට්ටුවක සිටි ධීවරයන් පිරිසක් සමත්වුණා
si_125316_3	අතුරුදන්ව සිටි ධීවරයන් ජාඇල, රත්ගම සහ කහව යන ප්‍රදේශවල පදිංචිකරුවන්
si_125316_4	මෙම බෝට්ටු අනතුර වාර්තාවීමෙන් පසු නාවික හමුදාව අතුරුදන්වූ ධීවරයන් සොයා කඩිනම් මෙහෙයුමක් ආරම්භ කළා
si_125316_5	ඊට ඩෝරා යාත්‍රා දෙකක් සහ කිමිදුම්කරුවන් පස්දෙනෙකු යෙදවූ බවයි නාවික හමුදාව ප්‍රකාශ කළේ
si_125316_6	මේ වනවිට ධීවරයන්ගේ මෘත ශරීර ගාලූ වරාය වෙත රැගෙන එමින් පවතිනවා
