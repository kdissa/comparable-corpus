si_194321_0	ඌරුබොක්ක - ගල්බොක්ක ප්‍රදේශයේදී පුද්ගලයෙකු නිවාස දෙකකට බලහත්කාරයෙන් ඇතුලුවී සිදුකළ පිහි ඇනුමකින් එක් කාන්තාවක් මියගොස් තවත් කාන්තාවන් දෙදෙනෙකු බරපතල තුවාල ලබා ඇඹිලිපිටිය රෝහලට ඇතුළත් කර තිබෙනවා
si_194321_1	පිහි ඇනුම සිදුකළ 40 හැවිරිදි පුද්ගලයාද සියදිවි හානිකරගෙන ඇති බවයි පොලීසිය සඳහන් කළේ
si_194321_2	සිද්ධියෙන් මියගොස් ඇත්තේ 28 හැවිරිදි බෙරලපනාතර ප්‍රදේශයේ පදිංචි කාන්තාවක් වන අතර, තුවාල ලැබූ අවුරුදු 32 සහ 64 යන වයස්වල පසුවන කාන්තාවන් එකම පවුලේ දියණිය සහ මව වනවා
si_194321_3	ඊයේ රාත්‍රී (01) 7.30 පමණ මෙම පිහි ඇනුම සිදුව ඇති බවයි ඌරුබොක්ක පොලිසිය ප්‍රකාශ කළේ
si_194321_4	පිහි ඇනුම සිදුකළ සැකකරු මානසික රෝග තත්ත්වයකින් පෙළෙන අතර එය උත්සන්න වීමෙන් මෙම පිහි ඇනුම සිදුකරන්නට ඇති බවයි පොලිසිය සැක පළ කරන්නේ
si_194321_5	මොහු පසුගිය වසරේ  මාර්තු මාසයේදී ද පහරදීමක් සම්බන්ධයෙන් අත්අඩංගුවට ගෙන ඇති අතර එහිදි ඔහුගේ මානසික තත්ත්වය පිළිබඳ වාර්තාවක් කැඳවීමෙන් පසුව වැඩිදුර ප්‍රතිකාර සඳහා මානසික රෝහල වෙත යොමු කර තිබෙනවා
