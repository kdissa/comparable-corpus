si_160432_0	මහනුවර - ගොහාගොඩ කුණු කන්ද  ඕනෑම අවස්ථාව ගිනි ගැනීමට හෝ පිපිරීමට ලක්විය හැකි බව පේරාදෙණිය විශ්වවිද්‍යාලයේ භූ විද්‍යා අංශය පවසනවා
si_160432_1	එහි මහාචාර්ය අතුල සේනාරත්න හිරු ප්‍රවෘත්ති අංශයට සඳහන් කළේ මෙම කුණු කන්ද සම්බන්ධයෙන් බලධාරීන් ඉක්මන් තීරණයක් ගත යුතු බවයි. එසේ නොමැති වුවහොත් ඉන් නිකුත් වන මීතේන් වායුව හේතුවෙන් කුණු කන්ද පිපිරීමකට හෝ ගිනි ගැනීමකට ලක්විය හැකි බව මහාචාර්යවරයා පෙන්වා දෙනවා
si_160432_2	එමෙන්ම ගොහාගොඩ කුණු කන්දෙහි පැල්මක් තිබේද යන්න පිළිබඳව සහ ඉන් මුක්ත වන වායු සම්බන්ධයෙන් පළාත් සභා හා පළාත් පාලන අමාත්‍යාංශය විශේෂ පරීක්ෂණයක් ආරම්භ කර තිබෙනවා
si_160432_3	මේ අතර, අදාල කුණු කන්ද විශේෂ ඩ්‍රෝන් කැමරාවක් යොදවා අද දිනයේදී නිරීක්ෂණය කිරීමට ද නියමිතයි
