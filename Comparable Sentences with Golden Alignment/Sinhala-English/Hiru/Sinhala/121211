si_121211_0	අයවැය යෝජනාවලට විරෝධය පළ කරමින් හෙට (03) උදෑසන 8 සිට වෘත්තීය සමිති 16 ක් එක්ව දීප ව්‍යාප්ත වර්ජනයක් ආරම්භ කරන බව රජයේ වෛද්‍ය නිලධාරින්ගේ සංගමය ප්‍රකාශ කළා
si_121211_1	එහි මාධ්‍ය ප්‍රකාශක වෛද්‍ය නවීන් සොයිසා හිරු ප්‍රවෘත්ති අංශයට සඳහන් කළේ තවත් වෘත්තීය සමිති කිහිපයක් වර්ජනයට සහය දෙන බව ප්‍රකාශ කර ඇති බවයි. වෛද්‍යවරුන්ට තිබූ පහසුකම් අයවැයෙන් අහෝසි කිරීම කිසිලෙසකින් අපේක්ෂා නොකළ දෙයක් බව රජයේ වෛද්‍ය නිලධාරින්ගේ සංගමය අද මාධ්‍ය නිවේදනයක් නිකුත් කරමින් සදහන් කළා
si_121211_2	වෛද්‍යවරුන් රාජ්‍ය සේවයට ආකර්ශනය කර ගැනීමට අයවැයෙන් තව තවත් පහසුකම් ලැබෙනු ඇතැයි අපේක්ෂා කළ බවයි එහි දැක්වුණේ
si_121211_3	අයවැයෙන් වෛද්‍යවරුන් ඇතුළු රජයේ නිලධාරින් සහනදායි වාහන බලපත්‍ර ලබාදීම අත්හිටුවීමට ගත් තීරණය පිළිබඳව රජයේ වෛද්‍ය නිලධාරින්ගේ සංගමය දිගින් දිගටම විරෝධය පළ කළා
si_121211_4	මේ අතර රජයේ ඉංජිනේරු වෘත්තීකයන්ගේ සංගමය අද කොළඹ නිදහස් චතුරස‍්‍රයේ සිට අග්‍රාමාත්‍ය කාර්යාලය දක්වා පාගමනක් සංවිධානය කර තිබුණේ අයවැයෙන් තම වෘත්තීය දීමනාව අහෝසි කර ඇති බව පවසමින්
si_121211_5	ඒ පිළිබද තීරණයක් ගැනීමට ආණ්ඩුවට සතියක් කල්දෙන බවයි රාජ්‍ය සේවා ඉංජිනේරු සංගමයේ ලේකම් ඞී
si_121211_6	අබේසිරිවර්ධන පාගමනට එක්වෙමින් සඳහන් කළේ
si_121211_7	විශ්වවිද්‍යාල ආචාර්යවරුන්ගේ සමිති සම්මේලනය ද අයවැය පිළිබද අදහස් දැක්වීමට කොළඹදී අද මාධ්‍ය හමුවක් කැඳවා තිබුණා
si_121211_8	අයවැයෙන් ජනතාව රවටා ඇති බවට තමන්ට ද හැගී යන බවයි එහිදී අදහස් දැක්වූ එම සමිති සම්මේලනයේ සභාපති ආචාර්ය ප්‍රිමාල් ප්‍රනාන්දු ප්‍රකාශ කළේ
