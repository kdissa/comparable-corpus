si_223464_0	මඩකලපුව - කල්ලියන්කාඩු හින්දු සුසාන භූමියේ වළදමා තිබූ, පාස්කු ඉරිදා සියොන් දේවස්ථානට ප්‍රහාරයක් එල්ල කළ ත්‍රස්වාදියාගේ හිස සහ අනෙකුත් සිරුරු කොටස් අධිකරණ නියෝග මත අද යළි ගොඩ ගනු ලැබුවා
si_223464_1	ඒ, මඩකලපුව මහේස්ත්‍රාත් ඒ.සී. රිස්වාන් ඉදිරියේයි
si_223464_2	අපරාධ පරීක්ෂණ දෙපාර්තමේන්තුව පසුගිය දා මඩකලපුව මහේස්ත්‍රාත් අධිකරණය හමුවේ සිදුකළ කරුණු දැක්වීමක් අනුවයි අදාළ නියෝගය ලබාදී තිබුණේ
si_223464_3	එහිදී මෙම ත්‍රස්තයාගේ සිරුරු කොටස් දැනට මිහිදන් කර ඇති ස්ථානයෙන් ගොඩගෙන නිෂ්චිතව එය මිහිදන් කිරීම සදහා ස්ථානයක් හදුනා ගෙන එම ස්ථානයේ එය තැන්පත් කරන ලෙසටයි  මඩකලපුව දිස්ත්‍රික් ලේකම්වරයා වෙත මහේස්ත්‍රාත්වරයා නියෝග කළේ
si_223464_4	සියොන් දේවස්ථාන ප්‍රහාරකයාගේ සිරුරු කොටස් මඩකලපුව - කල්ලියන්කාඩු හින්දු සුසාන භූමියේ වළ දැමීමට එරෙහිව පසුගිය දිනවල විරෝධතා එල්ල වීමත් සමඟ අධිකරණය අදාළ නියෝගය ලබාදී තිබුණා
si_223464_5	ඒ අනුව ගොඩ ගත් හිස ඇතුළු සිරුරු කොටස් මේ වන විට මඩකලපුව මහරෝහලේ තැන්පත් කර ඇති බවයි හිරු වාර්තාකරු සඳහන් කළේ
