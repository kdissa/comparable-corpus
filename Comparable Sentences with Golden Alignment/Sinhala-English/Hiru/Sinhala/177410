si_177410_0	අයහපත් කාලගුණය හේතුවෙන් විපතට පත්වූ පුද්ගලයින්ට පිරිනමන වන්දි මුදලින් කොටසක් ලබාදීම අද දිනයේ සිටම ආරම්භ කරන බව ස්වදේශ කටයුතු අමාත්‍යාංශය පවසනවා
si_177410_1	ඒ වෙනුවෙන් අදාළ දිස්ත්‍රික්කවල දිස්ත්‍රික් ලේකම් කාර්යාල සහ ප්‍රාදේශීය ලේකම් කාර්යාල සියල්ල අද සහ හෙට විවෘතව තැබෙන බවයි ස්වදේශ කටයුතු අමාත්‍ය වජිර අබේවර්ධන සඳහන් කළේ
si_177410_2	ඒ අනුව මෙතෙක් වාර්තා වී ඇති නිවාස හානි සඳහා වන්දි මුදල්වලින් අත්තිකාරම් මුදලක් ප්‍රාදේශීය ලේකම් කාර්යාල මගින් ලබා ගැනීමේ අවස්ථාව පීඩාවට පත් ජනතාවට හිමි වනු ඇති
si_177410_3	ඉතිරි වන්දි මුදල් ද කඩිනමින් ලබාදීමට පියවර ගන්නා බවයි ස්වදේශ කටයුතු අමාත්‍ය වජිර අබේවර්ධන සඳහන් කළේ
si_177410_4	මේ අතර, ක්ෂේත්‍ර නිලධාරීන් මගින් ප්‍රාදේශීය ලේකම්වරයාට හෝ ස්වදේශ කටයුතු අමාත්‍යාංශයට 1902 අමතා අවශ්‍ය ආපදාවන් දැනුම් දිය හැකි බව ද අමාත්‍යවරයා වැඩිදුරටත් සඳහන් කළා
