si_139643_0	පාද යාත්‍රා පැවැත්වීමෙන් සැබෑ ජනමතය සෙවිය නොහැකි බවත්, ඉදිරියේදී පැවැත්වෙන පළාත් පාලන මැතිවරණයෙන් සැබෑ ජන මතය හෙළි වන බව එක්සත් ජාතික පක්ෂය පවසනවා
si_139643_1	සිරිකොත පක්ෂ මූලස්ථානයේ අද පැවති මාධ්‍ය හමුවකට එක්වෙමින් විශ්වවිද්‍යාල හා මහාමාර්ග අමාත්‍ය ලක්ෂ්මන් කිරිඇල්ල මේ බව සදහන් කළා
si_139643_2	මේ අතර, ඛනිජ තෙල් සහ පෙට්රෝලියම් වායු පිළිබඳ අමාත්‍ය චන්දිම වීරක්කොඩි කොළඹ අද පැවති මාධ්‍ය හමුවකට එක්වෙමින් ඒකාබද්ධ විපක්ෂයේ පාද යාත්‍රාව පිළිබදව අදහස් පළ කළා
si_139643_3	පාද යාත්‍රාව ශ්‍රී ලංකා නිදහස් පක්ෂ මූලස්ථානය පසු කරමින් යන අවස්ථාවේදී කටයුතු කළ ආකාරය එහිදී ඔහුගේ දැඩි දෝෂ දර්ශනයට ලක්වුණා
si_139643_4	අමාත්‍යවරයා එහිදී අදහස් පළ කළේ පාද යාත්‍රාව ඩාලි පාරේ නිදහස් පක්ෂ මූලස්ථානය ඉදිරිපිටින් ගමන් කරන අවස්ථාව ඇතුළත් වීඩියෝ පටයක් ද ප්‍රදර්ශනය කරමින්
