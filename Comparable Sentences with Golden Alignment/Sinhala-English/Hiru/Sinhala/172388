si_172388_0	ලෝකයේ තරඟකාරි ආර්ථිකයන් පිළිබඳ දර්ශකයේ ශ්‍රී ලංකාවට හිමි ස්ථානය කැපිී පෙනෙන ලෙස පහත වැටී තිබෙනවා
si_172388_1	අවසන් වරට නිකුත් වූ දර්ශකයේ ශ්‍රී ලංකාව එහි 71 වන ස්ථානය ලබා සිටි අතර, 2017 - 2018 වසර සඳහා දැන් නිකුත් වී ඇති දර්ශකයේ ශ්‍රී ලංකාවට හිමිවී ඇත්තේ 85 වන ස්ථානයයි
si_172388_2	මෙලෙස ලෝකයේ තරඟකාරි ආර්ථිකයන් අතර ශ්‍රී ලංකාවට හිමි ස්ථානය පහත වැටීමට හේතු ලෙස දක්වා ඇත්තේ ආයතනික පරිසරයේ පිරිහීම, භාණ්ඩ වෙළඳපොලේ පහත වැටීම, කාර්යක්ෂමතාව සහ යටිතල පහසුකම් දුර්වල වීමයි
si_172388_3	ලෝක ආර්ථික සංසදය මගින් නිකුත් කර ඇති තරඟකාරිත්ව දර්ශකයේ මුල්තැන ස්විට්සර්ලන්තයට හිමිව ඇති අතර, සිංගප්පූරුවට සහ ඇමරිකා එක්සත් ජනපදයට එහි දෙවන සහ තුන්වන ස්ථාන හිමිවී තිබෙනවා
