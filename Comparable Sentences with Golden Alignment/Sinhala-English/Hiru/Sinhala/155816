si_155816_0	යතුරුපැදි ධාවනයේදී ආරක්ෂිත හිස්වැසුම් පැළඳිය යුතු බවට පසුගිය පෙබරවාරි 23 වනදා නිකුත් කළ ගැසට් නිවේදනයෙන් ෆුල්ෆේස් හෙල්මට් පැළඳීම තහනම් වී ඇති බව සමස්ත ලංකා යතුරුපැදිකරුවන්ගේ සංගමය පවසනවා
si_155816_1	කොළඹ ඊයේ කැඳවා තිබූ මාධ්‍ය හමුවකදී එහි ලේකම් චිරන්ත අමරසිංහ කියා සිටියේ මෙම ගැසට් නිවේදනය අහෝසි කළ යුතු බවයි. එමෙන්ම අදාළ ගැසට් නිවේදනයත් සමඟ ෆුල්ෆේස් හෙල්මට් ආනයනය නොකිරීමේ තත්වයක් තුළ ඉදිරි මාස 4 ඇතුළතදී වෙළඳපොලේ එම හිස් වැසුම් හිඟයක් ඇතිවීමේ අවදානමක් පවතින බවද ඔහු සඳහන් කළා
si_155816_2	කෙසේ වෙතත්, මෙම ගැසට් නිවේදනයෙන් ෆුල්ෆේස් හෙල්මට් පැළඳීමට තහනමක් පනවා නොමැති බවයි මාර්ග ආරක්ෂාව පිළිබඳ ජාතික සභාවේ සභාපති වෛද්‍ය සිසිර කෝදාගොඩ කියා සිටියේ
