si_137013_0	සියලූදෙනාට සවන් දුන්නද තමන් කීකරු වන්නේ ජනතා හඬට පමණක් බව ජනාධිපති මෛත්‍රිපාල සිරිසේන පවසනවා
si_137013_1	කොළඹදී අද (02) පැවති ජාත්‍යන්තර සමූපකාර දින සැමරුම් උත්සවයට එක්වෙමින් ජනාධිපතිවරයා බදුල්ලෙන් අද ආරම්භ වූ ඒකාබද්ධ විපක්ෂයේ නව බලවේගය පිළිබඳවද අදහස් පළ කළා
si_137013_2	මීට අමතරව වැට් බදු සංශෝධන සම්බන්ධයෙන්ද අදහස් පළ කළ ජනාධිපති මෛත්‍රීපාල සිරිසේන සඳහන් කළේ ලබන සඳුඳා වනවිට වැට් බදු සහන පිළිබඳ අවසන් තීරණය ප්‍රකාශයට පත්කරන බවයි. ඉදිරියේදී සමූපකාර සඳහා තීරුබදු රහිත ලොරි රථ ලබාදීමේ වැඩපිළිවෙලක්ද ක්‍රියාවට නංවන බව එහිදී ජනාධිපතිවරයා කියා සිටියා
si_137013_3	මේ අතර නව මහ බැංකු අධිපතිවරයා ලෙස නම් කළ ආචාර්ය ඉන්ද්‍රජිත් කුමාරස්වාමි අද (02) දහවල් ජනාධිපති මෛත්‍රීපාල සිරිසේන හමුවුණා
si_137013_4	ජනාධිපති නිල නිවසේදී එම හමුව සිදුවූ බවයි ජනාධිපති මාධ්‍ය අංශය සදහන් කළේ
si_137013_5	ජනාධිපතිවරයා විසින් නව මහබැංකු අධිපතිවරයා ලෙස ආචාර්ය ඉන්ද්‍රජිත් කුමාරස්වාමි පත් කිරීමට තීරණය කළ අතර අදාළ පත්වීම ලබන සදුදා සිදුකෙරෙනු ඇති
