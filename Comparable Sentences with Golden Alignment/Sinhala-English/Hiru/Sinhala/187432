si_187432_0	සාදයක් අතර තුර ඇති වූ ගැටුමකින් කැපුම් තුවාල ලැබූ තිදෙනෙකු ප්‍රතිකාර සදහා හලාවත මහ රෝහලට ඇතුළත් කර තිබෙනවා
si_187432_1	ඊයේ (01) පස්වරුවේ හලාවත - අඹකදවිල, කොච්චිවත්ත ප්‍රදේශයේදී මෙම ගැටුම සිදුව ඇති බවයි වාර්තා වන්නේ
si_187432_2	ගැටුම පැවති ස්ථානයේ තිබී සොයාගත් බව කියන මෙරට නිෂ්පාදිත ගිනි අවියක් සහ කඩුවක්ද ගම්වාසීන් විසින් හලාවත පොලීසියට ගෙනවිත් භාර දී තිබෙනවා
si_187432_3	තුවාලකරුවන් අතර එකම පවුලේ සහෝදරයින් දෙදෙනෙකු සහ තවත් අයෙකු ද සිටින බව අප වාර්තාකරු පවසනවා
si_187432_4	පොලීසිය පවසන්නේ තුවාලකරුවන් සියළුම දෙනා හලාවත, අඹකදවිල ප්‍රදේශයේ පදිංචිකරුවන් බවයි. සිද්ධිය සම්බන්ධයෙන් කිසිවෙකුත් මෙතෙක් අත්අඩංගුවට ගෙන නොමැති අතර හලාවත පොලීසිය වැඩිදුර විමර්ශණ කටයුතු කරගෙන යනු ලබනවා
