si_115839_0	එල්.ටී.ටී.ඊ. සංවිධානයේ නායක වේළුපිල්ලේ ප්‍රභාකරන් සිය දිවි නසා ගත් බවට කරුණා අම්මාන් සිදුකරන ප්‍රකාශය අසත්‍ය බව හිටපු යුද හමුදාපති ෆීල්ඩ් මාර්ෂල් සරත් ෆොන්සේකා පවසනවා
si_115839_1	ඔහු මේ බව කියා සිටියේ යුද්ධයේදී සිය පිස්තෝලයෙන් වෙඩි තබාගෙන දිවි නසාගෙන ඇති බවට විනයාග මූර්ති මුරලිදරන් හෙවත් කරුණා අම්මාන් කළ ප්‍රකාශයකට පිළිතුරු ලෙසයි
si_115839_2	කොටි සංවිධානයේ නැගෙනහිර සන්නද්ධ නායකයා ලෙස සිට පසුව ඉන් ඉවත්වී දේශපාලනයට එක්වූ කරුණා අම්මාන් දකුණු ඉන්දියාවේ පුදියතලෙයිමුරෙයි නමැති රූපවාහිනී සේවාව සමඟ සම්මුඛ සාකච්ඡාවකට සහභාගි වෙමින් ප්‍රභාකරන්ගේ මරණය ගැන පසුගියදා මෙම නව හෙළිදරව්ව සිදුකළා
si_115839_3	එහෙත් එය අසත්‍යයක් බවයි හිටපු යුද හමුදාපති ෆීල්ඞ් මාර්ෂල් සරත් ෆොන්සේකා ප්‍රකාශ කරන්නේ
