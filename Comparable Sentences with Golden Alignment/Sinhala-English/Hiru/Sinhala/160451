si_160451_0	හම්බන්තොට - හුංගම - ගුරුපොකුණ - දකුණු බටඅත ප්‍රදේශයේදී අද (02) උදෑසන සිදුවූ ද්විත්ව ඝාතනය සම්බන්ධයෙන් තංගල්ල ජ්‍යෙෂ්ඨ පොලිස් අධිකාරී ධනපාල අබේවික්‍රමගේ මූලිකත්වයෙන් පොලිස් කණ්ඩායම් තුනක් පරීක්ෂණ ආරම්භ කර තිබෙනවා
si_160451_1	අද පෙරවරු 10 ට පමණ පොලීසියට ලැබුණු තොරතුරක් මතයි මෙම ඝාතනය පිළිබඳ තොරතුරු සොයාගත්තේ
si_160451_2	එහිදී මියගොස් තිබුණේ 39 හැවිරිදි යමුණා කාරියවසම් නැමති දියණිය සහ 72 හැවිරිදි ඇගේ මවයි. ඝාතනයට ලක්ව තිබූ 39 හැවිරිදි කාන්තාව පස් මස් ගැබිණියක් බවටද තොරතුරු අනාවරණ වී තිබෙනවා
si_160451_3	ඇයගේ සොහොයුරා සූරියවැව ප්‍රාදේශීය සෞඛ්‍ය සේවා අධ්‍යක්‍ෂකවරයා ලෙස කටයුතු කරනවා
si_160451_4	කාන්තාවගේ සිරුර ඔවුන් ජීවත්වූ නිවසේ මැද කාමරයක තිබී සොයාගත් අතර, මවගේ සිරුර එහි නාන කාමරය අසළදී සොයාගෙන තිබෙනවා
si_160451_5	නිවස ආසන්නයේ තිබී කැත්තක් සහ මෝල් ගසක්ද හමුවූ බවයි පොලීසිය සඳහන් කළේ
si_160451_6	මෙම ඝාතනයට හේතුව මෙතෙක් අනාවරණ වී නැහැ
