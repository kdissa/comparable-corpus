si_189776_0	රථ වාහන ලියාපදිංචියේ විශේෂ වෙනසක් " රථ වාහන ලියාපදිංචිය පහළට පසුගිය වසරේදී නව රථවාහන ලියාපදිංචිය සියයට 8.4කින් පහළ ගොස් තිබෙනවා
si_189776_1	විශේෂයෙන් ත්‍රිරෝද රථ, ද්විත්ව කාර්යය වාහන සහ මෝටර් රථ ලියාපදිංචියේ පහළ යාමක් සිදුව ඇති අතර, බස් රථ සහ භාණ්ඩ ප්‍රවාහන වාහනවල ලියාපදිංචිය ඉහළ ගොස් ඇති බවයි පසුගිය දා නිකුත් කෙරුණු 2017 මහබැංකු වාර්තාවේ දැක්වෙන්නේ
si_189776_2	තෝරා ගන්නා ලද වාහන වර්ග සඳහා ලබාදෙන ණය සහ අත්තිකාරම්වලට අදාළ වටිනාකම මත ණය අනුපාතය පහත දැමීම, ඇමරිකානු ඩොලරයට සාපේක්ෂව රුපියල අවප්‍රමාණය වීම ද මෙලෙස නව රථ වාහන ලියාපදිංචියේ පසුබෑමට හේතු වී තිබෙනවා
