si_225436_0	ඉදිරි පැය 24 තුළ මන්නාරම සිට කොළඹ සහ ගාල්ල හරහා මාතර දක්වා වන මුහුදු ප්‍රදේශවල ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා
si_225436_1	එම අවස්ථාවල පැයට කිලෝමීටර් 70 ත් 80 ත් අතර තාවකාලික තද සුළං ද ඇතිවිය හැකි බවයි එම දෙපාර්තමේන්තුව සඳහන් කළේ
si_225436_2	මේ අතර, බස්නාහිර, සබරගමුව, මධ්‍යම, වයඹ සහ ඌව පළාත්වලට මෙන්ම ගාල්ල, මාතර සහ අනුරාධපුර දිස්ත්‍රික්කවල පස්වරු 2 න් පසු මිලිමීටර් 75 ඉක්මවූ තද වැසි අපේක්ෂා කරනවා
si_225436_3	ගිගුරුම් සහිත වැසි පවතින විට අකුණු අනතුරු ද සිදුවිය හැකි බවයි ඒ පිළිබඳව විමසිලිමත් වන ලෙසයි කාලගුණ විද්‍යා දෙපාර්තමේන්තුව ජනතාවට දැනුම් දෙන්නේ
