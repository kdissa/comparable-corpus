si_196621_0	ශ්‍රී ලංකා වෛද්‍ය සභාවේ සභාපති ධුරයෙන් තමන් ඉල්ලා අස්වූ බව මහාචාර්ය කොල්වින් ගුණරත්න ප්‍රකාශ කළා
si_196621_1	ඊට අදාළ ලිපිය මේ වනවිට සෞඛ්‍ය අමාත්‍ය රාජිත සේනාරත්න වෙත යොමුකර ඇති බවයි මහාචාර්යවරයා හිරු ප්‍රවෘත්ති අංශයට කියා සිටියේ්
si_196621_2	ශ්‍රී ලංකා වෛද්‍ය සභා පනතේ පවතින අඩුපාඩු හේතුවෙන් තමන් මෙම තීරණය ගත් බවද ඔහු කියා සිටියා
si_196621_3	පසුගිය වසරේ ඔක්තෝම්බර් දෙවනදා මහාචාර්ය කොල්වින් ගුණරත්න ශ්‍රී ලංකා වෛද්‍ය සභාවේ සභාපතිවරයා ලෙස පත් වූයේ එතෙක් එහි සභාපති ධූරය දැරූ මහාචාර්ය කාලෝ ෆොන්සේකාගේ සේවා කාලය අවසන් වීමෙන් අනතුරුවයි. වසර පහමාරක් ශ්‍රී ලංකා වෛද්‍ය සභාවේ සභාපති ධුරය දැරූ මහාචාර්ය කාලෝ ෆොන්සේකාගේ නිල කාලය පසුගිය වසරේ ජුනි 30 වනදා අවසන් වුණා
si_196621_4	එහෙත් මහාචාර්ය කොල්වින් ගුණරත්න එම තනතුරට පත් කරනු ලැබූයේ ඉන් තුන් මසකට පසුව පසුගිය වසරේ ඔක්තෝම්බර් දෙවනදායි
