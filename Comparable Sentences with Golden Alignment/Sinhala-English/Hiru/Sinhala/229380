si_229380_0	අධ්‍යයන පොදු සහතික පත්‍ර සාමාන්‍ය විභාගය මධ්‍යස්ථාන 4,987කදී අද ආරම්භ වනවා
si_229380_1	එය මේ මස 12 වන දා දක්වා පැවැත්වීමට නියමිත අතර මෙවර විභාගයට අයදුම්කරුවන් හත්ලක්ෂ 17,008ක් පෙනී සිටින බවයි විභාග දෙපාර්තමේන්තුව සඳහන් කළේ
si_229380_2	පවතින අයහපත් කාලගුණ තත්ත්වය මත ආපදා සහිත ප්‍රදේශවල විභාග අපේක්ෂකයින්ට ළඟම ඇති විභාග මධ්‍යස්ථානයේදී සාමාන්‍ය පෙළ විභාගයට පෙනී සිටීම සඳහා අවශ්‍ය පහසුකම් සළසා ඇති බව විභාග කොමසාරිස් ජනරාල් සනත් පුජිත ප්‍රකාශ කළා
si_229380_3	අපේක්ෂකයින් නිවැරදිව සහතික කළ විභාග අයදුම්පත්‍රය සහ ජාතික හැදුනුම්පත රැගෙන යාම අනිවාර්ය වන අතර ජාතික හැඳුනුම්පත නොමැති නම් වලංගු හැඳුනුම්පතක් රැගෙන යා යුතුයි
si_229380_4	විභාගය පෙරවරු 08.30 ට ආරම්භවන බැවින් පැය භාගයකට පෙර මධ්‍යස්ථාන වෙත අයදුම්කරුවන් පැමිණ සිටිය යුතු බවයි ඔහු කියා සිටියේ
si_229380_5	මේ අතර, සාමාන්‍ය පෙළ විභාගය සම්බන්ධයෙන් ලැඛෙන සෑම පැමිණිල්ලක් සොයා බැලීම සදහා විශේෂ විමර්ශන කණ්ඩායම් යොදවා තිබෙනවා
si_229380_6	විභාගයට අදාළව කිසියම් වංචාවක් හෝ අක්‍රමිකතාවක් සිදුවන්නේ නම් ඒ පිළිිබද ක්ෂණික ඇමතුම් අංකය වන 1911 හෝ 0112784208, 0112784537 යන දුරකථන අංක හරහා විභාග දෙපාර්තමේන්තුව දැනුම්වත් කළ හැකියි
