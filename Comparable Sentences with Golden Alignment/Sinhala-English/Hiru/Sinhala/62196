si_62196_0	වෛද්‍යවරුන්ගේ හිඟය නිසා කරාපිටිය ශික්ෂණ රෝහලේ ප්‍රධාන දැඩි සත්කාර ඒකකය වසා දැමීමේ අවදානමකට පත්ව ඇති බව රජයේ වෛද්‍ය නිලධාරීන්ගේ සංගමය පවසනවා
si_62196_1	එහි කරාපිටිය රෝහල් ශාඛාවේ සභාපති වෛද්‍ය ප්‍රශාන්ත් කුරේ කියා සිටියේ දැඩි සත්කාර ඒකකයට රෝගීන් ඇතුළත් කිරීම මේ වනවිටත් සීමා කර ඇති බවයි. කරාපිටිය ශික්ෂණ රෝහලේ ප්‍රධාන දැඩි සත්කාර ඒකකයට අමතරව හදිසි අනතුරු සහ පිළිකා වශයෙන් තවත් දැඩි සත්කාර ඒකක දෙකක් ක්‍රියාත්මකයි
si_62196_2	මේ සියල්ලෙහි ක්‍රියාකාරීත්වය සඳහා අවම වශයෙන් වෛද්‍යවරුන් 14 දෙනෙකු සිටිය යුතු වුවත් මේ වන විට සිටින්නේ වෛද්‍යවරුන් 9 දෙනෙකු පමණයි
si_62196_3	මෙම තත්ත්වය පිළිබදව රෝහල් අධ්‍යක්ෂවරයා දැනුවත් කර ඇති බව ද  රජයේ වෛද්‍ය නිලධාරීන්ගේ සංගමයේ කරාපිටිය ශික්ෂණ රෝහල් ශාඛාවේ සභාපති වෛද්‍ය ප්‍රශාන්ත් කුරේ කියා සිටියා
si_62196_4	මේ සම්බන්ධයෙන් සෞඛ්‍ය නියෝජ්‍ය අමාත්‍ය ලලිත් දිසානායක දැක්වූයේ මෙවන් අදහසක්
