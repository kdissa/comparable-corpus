si_198953_0	පසුගිය ජුනි මස දෙවනදා පොතුවිල් - උල්ල ධීවර වරායෙන් මුහුදු ගිය ධීවරයින් තුන්දෙනෙකු අතුරුදන් වී මාස තුනක් ගතව ඇතත්, ඔවුන් පිළිබදව මෙතෙක් කිසිදු තොරතුරක් නොමැති බව ඔවුන්ගේ ඥාතීන් පවසනවා
si_198953_1	එදින අලූයම 4 ට පමණ මොවුන් ධීවර කටයුතු සදහා මුහුුදු ගොස් ඇති අතර, උදෑසන 10 පමණ වනතුරු යළි නොපැමිණීම හේතුවෙන් ධීවරයින්ගේ ඥාතීන් නාවික හමුදාවට දැනුම්දීමට කටයුතු කර තිබුණා
si_198953_2	නාවික හමුදාව සහ ප්‍රදේශයේ ධීවර ජනතාව එක්ව අතුරුදන්වූ ධීවරයින් සෙවූ නමුත් ඔවුන් පිළිබඳව කිසිදු හෝඩුවාවක් නොලැබුණු බවයි ඥාතීන් සදහන් කළේ
si_198953_3	මේ අතර, පසුගිය සිකුරාදා මන්නාරම මුහුදු තීරයේ ධීවර කටයුතුවල නිරත වූ යාත්‍රාවක සිදුවූ පිපිරීමකින් එක් අයෙකු මියගොස් තවත් තුන්දෙනෙකු තුවාල ලබා තිබෙනවා
si_198953_4	තුවාල ලැබූ ධීවරයන් තුන්දෙනාගෙන් එක් අයෙකු මන්නාරම රෝහලේ ප්‍රතිකාර ලබන අතර, අනෙක් දෙදෙනා යාපනය රෝහලේ ප්‍රතිකාර ලබන බවයි අප වාර්තාකරු සදහන් කළේ
si_198953_5	මෙම ධීවරයින් මන්නාරම, පාලමුණේ ප්‍රදේශයේ පදිංචිකරුවන් බව සඳහන්
