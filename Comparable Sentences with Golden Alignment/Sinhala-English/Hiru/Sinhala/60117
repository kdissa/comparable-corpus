si_60117_0	අත්අඩංගුවට ගත් සබරගමුව විශ්වවිද්‍යාලයේ සිසුන් වහා නිදහස් කිරීමට පියවර ගත යුතු බව ජනතා විමුක්ති පෙරමුණ පවසනවා
si_60117_1	එහි ප්‍රචාරක ලේකම් පාර්ලිමේන්තු මන්ත්‍රී විජිත හේරත් හිරු ප්‍රවෘත්ති අංශයට කියා සිටියේ සිසුන්ගේ විභාග අයිතිය තහවුරු කිරීමටද බලධාරීන් පියවර ගත යුතු බවයි. පන්ති තහනමට ලක්වු සිසුන් 05 දෙනෙකුට විභාග අයිතිය ඉල්ලා සබරගමුව විශ්වවිද්‍යාලයේ සිසුන් පසුගිය 23 වැනිදා සිට සත්‍යග්‍රහයක නිරත වූවද, ඊට බලධාරීන්ගෙන් ප්‍රතිචාර නොලැබුණු නිසා සිසුන් 04 දෙනෙකු මාරාන්තික උපවාසයක්ද ආරම්භ කළා
si_60117_2	පසුව ඊයේ    කොළඹ - බදුල්ල ප්‍රධාන මාර්ගය අවහිර වන පරිදි සිසුන් විරෝධතාවයක් දැක්වු අතර ඊට කඳුළුගෑස් එල්ල කරමින් පොලිසිය එය විසුරුවා හැරියා
si_60117_3	උපවාසයේ යෙදුණු සිසුන් 04 දෙනා ප්‍රතිකාර සඳහා ඇතුළත් කෙරුණේ බලංගොඩ රෝහලටයි
si_60117_4	ඊයේ ඇතිවු ගැටුමේදී පොලිස් නිලධාරීන් 12 දෙනෙකු සහ විශ්වවිද්‍යාල සිසුන් 06 දෙනෙකු ද තුවාල ලැබූ බව පොලිසිය සඳහන් කළා
si_60117_5	සිසුන් 06 දෙනෙකුද පොලිස් අත්අඩංගුවට ගත් බවයි වැඩබලන පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී ප්‍රිශාන්ත ජයකොඩි කියා සිටියේ
si_60117_6	කෙසේ වෙතත්, සබරගමුව විශ්වවිද්‍යාලයේ මෙවැනි ගැටළුකාරී තත්ත්වයක් ඇතිවීමට වගකිව යුත්තේ පෙරටුගාමී සමාජවාදී පක්ෂය බව උසස් අධ්‍යාපන අමාත්‍ය එස්.බී. දිසානායක සඳහන් කළා
si_60117_7	අමාත්‍යවරයා නගන මෙම චෝදනාව සම්බන්ධයෙන් අප කළ විමසීමකදී පෙරටුගාමී සමාජවාදී පක්ෂයේ කැඳවුම්කරු චමීර කොස්වත්ත දැක්වූයේ මෙවන් ප්‍රතිචාරයක්
