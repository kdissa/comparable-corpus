si_179900_0	පළාත් පාලන මැතිවරණයට තරඟ වදින ශ්‍රී ලංකා පොදුජන පෙරමුණේ සියලූ අපේක්ෂකයින් අද (02) කොළඹට කැඳවා තිබෙනවා
si_179900_1	ඒකාබද්ධ විපක්ෂ පාර්ලිමේන්තු මන්ත්‍රී කෙහෙළිය රඹුක්වැල්ල හිරු ප්‍රවෘත්ති අංශයට අදහස් දක්වමින් කියා සිටියේ මැතිවරණය ජයග්‍රහණය කිරීම සම්බන්ධයෙන් දැනුවත් කිරිම සදහ ඔවුන් සියලු දෙනා අද කොළඹ සුගතදාස ගෘහස්ථ ක්‍රීඩාංගනයට කැඳවා ඇති බවයි. එමෙන්ම, එක්සත් ජාතික පක්ෂයේ මැති ඇමතිවරුන් මෙන්ම සියලු ආසන සංවිධායකයින් ද හෙට (03) කොළඹට කැඳවා තිබෙනවා
si_179900_2	ඒ ඉදිරි පළාත් පාලන මැතිවරණය සම්බන්ධයෙන් සාකච්ඡා කිරීම සදහායි
si_179900_3	අග්‍රාමාත්‍ය රනිල් වික්‍රමසිංහගේ ප්‍රධානත්වයෙන් අරලියගහ මන්දිරයේදී මෙම හමුව පැවැත්වීමට නියමිතව තිබෙනවා
si_179900_4	මේ අතර, ජනතා විමුක්ති පෙරමුණ පසුගිය දෙසැම්බර් අවසන් සතියේ එම පෙරමුණෙන් තරඟ වදින අපේක්ෂකයින් කොළඹට කැඳවා පළාත් පාලන මැතිවරණය සම්බන්ධයෙන් දැනුවත් කිරිමක් සිදුකළා
