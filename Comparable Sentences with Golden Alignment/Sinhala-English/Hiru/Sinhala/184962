si_184962_0	තම පාලන සමයේ ඉන්දියාව සමඟ ඉතා සමීප සබඳතා පැවතුණ ද මෙරට ව්‍යාපෘති සඳහා ඉන්දියාව උනන්දුවක් නොදැක්වූ බව හිටපු ජනාධිපති මහින්ද රාජපක්ෂ ප්‍රකාශ කළ බව හින්දු පුවත්පත ප්‍රකාශ කළා
si_184962_1	ඒ, ඉන්දීය සංචාරය අතරතුර ඔහු මාධ්‍ය වෙත පළ කළ අදහස් උපුටා දක්වමින්
si_184962_2	වරාය සහ අධිවේගී මාර්ග තැනීම සඳහා ඉන්දියාව කිසිදු උනන්දුවක් නොතිබුණු බව ද ඔහු ප්‍රකාශ කර තිබෙනවා
si_184962_3	එහෙත් චීනයට කළ ආරාධනය ඔවුන් පිළිගත් බවයි හිටපු ජනාධිපතිවරයා සඳහන් කර ඇත්තේ
si_184962_4	මේ අතර, අතුරුදන්වූවන්ගේ කාර්යාලය සඳහා කොමසාරිස්වරු පත් කිරීම තුළින් ආණ්ඩුවේ පාවාදීමේ වැඩපිළිවෙල යළිත් පැහැදිලි වන බව හිටපු ජනාධිපති මහින්ද රාජපක්ෂ පවසනවා
si_184962_5	අද හෝකන්දර පැවති උත්සවකින් එක්වෙමින් හිටපු ජනාධිපතිවරයා මේ බව ප්‍රකාශ කළා
