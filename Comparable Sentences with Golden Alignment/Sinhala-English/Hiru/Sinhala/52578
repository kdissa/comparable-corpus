si_52578_0	උගත් පාඩම් කොමිසමේ ක්‍රියාත්මක වූ කරුණු අන්තර්ගත වාර්තාවක් බ්‍රිතාන්‍ය විදේශ හා පොදුරාජ්‍ය මණ්ඩලීය කටයුතු පිළිබද අමාත්‍ය ඇලෙක්ස්ටෙයාර් බර්ට් ට ලබාදී තිබෙනවා
si_52578_1	විදේශ කටයුතු අමාත්‍ය මහාචාර්ය ජී.එල්. පීරිස් සමග ඊයේ (01) පැවැති විශේෂ සාකච්ඡාවකින් අනතුරුව මෙම වාර්තාව ලබාදුන් බවයි විදේශ කටයුතු අමාත්‍යාංශ ලේකම් කරුණාතිලක අමුණුගම හිරු ප්‍රවෘත්ති අංශයට සදහන් කළේ
si_52578_2	විදේශ කටයුතු අමාත්‍ය මහාචාර්ය ජී.එල්. පීරිස් සමග පැවැති සාකච්ඡාවේදී දැනට උගත් පාඩම් කොමිසමේ නිර්දේශ ක්‍රියාත්මක කරන ආකාරය පිළිබද වැඩි අවදානයක් මෙහිදී යොමු කර තිබෙනවා
si_52578_3	මීට අමතරව මෙරට දී පැවැත්වීමට නියමිත පොදුරාජ්‍ය මණ්ඩලීය සමුළුව පිළිබදව ද දෙදෙනා අතර කරුණු හුවමාරු වී තිබෙනවා
si_52578_4	එහිදී පොදුරාජ්‍ය මණ්ඩලීය කටයුතු පිළිබද අමාත්‍ය ඇලෙක්ස්ටෙයාර් බර්ට් අමාත්‍යවරයාගෙන් විමසා ඇත්තේ දැනට ඒ සම්බන්ධයෙන් ගෙන ඇති ක්‍රියාමාර්ග පිළිබදව කරුණු ඉදිරිපත් කරන ලෙසයි
si_52578_5	මීට අමතරව දැනට රටේ පවතින ආර්ථික තත්ත්වයන් සහ ආයෝජනයන් පිළිබදව කරුණු පැහැදිලි කළ බවයි විදේශ කටයුතු අමාත්‍යාංශ ලේකම්වරයා හිරු ප්‍රවෘත්ති අංශයට වැඩිදුරටත් කියා සිටියේ
si_52578_6	බ්‍රිතාන්‍ය විදේශ හා පොදු රාජ්‍ය මණ්ඩලීය කටයුතු පිලිබඳ අමාත්‍ය  ඇලෙක්ස්ටෙයාර් බර්ට් ඇතුළු නියෝජිතයන් පිරිසක් බ්‍රහස්පතින්දා අලූයම දිවයිනට පැමිණියා
