si_233547_0	සංවිධානාත්මක අපරාධකරුවෙකු වන අංගොඩ ලොක්කාගේ සමීපතම ගෝලයින් දෙදෙනෙකු පොලිස් විශේෂ කාර්ය බලකාය මුල්ලේරියාව - සිරිපැරකුම් මාවත ප්‍රදේශයේදී අත්අඩංගුවට ගෙන තිබෙනවා
si_233547_1	ඔවුන් සන්තකයේ තිබී හෙරොයින් ග්‍රෑම් 5 යි මිලිග්‍රෑම් 600 ක් සොයාගෙන ඇති බවයි පොලිස් මාධ්‍ය කොට්ඨාසය සඳහන් කළේ
si_233547_2	සැකකරුවන්ගෙන් කළ ප්‍රශ්න කිරීම්වලදී අනාවරණ වී ඇත්තේ සංවිධානාත්මක අපරාධකරුවෙකු වන අංගොඩ ලොක්කා මේ වනවිට ඩුබායි හි සිට ඔවුන් මෙහෙයවන බවයි. ඊයේ අත්අඩංගුවට ගත් 25 සහ 42 හැවිරිදි මෙම සැකකරුවන් මුල්ලේරියාව පොලිස් ස්ථානයට භාරදී ඇති අතර, ඔවුන් අද කොළඹ මහේස්ත්‍රාත් අධිකරණයට ඉදිරිපත් කිරීමට නියමිතයි
