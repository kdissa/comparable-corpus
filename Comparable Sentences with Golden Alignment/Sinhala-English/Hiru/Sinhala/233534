si_233534_0	වසර 10 කට පසු සිදුකෙරෙන ජන හා නිවාස සංගණනය සඳහා අවශ්‍ය සිතියම් සකස් කිරීමේ කටයුතු මේ වනවිට අවසන් අදියරේ පවතින බව ජන හා සංඛ්‍යාලේඛන දෙපාර්තමේන්තුව පවසනවා
si_233534_1	මෙම කටයුතු අවසන් වීමෙන් පසුව 2021 වසරේ ජනවාරි මාසය පමණ වනවිට ජන හා නිවාස සංගණන කටයුතු ආරම්භ කිරීමට හැකියාව පවතින බවයි එම දෙපාර්තමේන්තුවේ අධ්‍යක්ෂ ජනරාල් ඉන්දු බණ්ඩාර හිරු ප්‍රවෘත්ති අංශයට සඳහන් කළේ
si_233534_2	1871 වර්ෂයේ මුල් වරට ශ්‍රී ලංකාවේ ජන හා නිවාස සංගණනයක් පවත්වා ඇති අතර, එතැන් පටන් වසර 10න් 10ට මෙම ජන හා නිවාස සංගණනය සිදුකරනු ලබනවා
si_233534_3	ඒ අනුව, අවසන් වරට ජන හා නිවාස සංගණනයක් පවත්වනු ලැබුවේ 2011 වර්ෂයේදීයි
