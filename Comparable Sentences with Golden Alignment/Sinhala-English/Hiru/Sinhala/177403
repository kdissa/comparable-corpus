si_177403_0	අයහපත් කාලගුණ තත්ත්වය හේතුවෙන් මිය ගිය පුද්ගලයන්ගේ සංඛ්‍යාව 13 දක්වා ඉහළ ගොස් ඇති බව පොලිස් මූලස්ථානය සඳහන් කළා
si_177403_1	අධික වර්ෂාව, ගං වතුර හා නාය යාම් හේතුවෙන් දිවයිනේ දිස්ත්‍රික්ක කිහිපයක ඇති වී තිබෙන ආපදා තත්ත්වය නිසා තුවාල ලබා රෝහල් ගත කළ සංඛ්‍යාව 56ක්
si_177403_2	එමෙන්ම පුද්ගලයන් 05 දෙනෙකු තවදුරටත් අතුරුදන් වී සිටින බවයි පොලිස් මූලස්ථානය අද උදෑසන නිකුත් කළ නිවේදනයේ දැක්වෙන්නේ
si_177403_3	මේ අතර, ඉදිරි පැය 12 තුළ නිල්වලා ගඟේ පානදුගම ප්‍රදේශයේ අධි ගං වතුර තත්ත්වයක් සහ කිරමආර - සපුගොඩ ප්‍රදේශයෙන් සුළු ගං වතුර තත්ත්වයක් ඇති විය හැකි බව වාරිමාර්ග දෙපාර්තමේන්තුව සඳහන් කළා
si_177403_4	ගිං ගඟේ බද්දේගම ප්‍රදේශයේ සුළු ගං වතුර තත්ත්වය ඉදිරි පැය 12 තුළත් පවතිනු ඇති අතර, කළු ගඟේ මිල්ලකන්ද ප්‍රදේශයේ සුළු ගං වතුර තත්ත්වය තවදුරටත් පවතිනු ඇති
si_177403_5	කෙසේ නමුත්, අද උදෑසන ලැබී ඇති දත්තවලට අනුව ගංඟාවල ඉහළ ධාරා ප්‍රදේශවල ගං වතුර තත්ත්වය මේ වන විට පහව ගොස් ඇතත් පහළ නිම්නයේ තවමත් ගං වතුර තත්ත්වයක් පවතින බවයි වාරිමාර්ග දෙපාර්තමේන්තුව වැඩිදුරටත් සඳහන් කළේ
