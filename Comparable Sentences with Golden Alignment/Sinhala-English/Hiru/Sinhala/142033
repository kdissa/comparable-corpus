si_142033_0	දිවයිනේ සංචාරයක නිරත වන එක්සත් ජාතීන්ගේ සංවිධානයේ මහලේකම් බෑන්කී මූන් අද (02) යාපනයේ සංචාරයක නිරත වනවා
si_142033_1	එහිදී ජගත් සංවිධාන මහලේකම්වරයා උතුරේ සිදුකෙරෙන නැවත පදිංචිකිරීම් ආදිය පිළිබදව අවබෝධයක් ලබා ගැනීමට අපේක්ෂිතයි
si_142033_2	ජගත් මහලේකම්වරයා ඊයේ දිනයේ ගාල්ලේ සංචාරය කළා
si_142033_3	ඒ, සංහිදියාව සහ සහජීවනය ගොඩනැගීම සඳහා තාරුණ්‍යයේ භූමිකාව යන තේමාව යටතේ පැවැත්වෙන වැඩසටහනකට සහභාගිවීම සඳහායි
si_142033_4	දින තුනක නිල සංචාරයක් සඳහා දිවයිනට පැමිණි ජගත් සංවිධාන මහ ලේකම් බෑන් කී මූන් ඊයේ ජනාධිපති මෛත්‍රිපාල සිරිසේන ද මුණ ගැසුණා
si_142033_5	ජනාධිපතිවරයා ජගත් මහලේකම්වරයා වෙනුවෙන් රාත්‍රී භෝජන සංග්‍රහයක් ද පිරිනමා තිබෙනවා
si_142033_6	ජගත් මහලේකම්වරයා සිය සංචාරය නිමා කරමින් එක්සත් ජාතීන්ගේ කොළඹ කාර්යාලයේදී අද විශේෂ ප්‍රවෘත්ති සාකච්ඡාවකටද සහභාගි වීමට නියමිතයි
