si_139593_0	1983 වසරෙන් පසු හොංකොං දිවයිනට බලපෑ දරුණුතම චණ්ඩ මාරුතය ලෙස සැලකෙන ‘නීඩා’ සුළි සුළඟ, දිවයින හරහා ගමන් කිරීමත් සමඟ එහි සියලු කටයුතු අක්‍රිය වී තිබෙනවා
si_139593_1	ගුවන් ගමන් 150ට වැඩි සංඛ්‍යාවක් අවලංගු කෙරුණු අතර, තවත් ගුවන් ගමන් 290ක් පමාවීම හේතුවෙන් මගීන් දහස් ගණනක් හොංකොං ගුවන් තොටුපළේ අතරමංව සිටි බව විදෙස් වාර්තා සදහන් කළා
si_139593_2	සුළි සුළඟත් සමඟ ජල ගැලීම් හට ගැනීමට ඉඩ ඇති නිසා ජල මාර්ගවලින් ඉවත්ව සිටින ලෙසයි හොංකොං වැසියන්ට උපදෙස් ලබා දී ඇත්තේ
si_139593_3	හොංකොං හරහා නීඩා සුළි සුළඟ චීනයේ ගුවන්ඩොං ප්‍රාන්තය දෙසට ගමන් කරන අතර එහි වැසියන්ට චීන රජය දැනුම් දී ඇත්තේ දින 3කට සෑහෙන ආහාර පාන රැස් කර ගන්නා ලෙසයි
