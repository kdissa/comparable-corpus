si_56432_0	මාතලේ සමූහ මිනී වල සම්බන්ධයෙන් පූර්ණ පරීක්ෂණයක් සිදුකරන ලෙස එක්සත් ජාතික පක්ෂය ආණ්ඩුවෙන් අද ඉල්ලීමක් කළා
si_56432_1	එහි මහ ලේකම් පාර්ලිමේන්තු මන්ත්‍රී තිස්ස අත්තනායක මේ බව කියා සිටියේ කොළඹ අද පැවති මාධ්‍ය හමුවකට එක්වෙමින්
si_56432_2	ජනතා විමුක්ති පෙරමුණ, කොළඹ ඊයේ පැවති මාධ්‍ය හමුවකදී ද මේ සම්බන්ධයෙන් අදහස් පළ කළා
si_56432_3	එහි ප්‍රධාන ලේකම් ටිල්වින් සිල්වා පැවසුවේ එක්සත් ජාතික පක්ෂ පාලන සමයට අයත් මෙම මිනී වල පිළිබඳ පරීක්ෂණ පැවැත්වීමට ආණ්ඩුව උනන්දු නොවනු ඇති බවයි. මේ, එක්සත් ජාතික පක්ෂ මහ ලේකම් තිස්ස අත්තනායක මන්ත්‍රිවරයා සහ ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා ඒ සම්බන්ධයෙන් දැක්වූ අදහස්
si_56432_4	මාතලේ රෝහල් භූමියෙන් හමුවූ සමූහ මිනී වළ 1987 - 90 කාලයට අයත් බව මේ වනවිට අනාවරණය වී තිබෙනවා
si_56432_5	කැළණිය සරසවියේ පුරාවිද්‍යා පශ්චාත් උපාධි ආයතනය කළ පරීක්ෂණයකට අනුවයි මෙම කරුණු හෙළිවුණේ
