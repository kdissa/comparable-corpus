si_198975_0	ගලහ ප්‍රදේශවාසීන් අදත් මහ මගට බැස විරෝධතාවක නිරතවුණා
si_198975_1	ගලහ නගරයේදී සිදුකළ මෙම විරෝධතාවයේදී ප්‍රදේශවාසීන් ඉල්ලා සිටියේ වසා දමා ඇති ගලහ රෝහල කඩිනමින් විවෘත කර දෙන ලෙසයි
si_198975_2	පසුගිය 28 වන දා ගලහ ප්‍රාදේශීය රෝහලට ඇතුළත් කෙරුණු අවුරුදු එක හමාරක් පමණ වයසැති කුඩා පිරිමි දරුවෙකු මිය යාමේ සිද්ධියත් සමඟ එහි නොසන්සුන්කාරී තත්ත්වයක් හට ගත්තා
si_198975_3	පසුව එම තත්ත්වය පාලනය කිරීමට රෝහල තාවකාලිකව වසා දැමීමටද බලධාරීන්ට සිදුවුණා
si_198975_4	එමෙන්ම සෞඛ්‍ය අමාත්‍යවරයා නියෝග කර තිබුණේ සිද්ධිය සම්බන්ධයෙන් කඩිනම් පරීක්ෂණයක්ද සිදුකර වාර්තාවක්ද ලබාදෙන ලෙසටයි
si_198975_5	ගලහ රෝහලේ උනුසුම් සිදුවීම ඇතිවූ දිනයේ පොදු දේපලවලට හානි සිදුකිරීමේ චෝදනාව යටතේ පුද්ගලයන් හත්දෙනෙකු අත්අඩංගුවට ගැනුනා
