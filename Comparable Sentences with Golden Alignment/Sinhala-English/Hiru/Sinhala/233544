si_233544_0	මාරාන්තික කොරෝනා වෛරසය ආසාදනය වීමෙන් චීනයෙන් පිටත ප්‍රථම මරණය පිලිපීනයෙන් වාර්තාවී තිබෙනවා
si_233544_1	කෙසේ නමුත් ඔහු වෛරසය කේන්ද්‍රගතවූ චීනයේ වූහාන් නගරයෙන් පැමිණි චීන ජාතිකයෙක්
si_233544_2	ඔහු පිලිපීනයට පැමිණීමට පෙරම වෛරසය ආසාදනය වී ඇති බවයි විශ්වාස කෙරෙන්නේ
si_233544_3	ලෝක සෞඛ්‍ය සංවිධානයේ පිලිපීන නියෝජිත වෛද්‍ය රබීන්ද්‍ර අබේසිංහ කියා සිටියේ එය චීනයෙන් පිටත ප්‍රථම කොරෝනා වෛරස් මරණය වුවද දේශීය ආසාදිත මරණයක් ලෙස සැළකිය නොහැකි බවයි. කොරෝනා වෛරසයෙන් චීනයේ මියගිය සංඛ්‍යාව මේ වනවිට 304 දක්වා ඉහළ ගොස් තිබෙනවා
