si_227485_0	ශ්‍රී ලංකා මුස්ලිම් කොංග්‍රසයේ නායක අමාත්‍ය රවුෆ් හකීම්ට එරෙහිව කාත්තන්කුඩි හිටපු නාගරික මන්ත්‍රී එම්.එස්.එම් ෂියාඩ් අද කාත්තන්කුඩි පොලීසියට පැමිණිල්ලක් ඉදිරිපත් කළා
si_227485_1	ඒ අමාත්‍යවරයා සිදුකළ අසත්‍ය ප්‍රකාශයක් තුළින් තම ජීවිතයට තර්ජනයක් මතුව ඇති බව පවසමින්
si_227485_2	2015 වසරේ එම්.එස්.එම් ෂියාඩ් ශ්‍රී ලංකා මුස්ලිම් කොංග්‍රසය නියෝජනය කරමින් කාත්තන්කුඩි නගර සභාවේ මන්ත්‍රීවරයෙකු ලෙස කටයුතු කර තිබුණා
si_227485_3	සහරාන් හෂීම්ගේ සොහොයුරු මොහොමඩ් රිල්වාන් හෂීම් රෝහල් ගත කර සිටින අවස්ථාවක ඔහුගේ සුවදුක් බැලීමට ගිය අවස්ථාවේ අමාත්‍ය රවුෆ් හකීම් සිටින ඡායාරූපයක් පසුගියදා මාධ්‍ය ඔස්සේ අනාවරණ කෙරුණු අතර, එම ඡායාරූපයේ කාත්තන්කුඩි නාගරික මන්ත්‍රී එම්.එස්.එම්. ෂියාඩ් ද සිටියා
si_227485_4	කෙසේ වෙතත්, එම හමුව අහම්බෙන් සිදුවූවක් බවයි පසුගියදා පැවති මාධ්‍ය හමුවකදී රවුෆ් හකීම් සඳහන් කළේ
si_227485_5	එම අවධියේ ඔහුගේ පක්ෂය කළ දැනුම්දීමක් අනුව, පාස්කු ඉරිදා ත්‍රස්ත ප්‍රහාරය සිදුකළ සහරාන් හෂීම්ගේ සොහොයුරා බැලීමට රෝහලට ගිය බවයි ඔහු අදාළ පැමිණිල්ල ඉදිරිපත් කිරීමෙන් අනතුරුව මාධ්‍ය වෙත අදහස් දක්වමින් සඳහන් කළේ
