si_72558_0	එක්සත් ජාතීන්ගේ සංවිධානයේ අවතැන්වූවන්ගේ මානුෂික අයිතිවාසිකම් පිළිබද විශේෂ නියෝජිතයෙකු වන ආචාර්ය චලෝකා බෙයානි අද (02) දිවයිනට පැමිණීමට නියමිතයි
si_72558_1	අද සිට දින 6ක් පුරා ඔහු මෙරට රැඳී සිටින අතර, යුද්ධයෙන් අවතැන්ව සිටින පිරිස් මුණගැසීමට නියමිත බව නැවත පදිංචි කිරීමේ අමාත්‍යාංශ ලේකම් ජනක සුගතදාස සඳහන් කළා
si_72558_2	ඊට අමතරව මෙරට රැඳී සිටින කාලය තුළ ඔහු විදේශ අමාත්‍ය ජී.එල්. පීරිස් ඇතුලූ රජයේ අමාත්‍යවරුන් කිහිපදෙනෙකු සමගද සාකච්ඡා කරනු ඇති
si_72558_3	ජගත් සංවිධාන විශේෂ නියෝජිතයා උතුරේ සහ මුලතිව් ප්‍රදේශයේ සංචාරය කිරීමට නියමිත අතර, එහිදී සුබසාධන කඳවුරු නිරීක්ෂණය කිරීමට නියමිතයි
si_72558_4	ඒ සම්බන්ධයෙන් හිරු ප්‍රවෘත්ති අංශයට වැඩිදුරටත් කරුණු පැහැදිලි කරන නැවත පදිංචි කිරීමේ අමාත්‍යාංශයේ ලේකම් ජනක සුගතදාස කියා සිටියේ ජගත් සංවිධානයේ නියෝජිතවරයා මෙරටට පැමිණෙන්නේ ශ්‍රී ලංකා රජයේ ආරාධනයකට අනුව බවයි.
