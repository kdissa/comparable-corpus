si_119531_0	බදුල්ල - කොස්ලන්ද - මීරියබැද්ද නායයාමෙන් අවතැන් වූ සියලූ පවුල්වලට ලබන ජනවාරි මාසය අවසන් වීමට පෙර නිවාස ලබාදීමට බලාපොරොත්තු වන බව ආපදා කළමනාකරණ අමාත්‍ය අනුර ප්‍රියදර්ශන යාපා පවසනවා
si_119531_1	අද පස්වරුවේ සිය අමාත්‍යාංශයේ පැවති මාධ්‍ය හමුවකට එක්වෙමින් අමාත්‍යවරයා මේ බව කියා සිටියා
si_119531_2	2014 වසරේ ඔක්තෝම්බර් 29 වනදා මීරියබැද්ද මෙම නායයාමෙන් පුද්ගලයින් 37 දෙනෙකු මිය ගිය අතර, වතු නිවාස 63 ක් විනාශයට පත්වුණා
si_119531_3	නායයාමට වසරක් ගතවී තිබියදීත් තවමත් නිවාස ලබානොදුන් බවට පවසමින් අවතැන් කඳවුරුවල සිටි පිරිස් ඊයේ දිනයේදී බණ්ඩාරවෙල නගරයේ විරෝධතාවක නිරත වුණා
si_119531_4	මේ අතර, ආපදා කළමනාකරණ මධ්‍යස්ථානයේ අධ්‍යක්ෂ ජනරාල් ආසිරි කරුණාවර්ධන අමාත්‍යාංශය කැඳවා තිබූ මාධ්‍ය හමුවට එක්වෙමින්  කියා සිටියේ මේ වනවිටත් නායයාමේ අවදානම් පවතින දිස්ත්‍රික්ක 10 ක් හඳුනාගෙන ඇති බවයි. ඒ අතරින් බදුල්ල දිස්ත්‍රික්කයේ නායයාමේ අවදානම වැඩි වශයෙන් පවතින බව ද ඔහු සඳහන් කළා
