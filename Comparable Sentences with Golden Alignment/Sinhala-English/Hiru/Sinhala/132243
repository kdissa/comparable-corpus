si_132243_0	සංචාරකයින් 700ක් රැගත් ඇමරිකානු මගී නෞකාවක් ඊයේ කියුබාවට පැමිණියා
si_132243_1	එලෙස ඇමරිකානු මගී නෞකාවක් කියුබානු වරායකට පැමිණ ඇත්තේ වසර 50කට පමණ පසුවයි. 2014 වසරේ දෙසැම්බරයේ සිට කියුබාව සහ ඇමරිකාව අතර රාජ්‍ය තාන්ත්‍රික සහ සංස්කෘතික සබඳතා යථා තත්ත්වයට පත්කර ගැනීම ආරම්භ වුණා
si_132243_2	එහි තවත් පියවරක් ලෙසයි ඇමරිකානු මගී නෞකාව කියුබාවට පැමිණ ඇත්තේ
si_132243_3	නෞකා ගමන සඳහා රටවල් දෙකේම අනුමැතිය ලැබී ඇති අතර, ඒ සඳහා විදේශයන්හි සිටින කියුබානුවන්ට මුහුදු මාර්ගයෙන් සිට රට පැමිණීම සඳහා පැවති තහනම ඉවත් කිරීමට ද කියුබානු ජනාධිපති රාවුල් කස්ත්‍රෝ පියවර ගත්තා
