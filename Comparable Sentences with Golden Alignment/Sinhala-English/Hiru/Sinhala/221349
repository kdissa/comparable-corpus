si_221349_0	පාස්කු ඉරුදින ත්‍රස්ත ප්‍රහාරය පිළිබඳව සොයා බැලෙන පාර්ලිමේන්තු තේරීම් කාරක සභාව ලබන අඟහරුවාදා යළි රැස්වීමට නියමිතයි
si_221349_1	එදිනට කමිටුව හමුවේ සාක්ෂි ලබාදීම සඳහා පැමිණෙන ලෙස අග්‍රාමාත්‍ය රනිල් වික්‍රමසිංහට දැනුම් දී ඇති බවයි තේරීම් කමිටුව ඊයේ ප්‍රකාශ කළේ
si_221349_2	මීට අමතරව එදිනට සාක්ෂි ලබාදීම සඳහා නීතිය හා සාමය අමාත්‍යාංශය භාරව කටයුතු කළ අමාත්‍යවරුන් වන සාගල රත්නායක සහ රංජිත් මද්දුම බණ්ඩාරද කැඳවා තිබෙනවා
si_221349_3	මීට අමතරව ආරක්ෂක රාජ්‍ය අමාත්‍ය රුවන් විජේවර්ධන එදිනට කමිටුව හමුවේ සාක්ෂි ලබාදීමට නියමිතයි
si_221349_4	මේ අතර, මෙම තේරීම් කාරක සභාව හමුවේ ඊයේ දිනයේදී නීතිපති දෙපාර්තමේන්තුවේ නියෝජ්‍ය සොලිසිටර් ජනරාල් අසාද් නවාවි සහ පොලිස් ත්‍රස්ත විමර්ශන කොට්ඨාශයේ වැඩබලන අධ්‍යක්‍ෂ පොලිස් අධිකාරී ජගත් නිශාන්තද සාක්ෂි ලබාදුන්නා
