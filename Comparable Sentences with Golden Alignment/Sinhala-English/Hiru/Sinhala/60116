si_60116_0	අද (02) දිනයේත් බස්නාහිර, සබරගමුව, මධ්‍යම සහ දකුණු පළාත ඇතුලූ පළාත් කිහිපයක වැසි ඇතිවන බව කාලගුණ විද්‍යා දෙපාර්තමේන්තුව ප්‍රකාශ කළා
si_60116_1	අකුණු අනතුරු පිළිබඳව අවධානයෙන් පසුවන ලෙසයි කාර්යයේ නියුතු කාලගුණ විද්‍යාඥ චන්න රොද්‍රිගූ ප්‍රකාශ කළේ
si_60116_2	අඛණ්ඩව වැසි පැවතියහොත් දිස්ත්‍රික්ක 5 ක නායයෑම් අවදානමක් පවතින බව ජාතික ගොඩනැගිලි පර්යේෂණ ආයතනය ඊයේ ප්‍රකාශ කළා
si_60116_3	කෑගල්ල, රත්නපුර, කළුතර, ගාල්ල සහ මාතර එම දිස්ත්‍රික්කයි
si_60116_4	මේ සම්බන්ධයෙන් අවධානයෙන් සිටින ලෙස එම දිස්ත්‍රික්කවල කඳු ආශ්‍රිතව ජීවත්වන ජනතාවගෙන් ඉල්ලීමක් කරන බවයි ජාතික ගොඩනැගිලි පර්යේෂණ ආයතනයේ නායයෑම් අධ්‍යයන අංශ ප්‍රධානී ආර්.එම්.එස්. බණ්ඩාර සඳහන් කළේ
