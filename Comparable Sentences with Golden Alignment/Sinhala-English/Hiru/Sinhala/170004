si_170004_0	කාත්තන්කුඩි ආරියම්පති ප්‍රදේශයේ සිදුවු රිය අනතුරකින් පුද්ගලයෙකු ජීවිතක්ෂයට පත්ව තිබෙනවා
si_170004_1	මඩකලපුව - කල්මුණ ප්‍රධාන මාර්ගයේ ආරියම්පති තැපැල් කාර්යාලය අසලදී අද දහවල් 12.40 ට පමණ අනතුර සිදුව ඇත්තේ මෝටර් රථයක මාර්ගයේ ගමන් කළ පදිකයෙකු ගැටීමෙන්
si_170004_2	රියදුරාගේ අපරීක්ෂාකාරී ධාවනය හේතුවෙන් අනතුර සිදුව ඇති බවයි පොලිසිය කියාසිටියේ
si_170004_3	අනතුරින් බරපතල තුවාල ලැබු පුද්ගලයා ආරියම්පති රෝහලට ඇතුලත් කිරීමෙන් පසු මියගොස් තිබෙනවා
si_170004_4	මෙලෙස ජීවිතක්ෂයට පත්වුයේ ආරියම්පති ප්‍රදේශයේම පදිංචි 55 හැවිරිදි පුද්ගලයෙක්
si_170004_5	ඔහුගේ මෘත ශරීරය ආරියම්පති රෝහලේ මෘත ශරීරාගාරයේ තැන්පත් කර තිබෙනවා
si_170004_6	අනතුරට සම්බන්ධ මෝටර් රථයේ රියදුරා අත්අඩංගුවට ගෙන ඇති අතර කාත්තන්කුඩි පොලිසිය වැඩිදුර විමර්ශණ මෙහෙයවනවා
