si_123239_0	ගිනි අවි භාවිතයෙන් ඇමරිකාවේ සිදුවන ප්‍රචණ්ඩත්වය වැළැක්වීමට ඒකපාක්ෂික පියවරක් ගැනීමට තමා සූදානම් බව ජනාධිපති බැරක් ඔබාමා ප්‍රකාශ කළා
si_123239_1	2016 වසරේ සිය ප්‍රථම මහජන දේශනය පවත්වමින් ඇමරිකානු නායකයා කියා සිටියේ අර්බුදයට විසදුමක් ගෙන ඒමට කොංග්‍රස් මණ්ඩලය අපොහොසත් වී ඇති බවයි. ගිනි අවි පාලනය සම්බන්ධයෙන් සාකච්ඡා කිරීම සඳහා නීතිපතිනී ලොරෙටා ලින්ච් මුණ ගැසීමට ද බලාපොරොත්තු වන බව ජනාධිපති ඔබාමා සදහන් කළා
si_123239_2	පෞද්ගලික ගිනි අවි භාවිතය පාලනය කිරීමට කොංග්‍රස් මණ්ඩලයේ රිපබ්ලිකන් මන්ත්‍රීවරුන් විරෝධය පළ කරනවා
si_123239_3	කෙසේ නමුත්, ඇමරිකානු දෙමාව්පියන්, ගුරුවරුන් සහ දරුවන්ගෙන් ඒ සඳහා පියවරක් ගන්නා ලෙස ඉල්ලීම් රැසක් ඉදිරිපත් වී ඇති බව ජනාධිපති ඔබාමා සදහන් කළා
si_123239_4	පසුගිය 2015 වසරේදී ඇමරිකාවේ ගිනි අවි භාවිත කළ ප්‍රචණ්ඩ ක්‍රියා 353ක් වාර්තා වූ අතර, එහිදී මිය ගිය සංඛ්‍යාව 12,223ක්
si_123239_5	මෙයින් වෙඩි තැබීම් 62ක් සිදුවී ඇත්තේ ඇමරිකාවේ පාසල් සහ විද්‍යා ආයතනවලයි
