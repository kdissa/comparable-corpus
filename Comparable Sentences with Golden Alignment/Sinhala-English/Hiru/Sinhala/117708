si_117708_0	වාහන සඳහා මූල්‍ය ආයතන ලබාදෙන ලීසිං හෙවත් කල්බදු පහසුකම් සීමාව සියයට 70 සිට සියයට 90 දක්වා අද සිට ඉහළ දැමූ බව මුදල් අමාත්‍ය රවී කරුණානායක පවසනවා
si_117708_1	මුදල් අමාත්‍යාංශයේ අද පැවති මාධ්‍ය හමුවකට එක්වෙමින් අමාත්‍යවරයා කියා සිටියේ රජයේ මීළඟ අයවැය ඉදිරිපත් කරන තෙක් මෙය වලංගු වන බවයි. මීට පෙර වාහන සඳහා එහි සම්පූර්ණ මිල වෙනුවෙන්  ලීසිං පහසුකම් ලබාදුන් අතර පසුගිය දා රජය තීරණය කළේ එය සියයට 70 දක්වා පහත හෙලීමටයි
si_117708_2	ඒ අනුව වාහනයේ වටිනාකමින් සියයට 30ක මුදලක් පාරිභෝගිකයා විසින් ලබාදිය යුතු වුණා
si_117708_3	යළි අද සිට එය සියයට 10 දක්වා අඩු කළ බවයි මුදල් අමාත්‍ය රවී කරුණානායක ප්‍රකාශ කළේ
