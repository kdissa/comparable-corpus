si_56434_0	දිවයිනට මේ දිනවල බලපා ඇති උණුසුම් කාලගුණ තත්ත්වය හේතුවෙන් ස්වසන පද්ධතිය ආශ්‍රිත රෝග සහ සමෙහි ආසාදන වැනි රෝග තත්ත්වයන් ව්‍යාප්ත වීමක් පෙන්නුම් කරන බව වෛද්‍ය ජී.ජී. කමල් සංජීව ප්‍රකාශ කළා
si_56434_1	කරාපිටිය ශික්ෂණ රෝහලේ වෛද්‍ය ජී. ජී. කමල් සංජීව පවසන්නේ දරුවන් මෙන්ම වැඩිහිටියන්ද හැකිතරම් ජලය පානය කිරීමෙන් උෂ්ණත්වය නිසා මතුවිය හැකි වකුගඩු ආබාධ වළකාගත හැකි බවයි. පවතින උණුසුම් කාලගුණ තත්ත්වය අප්‍රේල් අවසානය දක්වා පැවතිය හැකි බව කාලගුණ විද්‍යා දෙපාර්තමේන්තුව පවසනවා
si_56434_2	අද පස්වරු 12 න් අවසන්වූ පැය 24 තුළ වැඩිම උෂ්ණත්වය වාර්තා වූයේ මහඉලූප්පල්ලම සහ කුරුණෑගල ප්‍රදේශවලින්
si_56434_3	ඒ සෙල්සියස් අංශක 35 ක්
si_56434_4	එම පැය 24 තුළ කොළඹ ප්‍රදේශයේ උෂ්ණත්වය සටහන් වූයේ සෙල්සියස් අංශක 32.5 ක් ලෙසයි
si_56434_5	පවතින උෂ්ණ අධික කාලගුණ තත්ත්වය පිළිබඳව කරුණු පැහැදිළි කරන කාලගුණ විද්‍යා දෙපාර්තමේන්තුවේ කාර්යයේ නියුතු කාලගුණ විද්‍යාඥ චන්න රොද්‍රිගූ
si_56434_6	මේ දිනවල දිවා කාලයේ පමණක් නොව රාත්‍රී කාලයේද අධික උෂ්ණත්වයක් පවතිනවා
si_56434_7	මෙය තමන්ට පීඩාකාරී තත්ත්වයක් බවයි ජනතාව පවසන්නේ
