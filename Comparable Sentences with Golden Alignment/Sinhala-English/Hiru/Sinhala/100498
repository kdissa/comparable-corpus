si_100498_0	පොදු අපේක්ෂක මෛත්‍රීපාල සිරිසේනගේ ප්‍රතිපත්ති ප්‍රකාශයේ අධ්‍යාපනය සම්බන්ධයෙන් වන යෝජනා සකස් කර ඇත්තේ හිටපු ජනාධිපතිනිය, විපක්ෂ නායකවරයා සහ උතුරු පළාත් මහඇමතිවරයාගේ උපදෙස් මත බව අධ්‍යාපන අමාත්‍ය බන්දුල ගුණවර්ධන පවසනවා
si_100498_1	ඔහු මේ බව කියා සිටියේ කොළඹ අද එක්සත් ජනතා නිදහස් සන්ධාන මාධ්‍ය හමුවට  එක්වෙමින්
si_100498_2	මෙම මාධ්‍ය හමුවට එක්වූ බස්නාහිර පළාත් සභා මන්ත්‍රී උදය ගම්මන්පිළ පොදු අපේක්ෂකයා වෙත පැණයක් ද ඉදිරිපත් කළා
si_100498_3	ජනාධිපති ධුරයේ බලතල සංශෝධනය කිරීමට නම් ජනමත විචාරණයක් පැවැත්විය යුතු බවයි මන්ත්‍රීවරයා කියා සිටියේ
si_100498_4	පොදු අපේක්ෂකයා ජනමත විචාරණයක් පවත්වන බව සදහන් කර නොමැති නිසා විධායක ජනාධිපති ධුරය අහෝසි කිරීමක් සිදුකරන්නේ කෙසේදැයි ඔහු ප්‍රශ්න කළා
si_100498_5	මේ අතර, මහනුවර - උඩුනුවර ප්‍රදේශයේ අද පැවැති මාධ්‍ය හමුවකට එක්වූ උසස් අධ්‍යාපන අමාත්‍ය එස්.බී. දිසානායක මුස්ලිම් කොංග්‍රසය ආණ්ඩුවෙන් ඉවත්වීම පිළිබදව අදහස් පළ කළා
si_100498_6	ඔහු කියා සිටියේ  මීට පෙර ජනාධිපතිවරණ මහින්ද රාජපක්ෂ මහතා ජය ගත්තේ මුස්ලිම් කොංග්‍රසයේ සහාය නොමැතිව බවයි.
