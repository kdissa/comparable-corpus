si_139657_0	බදුල්ල - මඩොල්සිම - රොබේරිවත්තේ පදිංචි 17 හැවිරිදි පාසල් සිසුවියන් දෙදෙනෙකු සිරුරට ගිනි තබාගෙන සියදිවි නසාගෙන තිබෙනවා
si_139657_1	ඥාති සොහොයුරියන් වන ඔවුන් කුඩා කළ සිටම එකම පාසලේ ඉගෙනුම ලැබූ හොඳම මිතුරියන් දෙදෙනෙකු බවද පොලීිසිය ප්‍රකාශ කළා
si_139657_2	රොබේරි වත්තේ නිවාස දෙකක පදිංචි ඔවුන් මියගිය එක් සිසුවියකගේ නිවසේ කාමරයකදී ඊයේ මෙලෙස සිරුරට භූමිතෙල් දමා ගිනි තබාගෙන ඇති අතර, එක් සිසුවියක එම ස්ථානයේදීම මියගොස් තිබුණා
si_139657_3	අනෙක් සිසුවිය අද මියගියේ බදුල්ල මහ රෝහලේ දැඩි සත්කාර ඒකකයේ ප්‍රතිකාර ලබමින් සිටියදියි
si_139657_4	ඔවුන් සිරුරට ගිනි තබාගෙන දිවි නසාගැනීමට හේතුව මෙතෙක් තහවුරු වී නොමැති බව හිරු ප්‍රවෘත්ති අංශය කළ විමසීමකදී මඩොල්සිම පොලීසිය සඳහන් කළා
si_139657_5	මෘත ශරීර බදුල්ල රෝහලේ තැන්පත් කර ඇති අතර පශ්චාත් මරණ පරීක්ෂණ අද පැවැත්වීමට නියමිතයි
