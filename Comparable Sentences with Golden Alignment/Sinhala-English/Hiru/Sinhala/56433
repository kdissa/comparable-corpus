si_56433_0	හෙට දින සේවයට වාර්තා නොකරන කොළඹ ජාතික රෝහලේ ආදේශක සේවකයින් සේවය හැරගියා සේ සළකා කටයුතු කරන බව සෞඛ්‍ය අමාත්‍යාංශය පවසනවා
si_56433_1	එහි ලේකම් වෛද්‍ය නිහාල් ජයතිලක සඳහන් කළේ හෙට සේවයට වාර්තා නොකරන සියලූ ආදේශක සේවකයන් වෙනුවට වෙනත් කණ්ඩායමක් බඳවා ගන්නා බවයි. කොළඹ ජාතික රෝහලේ සේවකයෙකුට ලබාදී ඇති ස්ථාන මාරුවකට විරෝධය පළ කරමින් එම රෝහලේ සේවකයින් පිරිසක් ඊයේ සිට වැඩවර්ජනයක නිරතවනවා
si_56433_2	මෙසේ ස්ථාන මාරුව ලබාදී ඇත්තේ සමස්ත ලංකා සෞඛ්‍ය සේවක සංගමයේ සභාපතිවරයා ලෙස කටයුතු කළ ඞී
si_56433_3	එස්. සෝමරත්න නැමති සේවකයාටයි
si_56433_4	රාජ්‍ය සේවා කොමිසම් සභාව විසින් මෙම ස්ථාන මාරුව ලබාදී ඇති බව සෞඛ්‍ය ලේකම් වෛද්‍ය නිහාල් ජයතිලක සඳහන් කළා
si_56433_5	එහෙත් සමස්ත ලංකා සෞඛ්‍ය සේවක සංගමය ප්‍රකාශ කරන්නේ පළිගැනීමේ චේතනාව මත මෙම ස්ථාන මාරුව ලබාදී ඇති බවයි. ඒ සම්බන්ධයෙන් පැහැදිළි කළ එම සංගමයේ ප්‍රධාන ලේකම් වෛද්‍ය ආර්.එම්.ඩබ්ලිව්. රණසිංහ
si_56433_6	මේ අතර සමස්ත ලංකා සෞඛ්‍ය සේවක සංගමය විසින් ආරම්භ කර ඇති මෙම වැඩවර්ජනය නවත්වන ලෙසට අධිකරණය අද පස්වරුවේ නියෝගයක් නිකුත් කර තිබෙනවා
si_56433_7	මරදාන පොලිීසිය විසින් මාළිගාකන්ද අධිකරණයට කරුණු ඉදිරිපත් කරමින් සඳහන් කර ඇත්තේ මෙම වෘත්තීය ක්‍රියාමාර්ගය මහජනතාවට බාධාවක් බවයි. ඉන් අනතුරුව කරුණු සළකා බැලූ මාළිගාකන්ද අධිකරණයේ මහේස්ත්‍රාත් එල්. ලියනාරච්චි මෙම වෘත්තීය ක්‍රියාමාර්ගය නතර කරන ලෙසට නියෝග කලා
