si_52613_0	තමන්ව ඝාතනය කිරීමේ සැලසුමක් පිළිබඳව කරුණු අනාවරණය වී ඇතැයි සීතාවක ප්‍රාදේශීය සභාවේ එක්සත් ජනතා නිදහස් සන්ධාන මන්ත්‍රී ගයාන් දුමින්ද හිරු ප්‍රවෘත්ති අංශයට ප්‍රකාශ කළා
si_52613_1	ඔහු කියා සිටියේ හංවැල්ල පොලිසිය අත්අඩංගුවට ගත් සැකකරුවෙකු මෙම පාපොච්චාරණය සිදුකර ඇති බවයි. හංවැල්ල ප්‍රදේශයේ ඊයේ (01) සිදුවු කොල්ලකෑමක් සම්බන්ධයෙන් හංවැල්ල පොලිසියට ලැබුණු පැමිණිල්ලක් මතයි ඔහු අත්අඩංගුවට ගෙන තිබුණේ
si_52613_2	අනතුරුව මෙම තොරතුරු අනාවරණය වී ඇති බව සීතාවක ප්‍රාදේශීය සභාවේ සන්ධාන මන්ත්‍රී ගයාන් දුමින්ද කියා සිටියා
si_52613_3	ඒ පිළිබඳව ඔහු තවදුරටත් කරුණු පැහැදිලි කළා
si_52613_4	කෙසේ වෙතත්, මේ පිළිබඳව හිරු ප්‍රවෘත්ති අංශය පොලිස් මාධ්‍ය ප්‍රකාශක කාර්යාලයෙන් විමසීමක් කළා
si_52613_5	එම කාර්යාලය කියා සිටියේ අදාළ සැකකරුගෙන් හංවැල්ල පොලිසිය තවදුරටත් ප්‍රශ්න කිරීම් සිදුකරන බවයි.
