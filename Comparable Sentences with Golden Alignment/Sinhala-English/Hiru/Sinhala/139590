si_139590_0	දෙදින නිළ සංචාරයක් ආරම්භ කරමින් අග්‍රාමාත්‍ය රනිල් වික්‍රමසිංහ ඉන්දුනීසියාවේ ජාකර්තා නුවර සුකර්නෝ හන්තා ජාත්‍යන්තර ගුවන් තොටුපළට ඊයේ ළඟා වුණා
si_139590_1	අග්‍රාමාත්‍යවරයා ප්‍රමුඛ ශ්‍රී ලංකා දූත පිරිස පිළිගනු ලැබුවේ එරට වෙළඳ අමාත්‍ය රන්ගර්තියස්තෝ ලූකිතා විසින්
si_139590_2	එම අවස්ථාවට ඉන්දුනීසියාවේ ශ්‍රී ලංකා තානාපති දර්ශන එම්. පෙරේරා ද එක්වුණා
si_139590_3	ඉන්දුනීසියාවේ - ජාකර්තා නුවර අද ආරම්භ වන 12 වන ලෝක ඉස්ලාම් ආර්ථික සමුළුවට සහභාගිවීම සඳහායි අග්‍රාමාත්‍යවරයා ඊයේ එරටට පැමිණියේ
si_139590_4	අග්‍රාමාත්‍යවරයා අද සමුළුව ආරම්භයේ විශේෂ දේශනයක් ද පැවැත්වීමට නියමිතයි
