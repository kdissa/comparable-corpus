si_110634_0	තිස්සමහාරාමයේ පැවති රැස්වීමකදී දකුණු පළාත් ධීවර අමාත්‍ය ඞී
si_110634_1	වී. උපුල් පොලිස් මූල්‍ය අපරාධ විමර්ශන කොට්ඨාශය සම්බන්ධයෙන් සිදුකළ ප්‍රකාශය පොලීසියට කළ තර්ජනයක් බව පොලිස් මාධ්‍ය ප්‍රකාශක සහකාර පොලිස් අධිකාරී නීතීඥ රුවන් ගුණසේකර ප්‍රකාශ කළා
si_110634_2	ඔහු කියා සිටියේ ඒ පිළිබඳ දැනටමත් විමර්ශනයක් සිදුකරන බවයි. පෙරේදා තිස්සමහාරාමයේ පැවති රැස්වීමකදී දකුණු පළාත් ධීවර අමාත්‍ය ඞී
si_110634_3	වී. උපුල්  පොලිස් මූල්‍ය අපරාධ විමර්ශන කොට්ඨාශය පිළිබඳ සිය අදහස් පළ කළා
si_110634_4	ඔහු එහිදී සිදුකළා යැයි කියන ප්‍රකාශය ඇතුළත් වීඩියෝ පටයේ සඳහන්ව තිබෙන්නේ එහි සේවය කරන පොලිස් කොස්තාපල්වරයාගේ සිට ඉහළ නිලධාරියා දක්වා සොයා හිටපු ජනාධිපතිවරයා අගමැති බවට පත් කිරීමෙන් පසු ගල් ගසා මරා දැමිය යුතු බවයි. කෙසේ වෙතත් මෙම රැස්වීමට හිටපු ජනාධිපති මහින්ද රාජපක්ෂගේ පුත් පාර්ලිමේන්තු මන්ත්‍රී නාමල් රාජපක්ෂද සහභාගිවී සිටියා
si_110634_5	කෙසේ වෙතත් පොලිස් මාධ්‍ය ප්‍රකාශක සහකාර පොලිස් අධිකාරී නීතීඥ රුවන් ගුණසේකර කියා සිටියේ දකුණු පළාත් ධීවර අමාත්‍යවරයා සිදුකළ තර්ජනය අත්අඩංගුවට ගැනීමට හැකි වරදක් බවයි. ඊට අදාළ විමර්ශන ක්‍රියාත්මක කරන බවත්, ඔහුගේ ප්‍රකාශය තරයේ හෙළා දකින බවත් පොලිස් මාධ්‍ය ප්‍රකාශකවරයා අවධාරණය කළා
si_110634_6	මේ අතර මීගමුවේ අද (02) පැවති ජන හමුවකට එක්වෙමින් මහජන සාමය  පිළිබඳ අමාත්‍ය ජෝන් අමරතුංග සඳහන් කළේ දකුණු පළාත් ධීවර අමාත්‍යවරයාගේ ප්‍රකාශයෙන් වැඩිම අපහාසයක් සිදුවන්නේ හිටපු ජනාධිපතිවරයාට බවයි.
