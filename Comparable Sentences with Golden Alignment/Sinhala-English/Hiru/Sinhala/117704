si_117704_0	නායයාමේ අවදානමක් හේතුවෙන් වසා දමා තිබූ දක්ෂිණ අධිවේගී මාර්ගයේ ගාල්ල - මාතර අතර කොටස අද පස්වරුවේ විවෘත කළ බව දක්ෂිණ අධිවේගී මාර්ගයේ පාලනාධිකාරිය ප්‍රකාශ කළා
si_117704_1	දක්ෂිණ අධිවේගී මාර්ගයේ 114 වන කිලෝමීටර් කණුව අවට නායයෑම් අවදානම් මතුවීම හේතුවෙන් මාර්ගය වසා දමා තිබුණේ කොක්මාදූව ප්‍රදේශයෙන්
si_117704_2	මේ අතර, අද දහවල් මෙම නාය යාමේ තර්ජනයට ලක්ව ඇති ස්ථානය නිරීක්ෂණය කිරීමට ආපදා කළමනාකරණ නියෝජ්‍ය අමාත්‍ය දුනේෂ් ගන්කන්ද පැමිණියා
si_117704_3	එහිදී ඔහු මාධ්‍ය වෙත ප්‍රකාශ කළේ නාය යාමේ අවදානම් මතු වූ ස්ථානයට පිළියම් යෙදීමේ වියදම අදාළ කොන්ත්‍රාත් සමාගම විසින් දැරිය යුතු බවයි.
