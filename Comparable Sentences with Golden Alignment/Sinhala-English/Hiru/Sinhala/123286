si_123286_0	ජාතික ප්‍රශ්නයට දේශපාලන විසඳුමක් සෙවීමේ අරමුණින් දෙමළ ජනතා සභාව පත් කරගත් විශේෂ කමිටුව මේ වනවිට යාපනය පුස්තකාලයේදී රැස්වී සිටිනවා
si_123286_1	ඒ, ඊ.පී.ආර්.එල්.එෆ්. නායක, හිටපු පාර්ලිමේන්තු මන්ත්‍රී සුරේෂ් ප්‍රේමචන්ද්‍ර ඇතුලූ එහි සාමාජිකයන්ගේ ප්‍රධානත්වයෙන්
si_123286_2	මෙම අවස්ථාවට දෙමළ ජනතා සභාව පත් කරගැනීමට මුල්වූ උතුර පළාත් ප්‍රධාන අමාත්‍ය සී.වී. විග්නේෂ්වරන් පැමිණ නැහැ
si_123286_3	දෙමළ ජනතා සභාවේ සියලූ පක්ෂ නියෝජනය වන පරිදි 15 දෙනෙකුගෙන් යුත් විශේෂ කමිටුවක් පසුගියදා පිහිටුවා ගත්තේ ජාතික ප්‍රශ්නයට දේශපාලන විසඳුමක් ලබා ගැනීමේ අරමුණින්
si_123286_4	එම කමිටුවේ සාමාජිකයන් ප්‍රථම වරට රැස්වන්නේ අදයි
si_123286_5	කෙසේ නමුත්, උතුරු පළාත් ප්‍රධාන අමාත්‍ය සී.වී. විග්නේෂ්වරන් සහ දෙමළ ජාතික සන්ධානයේ නායක ආර්. සම්බන්ධන් අතර පවතින මතගැටුම්වල ප්‍රතිඵලයක් ලෙස දෙමළ ජාතික සභාව බිහිවූ බවටයි ඇතැම් වාර්තාවල දැක්වුණේ
