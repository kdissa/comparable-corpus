si_58205_0	ඕස්ට්‍රේලියානු ආගමන හා පුරවැසි භාවය පිළිබඳ අමාත්‍ය බ්‍රෙන්ඩන්  ඕ කොනර් අද අලූයම තුන්දින නිල සංචාරයක් සඳහා දිවයිනට පැමිණියා
si_58205_1	ඔහු සමග අමාත්‍යාංශ නිලධාරීන් දෙදෙනෙකු ද මෙරටට පැමිණි බවයි හිරු ගුවන් තොටුපල වාර්තාකරු සඳහන් කළේ
si_58205_2	මෙම සංචාරය අතරතුරදී ඔවුන් විදේශ අමාත්‍යවරයා සහ දේශපාලන පක්ෂ නායකයින් කිහිපදෙනෙකු සමග සාකච්ඡා කිරීමට නියමිත බව නිවේදනයක් නිකුත් කරමින් ශ්‍රී ලංකාවේ  ඕස්ට්‍රේලියානු මහ කොමසාරිස් කාර්යාලය කියා සිටියා
si_58205_3	මෙම සංචාරය තුළදී සංක්‍රමණික ගැටළුව මෙන්ම මිනිස් ජාවාරම  පිළිබඳව  ඕස්ට්‍රේලියානු ආගමන හා පුරවැසිභාවය පිළිබඳව අමාත්‍යවරයා වැඩි අවධානයක් යොමු කරනු ඇති
