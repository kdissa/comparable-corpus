si_179957_0	දිවියෙකුගේ පහරදීමට ලක්වු වතුකම්කරුවන් 5 දෙනෙකු රෝහල් ගතකර තිබෙනවා
si_179957_1	හැටන් පන්මුර් වතු යායේ තේ දලු නෙලමින් සිටියදී ඔවුන් දිවියාගේ පහරදීමට ලක්ව ඇති බවයි අප වාර්තාකරු සඳහන් කළේ
si_179957_2	ප්‍රදේශයේ තේ වතු ආශ්‍රිතව දිවියන් විශාල ප්‍රමාණයක් සැරිසරන අතර එලෙස සැරිසරමින් සිටි දිවියෙකු තමන්ට පහරදුන් බව තුවාල ලබා දික්ඔය රෝහලේ ප්‍රතිකාර ලබන කම්කරුවන් ප්‍රකාශකර තිබෙනවා
si_179957_3	මෙම දිවියා අල්ලා ගැනීම සඳහා වතු කම්කරුවන් සහ පොලිස් නිලධාරීන් එක්ව මෙහෙයුමක් ක්‍රියාත්මක කර ඇතැයි සඳහන්
si_179957_4	මෙම තත්වය මත වතු කම්කරුවන් ද දැඩි භීතියට පත්ව ඇති බවයි අප වාර්තාකරු කියාසිටියේ
si_179957_5	මෙලෙස තේ වතු ආශ්‍රිතව සැරිසරන දිවියන් ගණනාවක් දඩයම්කරුවන් විසින් උගුල් සහ වස මිශ්‍ර මස් ලබාදී ඝාතනය කර තිබුනා
si_179957_6	එමෙන්ම වනජීවී නිලධාරීන් ද අලි වෙඩි යොදා ගනිමින් එම දිවියන් රක්ෂිතවලට පලවා හැරීමේ මෙහෙයුමක් ද පසුගියදා ක්‍රියාත්මක කළා
si_179957_7	ඡායාරූප - හැටන් රංජිත් රාජපක්ෂ
