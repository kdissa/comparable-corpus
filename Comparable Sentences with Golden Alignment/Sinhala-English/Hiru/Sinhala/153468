si_153468_0	රජයේ වෛද්‍ය නිලධාරීන්ගේ සංගමයේ හදිසි මධ්‍යම කාරක සභා රැස්වීමක් අද පැවැත්වෙනවා
si_153468_1	එම සංගමයේ මාධ්‍ය ප්‍රකාශක වෛද්‍ය සමන්ත ආනන්ද හිරු ප්‍රවෘත්ති අංශයට කියා සිටියේ මාළඹේ සයිටම් පෞද්ගලික වෛද්‍ය විද්‍යාලය සම්බන්ධයෙන් පැනනැගී ඇති ගැටළුව පිළිබඳව මෙහිදී දීර්ඝ ලෙස සාකච්ඡා කරන බවයි. ඒ අනුව බරපතල තීරණ කිහිපයකට එළඹීමට බොහෝදුරට ඉඩකඩ පවතින බවයි එම සංගමයේ මාධ්‍ය ප්‍රකාශක වෛද්‍ය සමන්ත ආනන්ද වැඩිදුරටත් සඳහන් කළේ
si_153468_2	මේ අතර මාළඹේ පෞද්ගලික වෛද්‍ය විද්‍යාලය සම්බන්ධයෙන් අභියාචනාධිකරණය ලබාදුන් තීන්දුව පිළිබඳව ශ්‍රී ලංකා වෛද්‍ය සභාවේ සභාපති මහාචාර්ය කාලෝ ෆොන්සේකාගෙන් ඊයේ පැවති රැස්වීමකින් අනතුරුව මාධ්‍යවේදීන් ප්‍රශ්න කර සිටියා
