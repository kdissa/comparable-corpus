si_221382_0	වන සතුන් ඇල්ලීමේ අරමුණින් කිසියම් අයෙකු අටවා තිබු මද්දකට හසුවීමෙන් හොඬයට බරපතල තුවාල සිදුවී සිටි වන අලි පැටවෙකුට ප්‍රතිකාර කිරීමට ගිරිතලේ පශු වෛද්‍ය නිලධාරීන් පියවර ගෙන තිබෙනවා
si_221382_1	කවුඩුල්ල වැව් තාවුල්ලේ සිටින වන අලි රංචුවක සිටින අවුරුදු 4ක් පමණ වයසැති අලි පැටවෙකු මෙලෙස තුවාල ලබා ඇති බවයි අප වාර්තාකරු සඳහන් කළේ
si_221382_2	කවුඩුල්ල  වනජීවී නිලධාරීන් සිදු කළ නිරීක්ෂණයකදී මෙම අලි පැටවාට තුවාල සිදුවී ඇති බවට හෙළිවී ඇති අතර පසුව ඒ සම්බන්ධයෙන් ගිරිතලේ වනජීවී පශු වෛද්‍යවරුන්ට දැනුම්දී තිබෙනවා
si_221382_3	අනතුරුව ඔවුන් වන අලි පැටවාට ප්‍රතිකාර සිදුකර ඇති අතර එම සත්වයාට යළිත් ප්‍රතිකාර කිරීමට නියමිතයි
si_221382_4	හොඩයට සිදුවූ තුවාල හේතුවෙන් ප්‍රතිකාර සිදු නොකලේ නම් අලියා මියයාමේ අවදානමක් ද පැවති බවයි පශු වෛද්‍යවරුන් ප්‍රකාශකර ඇත්තේ
si_221382_5	පවතින වියළි කාලගුණය හේතුවෙන් කවුඩුල්ල වැව් තාවුල්ලේ වන අලින් රංචු වශයෙන් දැක ගැනීමට හැකියාව ලැබෙනවා
si_221382_6	ඒ හේතුවෙන් සංචාරකයන් ද වැඩි වශයෙන් පැමිණෙන බවයි අප වාර්තාකරුවන් සඳහන් කළේ
