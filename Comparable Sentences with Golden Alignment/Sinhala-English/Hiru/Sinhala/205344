si_205344_0	ප්‍රධාන දේශපාලන පක්ෂවල නායකයින් එකඟතාවකට පැමිණෙන්නේ නම්, වසර 3කින් රට ගොඩනැගීමට හැකියාව පවතින බව පාර්ලිමේන්තු මන්ත්‍රී පූජ්‍ය අතුරලියේ රතන හිමියන් පවසනවා
si_205344_1	උන්වහන්සේ කැදවූ ශ්‍රී ලංකා ජාතික මහා සභාවේ පළමු සමුළුව අද (02) රාජගිරිය සදහම් සෙවණ ධර්මායතනයේදී පැවැත්වුණා
si_205344_2	රට ගොඩනගන ජාතික ප්‍රතිපත්තියක් සැකසීමේ අරමුණින් මෙම සමුළුව කැදවා තිබූ අතර, ඊට අග්‍රාමාත්‍ය මහින්ද රාජපක්ෂ, හිටපු අමාත්‍ය බැසිල් රාජපක්ෂ මෙන්ම එක්සත් ජාතික පක්ෂ පාර්ලිමේන්තු මන්ත්‍රී වසන්ත සේනානායක ද එක්ව සිටියා
si_205344_3	මෙහිදී අග්‍රාමාත්‍යවරයා සහ පූජ්‍ය අතුරලියේ රතන හිමියන් අතර සාකච්ඡාවක් ද පැවති බවයි එහි සිටි හිරු වාර්තාකරු සඳහන් කළේ
si_205344_4	එහිදී ශ්‍රී ලංකා ජාතික මහා සභාවේ තිරසර ජාතික ප්‍රතිපත්ති ප්‍රකාශය ද අග්‍රාමාත්‍යවරයා වෙත පිළිගන්වනු ලැබුවා
