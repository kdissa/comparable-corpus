si_142037_0	ඇමරිකාවේ - ෆ්ලොරිඩා බොක්ක හරහා අද ඇතුළු වනු ඇතැයි අපේක්ෂා කෙරෙන හර්මයින් සුළි සුළග චන්ඩ මාරුතයක් බවට වර්ධනය වී තිබෙනවා
si_142037_1	එය 2005 වසරෙන් පසු ෆ්ලොරිඩා ප්‍රාන්තයට බලපාන ප්‍රථම චන්ඩ මාරුතයයි
si_142037_2	පැයට කිලෝමීටර් 130 ඉක්මවූ වේගයකින් හමා එන මාරුතය පිළිබදව ඇමරිකානු ජාතික සුළි සුළං මධ්‍යස්ථානය ජනතාවට අනතුරු ඇගවීම් සිදුකළා චන්ඩ මාරුතයත් සමග ෆ්ලොරිඩාවේ වෙරළාසන්න ප්‍රදේශවල ජල ගැලීම් ඇතිවීමේ අවදානමක් පැවතීම ඊට හේතුවයි. චන්ඩ මාරුතය මගින් ඇතිවිය හැකි බලපෑමට මුහුණදීම සදහා ෆ්ලොරිඩා ප්‍රාන්තයේ ජාතික ආරක්ෂක භටයන් 8000 ක් සූදානම් කර තිබෙනවා
