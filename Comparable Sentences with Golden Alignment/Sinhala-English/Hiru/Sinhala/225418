si_225418_0	කුලී පදනම මත ලබාගත් නිවසක පවත්වාගෙන ගිය නීතිවිරෝධී මත්පැන් නිෂ්පාදනාගාරයක් වැටලීමට මාරවිල පොලිසිය සමත්ව තිබෙනවා
si_225418_1	එහිදී එක් සැකකරුවෙකු සමඟ ,ගෝඩා අසුරා තිබූ බැරල් 06 ක්,ජල ටැංකියක්,තඹ දගර 01,ගෑස් සිලින්ඩර 02 ක්,ගෑස් ලිප් 02 ක්ද පොලිස් බාරයට ගෙන තිබෙනවා
si_225418_2	අත්අඩංගුවට ගත් සැකකරු 44 හැවිරිදි වියේ පසුවන දංකොටුව ප්‍රදේශයේ පදිංචි පුද්ගලයෙක් බවයි වාර්තා වන්නේ
si_225418_3	මාරවිල තුම්මෝදර - මාවිල ප්‍රදේශයේ මත්පැන් නිෂ්පාදනාගාරයක් පවත්වාගෙන යන බවට පොලිසියට ලද තොරතුරකට අනුවයි මෙම වැටලීම සිදුකර ඇත්තේ
si_225418_4	අදාළ නිවස රුපියල්  30,000 ක මාසික කුලී පදනම මත මීට මාස 06 කට පෙර ලබා ගත් බවයි විමර්ශනවලදී අනාවරණ වී ඇත්තේ
si_225418_5	කුලී පදනම මත ලබා ගන්නා වාහනවලින් අවිස්සාවෙල්ල,හංවැල්ල සහ පාදුක්ක යන ප්‍රදේශවලට ගෙන ගොස් තොග වශයෙන් අලවි කරන බවයි වැඩිදුරටත් අනාවරණ වී ඇත්තේ
si_225418_6	අත්අඩංගුවට ගත් සැකකරු මාරවිල දිසා අධිකරණයට ඉදිරිපත් කිරීමට නියමිත අතර මාරවිල පොලිසියයි සිද්ධිය සම්බන්ධයෙන් වැඩිදුර විමර්ශන සිදුකරන්නේ
