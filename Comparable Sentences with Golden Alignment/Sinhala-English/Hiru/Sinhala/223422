si_223422_0	පාස්කු ඉරිදා ත්‍රස්ත ප්‍රහාරය සම්බන්ධයෙන් සොයා බැලීමට පත් කළ පාර්ලිමේන්තු විශේෂ තේරීම් කාරක සභාවේ සාමාජිකයින්ගේ සාකච්ඡාවක් අද පස්වරු 3.30ට පාර්ලිමේන්තුවේදී පැවැත්වෙනවා
si_223422_1	මෙහිදී මෙම කාරක සභාවේ අවසන් වාර්තාව සකස් කිරීමට අදාළව සාමාජිකයින්ගේ අදහස් හා නිර්දේශ ලබා ගැනීමට නියමිතයි
si_223422_2	මේ අතර අධ්‍යාපන අමාත්‍ය අකිල විරාජ් කාරියවසම් අද උදෑසන 9.30 ට 2015 / 2018 වර්ෂයන්හි රාජ්‍ය ආයතනවල සිදුවූ වංචා දූෂණ සෙවීම සඳහා පත් කළ ජනාධිපති පරීක්ෂණ කොමිසමේ හමුවේ පෙනී සිටීමට නියමිතයි
si_223422_3	ඒ, අධ්‍යාපන අමාත්‍යාංශයේ සැපයුම් අධ්‍යක්‍ෂ අධ්‍යක්ෂ අයි.එම්.කේ.බී ඉලංගසිංහ තමන්ට එරෙහිව අවසන් කර තිබූ විනය පරීක්ෂණ ගොනුවක් යළි විවෘත කිරීමට අධ්‍යාපන අමාත්‍යවරයා කටයුතු කිරීම සම්බන්ධයෙන් කොමිසම වෙත සිදුකළ පැමිණිල්ලකට අදාළව ප්‍රකාශයක් ලබාගැනීම සඳහායි
