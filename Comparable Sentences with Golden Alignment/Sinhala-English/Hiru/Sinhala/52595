si_52595_0	ශ්‍රී ලංකාවට එරෙහිව ආර්ථික සම්බාධක පැනවිය යුතු බව තමිල්නාඩුවේ ආණ්ඩුකාර කේ. රෝසයියා පවසනවා
si_52595_1	තමිල්නාඩු ප්‍රාන්ත සභාවේ 2013 වසරේ සමාරම්භක සැසිය අමතමින් ඔහු කියා සිටියේ ශ්‍රී ලංකාවේ උතුරුකරයේ යුද්ධයෙන් අවතැන්වූ දෙමළ ජනතාව ඔවුන් පදිංචිව සිටි නිවෙස්වල නැවත පදිංචිකරවන ලෙස ලක් රජයට බල කළයුතු බවයි. ශ්‍රී ලංකාවේ සිංහල ජනතාවට සමාන ගෞරවණීයත්වයක්, ආත්මාභිමානයක් සහ සමාන ව්‍යවස්ථාදායක අයිතියක් දෙමළ ජනතාවටද හිමිවිය යුතුයි
si_52595_2	එම ඉලක්කය සපුරාලන තුරු ශ්‍රී ලංකාව වෙත ආර්ථික සම්බාධක පැනවිය යුතු බව තමිල්නාඩු ආණ්ඩුකාරවරයා කියා සිටියා
si_52595_3	එවැනි යෝජනාවක් 2011 වසරේ ජූනි 8 වැනිදා තමිල්නාඩු ප්‍රාන්ත සභාව මගින් සම්මත කරගනු ලැබුවා
si_52595_4	එය ක්‍රියාවට නැංවීම සඳහා අනෙකුත් රටවල් සමග එක්ව කටයුතු කළ යුතු යැයි තමිල්නාඩු ආණ්ඩුකාර කේ. රෝසයියා පවසා තිබෙනවා
