si_66309_0	ඉන්දියාවේ සුප්‍රකට දුෂණ විරෝධී ක්‍රියාකාරිකයෙකු වන අන්නා හසාරේ ශ්‍රී ලංකා සංචාරයකට සැරසෙනවා
si_66309_1	ඔහුගේ නීතීඥවරයා උපුටා දක්වමින් ටයිම්ස් ඔෆ් ඉන්දියා පුවත්පත සඳහන් කළේ අන්නා හසාරේගේ ශ්‍රී ලංකා සංචාරය මේ මාසය තුළ සිදුවීමට බොහෝදුරට ඉඩකඩ ඇති බවයි. මෙරට සිවිල් සංවිධාන කිහිපයක ආරාධනයකට අනුව එම සංචාරය සිදුවන බවට ටයිම්ස් ඔෆ් ඉන්දියා පුවත්පත සඳහන් කළා
si_66309_2	මීට අමතරව අන්නා හසාරේ කැනඩාවේද සංචාරයක නිරතවන බවයි එම පුවත්පත සඳහන් කළේ
si_66309_3	2011 වසරේදී දුෂණ විරෝධී පනතක් ඉන්දීය පාර්ලිමේන්තුවේදී සම්මත කරගන්නා ලෙස බලකරමින් අන්නා හසාරේ උපවාසයක නිරතවුණා
si_66309_4	මේ හේතුවෙන් අන්නා හසාරේ ඉන්දියාවේ දුෂණ විරෝධී ක්‍රියාකාරිකයෙකු ලෙසයි සැළකෙන්නේ
