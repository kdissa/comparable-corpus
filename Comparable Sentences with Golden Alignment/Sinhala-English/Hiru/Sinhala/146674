si_146674_0	අර්ජුන මහේන්ද්‍රන් මහ බැංකුවේ අධිපතිවරයා ලෙස පත් කිරීමට හේතුව අද පැවති කැබිනට් තීරණ දැනුම්දීමේ මාධ්‍ය හමුවේදී සම කැබිනට් ප්‍රකාශක අමාත්‍ය රාජිත සේනාරත්න හෙළි කළා
si_146674_1	ඒ, මහබැංකු බැඳුම්කර සිද්ධිය සම්බන්ධයෙන් මාධ්‍යවේදීන් සිදුකළ ප්‍රශ්න කිරීම් හමුවේයි
si_146674_2	හිටපු මහ බැංකු අධිපතිවරයාගේ පියා එක්සත් ජාතික පක්ෂය සමඟ දිගු කළක් විශ්වසනීය අයුරින් කටයුතු කළ පුද්ගලයෙකු බව සඳහන් කළ අමාත්‍යවරයා අර්ජුන මහේන්ද්‍රන් සම්බන්ධයෙන් ගැටළුවක් මතුවී නම් ඒ පිළිබඳව අග්‍රාමාත්‍යවරයා කටයුතු කරනු ඇති බව ද සඳහන් කළා
si_146674_3	කෝප් කමිටුවේ සභාපතිවරයාද සිද්ධියට අගමැතිවරයාගේ සම්බන්ධයක් නොමැති බව ප්‍රකාශ කර ඇති බවයි ඔහු කියා සිටියේ
si_146674_4	උතුරේ ක්‍රියාත්මක වන ආවා කල්ලිය සම්බන්ධයෙන්ද මෙහිදී මාධ්‍යවේදීන් අමාත්‍යවරයාගෙන් ප්‍රශ්න කළා
si_146674_5	එය හිටපු ආරක්ෂක ලේකම්වරයාගේ අනුදැනුම මත එකළ ක්‍රියාත්මක වූ කණ්ඩායමක් බව සඳහන් කළ ඔහු ආණ්ඩුව මාරුවීමෙන් පසුවද ඔවුන් විවිධ ක්‍රියාකාරකම්වල නිරතවන බවටයි චෝදනා කළේ
si_146674_6	නව ආණ්ඩුවට තවමත් මෙම කණ්ඩායම මර්දනය කරගැනීමට නොහැකිවී ඇත්තේ ඇයිදැයි මාධ්‍යවේදීන් එහිදී විමසා සිටියා
si_146674_7	අමාත්‍ය රාජිත සේනාරත්න සඳහන් කළේ මෙම කටයුතු දැන් ආරම්භ කර ඇති බවයි.
