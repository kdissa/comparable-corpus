si_110598_0	20 වන ව්‍යවස්ථා සංශෝධනයට ශ්‍රී ලංකා නිදහස් පක්ෂය ප්‍රමුඛ එක්සත් ජනතා නිදහස් සන්ධානය විරුද්ධ නොමැති බව නිදහස් පක්ෂය පවසනවා
si_110598_1	එහි මාධ්‍ය ප්‍රකාශක, හිටපු අමාත්‍ය ඩිලාන් පෙරේරා මේ බව ප්‍රකාශ කළේ විදේශ කටයුතු නියෝජ්‍ය අමාත්‍ය අජිත් පී. පෙරේරා ඊයේ (01) මාධ්‍ය හමුවක් කැදවමින් 20 වන ආණ්ඩුක්‍රම ව්‍යවස්ථා සංශෝධනය පිළිබදව එම පක්ෂයේ මතය කුමක්දැයි සිදුකළ ප්‍රකාශයට පිළිතුරු ලෙසයි
si_110598_2	ඊයේ පැවැති මාධ්‍ය හමුවේදී නියෝජ්‍ය අමාත්‍ය අජිත් පී පෙරේරා විමසා සිටියේ 20 වන සංශෝධනයට සන්ධානයක් ලෙස ඇති කැමැත්ත කුමක් ද යන්නයි
si_110598_3	පාර්ලිමේන්තු මන්ත්‍රී ඩිලාන් පෙරේරා ඊට ප්‍රතිචාර දක්වමින් සදහන් කළේ ආණ්ඩුවට මෙය සම්මත කළ නොහැකි නම්, සම්මත කර පෙන්වීමට සූදානම් බවයි.
