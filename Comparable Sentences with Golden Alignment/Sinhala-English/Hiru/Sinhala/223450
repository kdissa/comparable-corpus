si_223450_0	නකල්ස් රක්ෂිත ප්‍රදේශයේදී වල්ලපට්ටා ජාවාරමක නිරත වූ පුද්ගලයින් තුන්දෙනෙකු අත්අඩංගුවට ගෙන තිබෙනවා
si_223450_1	වන සංරක්ෂණ නිලධාරින් ඊයේ එම රක්ෂිතයේ පැය 48 ක් පුරා සිදුකළ වැටලීමකදීයි මොවුන් අත්අඩංගුවට ගෙන ඇත්තේ
si_223450_2	එහිදී වල්ලපට්ටා කිලෝග්‍රෑම් 15 ක් සහ ත්‍රිරෝද රථයක් වන සංරක්ෂණ නිලධාරින් භාරයට ගත් අතර, එහි වටිනාකම රුපියල් ලක්ෂ 15 ක් පමණ වනවා
si_223450_3	සැකකරුවන් මාතලේ - දංකන්ද ප්‍රදේශයේ පදිංචිකරුවන් වන අතර ඔවුන් කාලයක සිට මෙම ජාවාරම සිදුකර ඇති බවටයි මූලික පරීක්ෂණවලදී අනාවරණ වී ඇත්තේ
si_223450_4	මොවුන් රක්ෂිතයේ ගංජා වගාවක් සහ දඩ මස් අලෙවි කිරීමේ ජාවාරමක්ද පවත්වාගෙන ගොස් තිබෙනවා
