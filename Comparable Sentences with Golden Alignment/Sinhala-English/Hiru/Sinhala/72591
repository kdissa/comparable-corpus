si_72591_0	ඝාතනයට ලක්වූ ශ්‍රී ජයවර්ධනපුර විශ්වවිද්‍යාලයේ කළමනාකරණ පීඨයේ  ඕ.වී. සමන්ත සිසුවා සම්බන්ධයෙන් වන නඩුව අද (02) කොළඹ මහාධිකරණ විනිසුරු කුමුදුනී වික්‍රමසිංහ හමුවේ කැදවනු ලැබුවා
si_72591_1	එහිදී මෙම ඝාතන සිද්ධියේ විත්තිකරුවන් විසි දෙදෙනාගෙන් 11 දෙනෙකු නිදොස් කොට නිදහස් කිරීමටයි මහාධිකරණ විනිසුරුවරිය නියෝග කළේ
si_72591_2	මෙම විත්තිකරුවන් 11 දෙනාට එරෙහිව නඩුව තවදුරටත් රැගෙන නොයන බව පැමිණිල්ල වෙනුවෙන් පෙනී සිටි ජ්‍යෙෂ්ඨ රජයේ නීතිඥ තුසිත් මුදලිගේ අද අධිකරණයට දැනුම් දුන්නා
si_72591_3	ඒ අනුවයි මෙම විත්තිකරුවන් නිදොස් කොට නිදහස් කර ඇත්තේ
si_72591_4	2002 වසරේ දී ශ්‍රී ජයවර්ධනපුර විශ්වවිද්‍යාලයේ නවකවදයට විරුද්ධව කටයුතු කිරීම නිසා  ඕ.වී. සමන්ත සිසුවා ඝාතනයට ලක්වුණා
si_72591_5	මෙම සිද්ධියේ දී තවත් 8 දෙනෙකුට බරපතල තුවාල ලැබුවා
