si_227480_0	කටාන - උතුරු කදිරාන - ඇටඹගහවත්ත ප්‍රදේශයේදී මල් වෙඩිල්ලක් පත්තු කිරීමට යාමේදී සිදුවූ අනතුරකින් 14 හැවිරිදි පාසල් සිසුවෙකු ජීවිතක්ෂයට පත්ව තිබෙනවා
si_227480_1	ප්‍රදේශයේ විහාරස්ථානයක කඨින පෙරහර ගමන් ගන්නා මාර්ගයේ අඩියක් පමණ දිගැති මල් වෙඩිල්ල දැල්වීමට යාමේදී පාසල් සිසුවා අද අලූයම මෙලෙස අනතුරට ලක්ව ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ
si_227480_2	මල් වෙඩිල්ල බිම තබා දැල්වූවත්, එය පත්තු නොවීම හේතුවෙන් සිසුවා ඊට එබී බලා ඇති අතර, එම අවස්ථාවේදී එය එක්වරම දැල්වී තිබෙනවා
si_227480_3	එහිදී තුවාල ලැබූ සිසුවා මීගමුව රෝහලට ඇතුළත් කිරීමෙන් අනතුරුව ජීවිතක්ෂයට පත්වුණා
