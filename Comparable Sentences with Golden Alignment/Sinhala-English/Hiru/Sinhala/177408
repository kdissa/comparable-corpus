si_177408_0	කවුඩුල්ල - මින්නේරිය වනෝද්‍යානයේ ජීවත් වන විජයබා නමින් හැදින්වෙන ඇතා ආරක්ෂා කර ගැනීමට වහා කටයුතු කළ යුතු බව හීලෑ අලි ඇතුන් සුරැකීමේ සංවිධානය පවසනවා
si_177408_1	එම සංවිධානය ඊයේ දිනයේදී හබරණ - දිගම්පතන ප්‍රදේශයේ සංචාරය කර ඇත්තේ වයස 23ක් පමණ වන මෙම ඇතා නිරීක්ෂණය කිරීම සඳහායි
si_177408_2	මෙම ඇතා ඇතුළු තවත් වන අලි කිහිප දෙනෙකු එම ප්‍රදේශයේ කසල බැහැර කරන අංගනයක කසල අනුභව කිරීමට පුරුදු වී සිටින බව ද ප්‍රදේශවාසීන් ප්‍රකාශ කර තිබෙනවා
si_177408_3	එමෙන්ම විජයබා නමැති ඇතා කිහිප වරක් දඩයක්කරුවන්ගේ වෙඩි පහරවලට ලක්ව ඇති බැවින් එම ඇතා ආරක්ෂා කර ගැනීමට බලධාරීන් කටයුතු කළ යුතු බවයි හිරු ප්‍රවෘත්ති අංශයට අදහස් දක්වමින් ඔවුන් සඳහන් කළේ
