si_196629_0	මුලතිව් මුහුදේ තහනම් දැල් ආම්පන්න යොදාගනිමින් සිදුකරන මසුන් ඇල්ලීම වහාම නතර කරන ලෙස රජයට බලකරමින් අද (02) මුලතිව් ප්‍රදේශයේ සියලුම ධීවරයින් උද්ඝෝෂණයක නිරත වී තිබෙනවා
si_196629_1	මුලතිව් නගරයේ සිට පා ගමනින් මුලතිව් සහකාර ධීවර පරික්ෂක කාර්යාලය වෙත ගිය විරෝධතාකරුවන් එම ස්ථානයේ උද්ඝෝෂණයක නිරත වූ බවයි අප වාර්තාකරු පැවසුවේ
si_196629_2	ඔවුන්ගේ ඉල්ලීම් සඳහා කිසිදු බලධාරියෙක් ඉදිරිපත් නොවීම හේතුවෙන් උරණ වූ විරෝධතාකරුවන් සහකාර ධීවර පරික්ෂක කාර්යාලට ඇතුළු වී කාර්යාලයේ දේපලවලට දැඩි හානියක්  සිදු කර ඇති බවයි පොලිසිය කියා සිටියේ
si_196629_3	කෙසේ නමුත් මෙම උණුසුම් තත්ත්වය පාලනය කිරීමට පොලිස් කැරළි මර්ධන ඒකකයත් කැඳවූ බවයි පොලිසිය සදහන් කළේ
si_196629_4	මේ වනවිට තත්ත්වය පාලනය කර ඇතිබවයි අප වර්තාකරු පැවසුවේ
si_196629_5	සිද්ධිය පිලිබඳ මුලතිව් පොලිසිය වැඩිදුර විමර්ශන සිදුකරනවා
si_196629_6	(ඡායාරූප - රොමේෂ් මදුශංක )
