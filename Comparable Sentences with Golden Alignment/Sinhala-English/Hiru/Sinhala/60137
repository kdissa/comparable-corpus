si_60137_0	පානීය ජල බෝතල් නිෂ්පාදනය කිරීම සඳහා නව සමාගමක් පිහිටුවීමට ජල සම්පාදන හා ජලාපවාහන අමාත්‍යාංශය කළ යෝජනාවක් නීතිපතිවරයා විසින් ප්‍රතික්ෂේප කර තිබෙනවා
si_60137_1	එම අමාත්‍යාංශය මෙම යෝජනාව සිදුකර තිබුණේ උතුරුමැද පළාතේ වකුගඩු රෝගීන්ට සහන මිලට පානීය ජලය ලබාදීමේ අරමුණින්
si_60137_2	ඒ අනුව, ජල සම්පාදන මණ්ඩලයට අනුබද්ධව පිහිටුවන නව සමාගමක් හරහා අදාළ ජල බෝතල් නිෂ්පාදනය කිරීම අමාත්‍යාංශය සැලසුම් කර තිබූ බවයි එහි ලේකම් අමරානන්ද අබේගුණසේකර පැවසුවේ
si_60137_3	එහෙත්, ඊට නීතිමය බාධාවන් පවතින බැවින් අදාළ යෝජනාව නීතිපතිවරයා විසින් ප්‍රතික්ෂේප කර ඇති බව ඔහු සඳහන් කළා
