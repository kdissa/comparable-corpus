si_194345_0	පුත්තලම - කොට්ටුකච්චිය - කිවුල ප්‍රදේශයේදී කාන්තාවක් මරා දැමූ අඩි නවයක් පමණ උසැති ඇතා කල්ලඩිය - සිමෙන්තිගම ප්‍රදේශයේ සැරිසරමින් සිටියදී වනජිවි නිලධාරින් නිර්වින්දනය කර අල්ලා ගෙන තිබෙනවා
si_194345_1	පුත්තලම අලි පාලන ඒකකයේ නිලධාරින් විසින් මෙම ඇතා අල්ලා ගෙන ඇති අතර හෙට දිනයේදී යාල ජාතික වනෝද්‍යානයට රැගෙන යාමට නියමිතයි
si_194345_2	එමෙන්ම කුරුණෑගල - කැප්පෙටිපොල ප්‍රදේශයේ සිදුකළ අලි මෙහෙයුමකින් පලා ආ වන අලියා මේ වන විට මාවතගම - බරන්දන රත්තැටි උයන ආශ්‍රිත වනයක රැදි සිටින බව වනජිවි නිලධාරින් ප්‍රකාශ කළා
si_194345_3	රඹුක්කන - හලාගිරිය  ප්‍රදේශයට පැමිණි අලියා පලවා හැරිමට වනජිවි නිලධාරින් සහ පොලිස් විශේෂ කාර්ය බලකායේ නිලධාරින් එක්ව විශේෂ මෙහෙයුම ඊයේ ආරම්භ කළ අතර එය තවදුරටත් ක්‍රියාත්මකයි
si_194345_4	ඡායාරූප - පුත්තලම, හිරාන් ප්‍රියංකර
