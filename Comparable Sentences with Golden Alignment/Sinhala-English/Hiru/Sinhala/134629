si_134629_0	නුවරඑළිය ප්‍රධාන මාර්ගයේ කුඩාගම ප්‍රදේශයේදී සිදුවු යතුරුපැදි අනතුරකින් පාසැල් සිසුවකු බරපතල තුවාල ලබා තිබෙනවා
si_134629_1	හැටන් කොටගල ප්‍රදේශයේ පාසැලක ඉගෙනුම ලබන මෙම සිසුවා පාසැල අවසන් වී යතුරුපැදියෙන් නිවස කරා යමින් සිටියදී එය ලොරියක ගැටී අනතුර සිදුව ඇති බවයි අප වාර්තාකරු සඳහන් කලේ
si_134629_2	පස්වරු 2.30ට පමණ සිදුවු අනතුරින් බරපතල තුවාල ලැබු පාසැල් සිසුවා ප්‍රතිකාර සඳහා දික්ඔය මුලික රෝහලට ඇතුලත් කර තිබෙනවා
si_134629_3	මෙම පාසැල් සිසුවාට යතුරුපැදි පැදවීම සඳහා බලපත්‍රයක් ද නොමැති බව සඳහන්
si_134629_4	අධික වේගයෙන් ධාවනය වු යතුරුපැදිය ඉදිරියෙන් පැමිණි මෝටර් රථයක ගැටී ලොරියට යටවී තිබෙනවා
si_134629_5	එම අනතුරින් බරපතල තුවාල ලැබු සිසුවා ප්‍රදේශවාසීන් විසින් රෝහල්ගත කල බවයි අප වාර්තාකරු කියාසිටියේ
si_134629_6	අනතුරින් යතුරුපැදියට ද දැඩි හානි සිදුව ඇති අතර ලොරියේ රියදුරා පොලිස් අත්අඩංගුවට ගෙන තිබෙනවා
si_134629_7	දිඹුල පොලිසියයි විමර්ශණ මෙහෙයවන්නේ
si_134629_8	ඡායාරූප - හැටන් රංජිත් රාජපක්ෂ
