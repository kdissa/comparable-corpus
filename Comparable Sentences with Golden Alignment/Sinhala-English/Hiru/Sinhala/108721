si_108721_0	බ්‍රිතාන්‍යයේ විලියම් කුමරුගේ බිරිඳ  වන කේම්බ්‍රිජ් හි ආදිපාදවරිය නොහොත් කේට් මිඞ්ල්ටන් ඇයගේ දෙවන දරු ප්‍රසූතිය අද (02)සිදුකළා
si_108721_1	බ්‍රිතාන්‍ය වේලාවෙන් අද උදෑසන 8.34ට ලන්ඩනයේ ශාන්ත මේරි රෝහලේ දී ඇය මෙලොවට බිහි කළේ දියණියක්
si_108721_2	උපත ලැබූ දූ  කුමරියගේ බර රාත්තල් 8යි අවුන්ස 3කි
si_108721_3	රජ කුමරිය බිහි වූ පුවත සාම්ප්‍රදායක් ලෙස කෙන්සින්ටන් මාළිගයේ සදළුතලයේ සිට ප්‍රදර්ශනය කෙරුණා
si_108721_4	දූ  කුමරියක් උපන් පුවත ඇසූ බ්‍රිතාන්‍ය අග්‍රාමාත්‍ය ඬේවිඞ් කැමරන් ද සිය සුබපැතුම් එක්කර තිබෙනවා
si_108721_5	විලියම් සහ කේට් යුවල සිය කුළුදුල් දරුවා වන කේම්බ්‍රිජ් කුමරු බිහිකලේ 2013 ජූලි මස 22 වැනිදායි
