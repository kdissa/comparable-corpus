si_56435_0	ඉන්දියාවේ නිල සංචාරයක නිරතවන විපක්ෂ නායක රනිල් වික්‍රමසිංහ භාරතීය ජනතා පක්ෂයේ ජ්‍යෙෂ්ඨ නායක එල්.කේ. අද්වානි සහ එරට විපක්ෂ නායිකා සුෂ්මා ස්වරාජ් මුණ ගැසී අද සාකච්ඡා කළා
si_56435_1	මෙරට භෞමික අඛන්ඩතාවය ආරක්ෂා කරමින් අර්ථාන්විත බලය බෙදීමක් ඔස්සේ සියලූ ජාතීන්ට පිළිගත හැකි දේශපාලන විසඳුමක් පිළිබඳ ඉන්දීය විපක්ෂ නායකයන් මෙහිදී අවධාරණය කර තිබෙනවා
si_56435_2	එක්සත් ජාතික පක්ෂය ඇතුලූ විපක්ෂයේ විරෝධය කණ්ඩායම උගත් පාඩම් කොමිසමේ වාර්තාව පදනම් කරගත් දේශපාලන විසඳුමක් පිළිගෙන ඇති බව විපක්ෂ නායක රනිල් වික්‍රමසිංහ මෙහිදී සඳහන් කළා
si_56435_3	නිශ්චිත කාලයක් තුළ එම නිර්දේශ ක්‍රියාත්මක කර උතුරේ සාධාරණ ඡන්දයක් පැවැත්වීම කළ යුතු බවයි ඔහු පැවසුවේ
