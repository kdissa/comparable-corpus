si_153481_0	බුත්තල දික්යාය ප්‍රදේශයේදී බිරිඳට පහරදුන් පුද්ගලයෙකු ගෙළ වැළලාගෙන සියදිවි හානිකරගෙන තිබෙනවා
si_153481_1	ඊයේ පෙරවරුවේ මෙම පුද්ගලයා සිය බිරිඳට පහරදී ඇති අතර, ඇය තුවාල ලබා බුත්තල රෝහලට ඇතුළත් කර ඇති බවයි පොලිස් මාධ්‍ය ප්‍රකාශක කාර්යාලය සඳහන් කලේ
si_153481_2	පසුව වැඩිදුර ප්‍රතිකාර සඳහා සිරිගල රෝහලට ඇය මාරුකර යවා තිබෙනවා
si_153481_3	පහරකෑමට ලක්වූ බිරිඳගෙන් ප්‍රකාශයක් සටහන් කරගැනීමෙන් පසුව මෙම පහරදිමට සම්බන්ධ සැමියා අත්අඩංගුවට ගැනීමට පොලීසිය නිවස වෙත පිටත්ව ගොස් තිබෙනවා
si_153481_4	පොලිස් නිලධාරීන් නිවසට යනවිට ඔහු කෑම කාමරය තුළ ගෙළ වැළලාගෙන සියදිවි හානිකරගෙන සිට ඇති බවයි බුත්තල පොලීසිය සඳහන් කළේ
