si_127620_0	දෙමටගොඩ - සමන්තා සිනමාශාලාව අසලදී බන්ධනාගාර රැඳවියන් රැගත් බස් රථයකට අද පස්වරුවේ වෙඩි ප්‍රහාරයක් එල්ලවුණා
si_127620_1	එහිදී තුවාල ලැබූ දෙමටගොඩ චමින්ද නැමැත්තා ප්‍රතිකාර සඳහා කොළඹ ජාතික රෝහලට ඇතුළත් කළ බවයි බන්ධනාගාර ප්‍රකාශක තුෂාර උපුල්දෙණිය සඳහන් කළේ
si_127620_2	තුවාලකරුගේ පපුවට වෙඩි වැදී ඇති බවත් මේ වනවිට කඩිනම් ප්‍රතිකාර සිදුකරන බවත් ජාතික රෝහලේ ප්‍රකාශිකාවක හිරු ප්‍රවෘත්ති අංශයට කියා සිටියා
si_127620_3	පොලිසිය සඳහන් කලේ අලුත්කඩේ මහාධිකරණයට සැකකරුවන් ඉදිරිපත් කර යළිත් ඔවුන් වැලිකඩ බන්ධනාගාරයට රැගෙන යමින් සිටියදී මෙම වෙඩි ප්‍රහාරය එල්ලවී ඇති බවයි. මෝටර් රථයක් සහ යතුරුපැදියකින් පැමිණි පිරිසක් බන්ධනාගාර බස් රථයට වෙඩි තබා පළාගොස් තිබෙනවා
si_127620_4	සැකකරුවන් මෙතෙක් හඳුනාගෙන නොමැති අතර දෙමටගොඩ පොලිසියයි විමර්ශණ මෙහෙයවන්නේ
