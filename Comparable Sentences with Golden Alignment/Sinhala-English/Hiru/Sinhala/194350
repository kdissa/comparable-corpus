si_194350_0	ඛනිජ තෙල් අමාත්‍යාංශය විසින් යූරෝ ෆෝ නමින් නව ඉන්ධන වර්ගයක් අද (02) වෙළඳපොලට හඳුන්වා දෙනු ලැබුවා
si_194350_1	පරිසර දූෂණය අවම වන ආකාරයෙන් මෙම ඉන්ධන නිෂ්පාදනය කර ඇති බවයි ඛනිජ තෙල් අමාත්‍යාංශය සඳහන් කළේ
si_194350_2	යූරෝ ෆෝ වර්ගය යටතේ පෙට්‍රල් සහ ඩීසල් වර්ග දෙකම වෙළඳපොලෙන් කලින් පැවති මිලටම ලබා ගත හැකි බවයි එම අමාත්‍යාංශය සඳහන් කළේ
si_194350_3	යූරෝ ෆෝ වෙළඳපොලට හදුන්වාදීමේ උත්සවයට අද එක්වෙමින් ඛනිජ තෙල් සම්පත් සංවර්ධන අමාත්‍ය අර්ජුන රණතුංග කියා සිටියේ ඉදිරියේදී යූරෝ ෆයිව් සහ යූරෝ සික්ස් වර්ගයන් වෙලඳපොළට හදුන්වාදීම සම්බන්ධයෙන් අවධානය යොමුකරන බවයි.
