si_123236_0	මුතුරාජවෙල තෙල් ගබඩා සංකීර්ණයට ඉන්ධන රැගෙන යන නළයක සිදුවූ තෙල් කාන්දුව නතර කිරීමට ස්ථීර පිළියමක් යෙදීමට මෙතෙක් නොහැකි වී තිබෙනවා
si_123236_1	කෙසේ වෙතත්, පරිසරවේදීන් පෙන්වා දෙන්නේ මෙම තෙල් කාන්දුව මුතුරාජවෙල තෙත් බිම් පද්ධතියට ද බලපෑමක් විය හැකි බවයි. පසුගිය සිකුරාදා සිට මුතුරාජවෙල තෙල් ගබඩා සංකීර්ණයට ඉන්ධන රැගෙන යන නළයක මෙම තෙල් කාන්දුව සිදුවුණේ දික්ඕවිට - තල්දියවත්ත කලපුවේයි
si_123236_2	එම තෙල් කාන්දුව ඊයේ දිනයේ ද දක්නට ලැබුණු අතර මුතුරාජවෙල තෙල් ගබඩා සංකීර්ණයේ නිලධාරීන් එම තෙල් කලපුවේ ජලයට මුසුවීම වැළැක්වීමට තාවකාලිකව පියවර ගෙන තිබුණා
si_123236_3	කෙසේ වුවත් මෙම තෙල් කාන්දුව ඒ ආශ්‍රිත පරිසර පද්ධතියට දැඩි බලපෑමක් එල්ල කර තිබෙනවා
si_123236_4	එමෙන්ම කලපුවේ තෙල් මිශ්‍ර ජලය හැමිල්ටන් ඇළට එක්වීම වැළැක්වීම සදහා පියවර ගෙන තිබුණ ද ඉන් ප්‍රදේශයේ ජනතාවගේ දෛනික කටයුතු වලට එල්ල වන්නේ බාධාවක්
si_123236_5	කෙසේ වෙතත්, ප්‍රදේශවාසීන් චෝදනා කරන්නේ බලධාරීන් තමන් රවටා ජනතාව ලවා තෙල් එකතු කිරීමට කටයුතු කරන බවයි. මේ අතර, මෙම තෙල් කාන්දුවෙන් මුතුරාජවෙල තෙත් බිම් පරිසර පද්ධතියට ද බලපෑම් එල්ල වී ඇති බවට පරිසරවේදීන් පෙන්වා දෙනවා
