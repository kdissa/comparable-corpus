si_194325_0	ශ්‍රී ලංකාවට පැමිණි අවස්ථාවේදී අත්අඩංගුවට ගත් බ්‍රසීල ජාතිකයන් දෙදෙනා ගිල දමා තිබූ කොකේන් ගුලි 153 ක් මේ වනවිට වෛද්‍යවරු විසින් පිටතට ගෙන තිබෙනවා
si_194325_1	එහි වටිනාකම රුපියල් තුන්කෝටි පනස් ලක්ෂයක් බවයි පොලිස් මාධ්‍ය ප්‍රකාශක කාර්යාලය සඳහන් කළේ
si_194325_2	පළමු සැකකරු ගිල දමන ලද කොකේන් ගුලි 88 ක් සහ දෙවන සැකකරු ගිල දමන ලද කොකේන් ගුලි 65 ක් පිටතට ගෙන ඇති අතර, එහි බර කිලෝ එකයි ග්‍රෑම් 400 ක්
si_194325_3	අවුරුදු 30 ක් සහ 24 ක් වයසැති මෙම බ්‍රසීල ජාතිකයන් දෙදෙනා ඊයේ සහ පෙරේදා අත්අඩංගුවට ගනු ලැබුවේ දෝහා කටාර් සිට ශ්‍රී ලංකාවට පැමිණී අවස්ථාවේදියි
si_194325_4	මොවුන් මේ වනවිට මීගමුව රෝහලේ පොලිස් ආරක්ෂාව යටතේ සිටින බවද මාධ්‍ය ප්‍රකාශක කාර්යාලය සඳහන් කළා
