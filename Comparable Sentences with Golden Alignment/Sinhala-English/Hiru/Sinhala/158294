si_158294_0	බටහිර කොළොම්බියාවේ සිදුවු නායයාමකින් පුද්ගලයන් 206 දෙනෙකු මියගොස් තිබෙනවා
si_158294_1	තවත් විශාල පිරිසක් තුවාල ලබා ඇති බවයි විදෙස් පුවත් සේවාවල දැක්වෙන්නේ
si_158294_2	පැය ගණනාවක් පුරා පැවති දැඩි වර්ෂාව හමුවේ ගං ඉවුරු බිඳවැටී දැඩි ජල ගැලීමක් ද සිදුව ඇතැයි සඳහන්
si_158294_3	නාය යාමෙන් නිවාස රැසක් ද සම්පුර්ණයෙන් විනාශවී තිබෙනවා
si_158294_4	ජාත්‍යන්තර රතු කුරුස සංවිධානය ප්‍රකාශකර ඇත්තේ පුද්ගලයන් 220 කට වැඩි පිරිසක් තවමත් අතුරුදන් බවයි. කොළොම්බියානු ජනාධිපති හුවාන් මනුවෙල් සැන්ටොස් මෙම ප්‍රදේශයේ චාරිකා කරමින් ජීවිතාරක්ෂක මෙහෙයුම් සඳහා ආරක්ෂක හමුදා යෙදවීමට නියෝග කළා
si_158294_5	එමෙන්ම කලාපයේ හදිසි තත්ත්වයක්ද ප්‍රකාශයට පත් කර තිබෙනවා
si_158294_6	ජීවිතාරක්ෂක මෙහෙයුම්වලට හමුදා සෙබලූන් 1100 ක් පමණ යොදවා ඇති අතර තුවාලකරුවන් විශාල සංඛ්‍යාවකට ප්‍රතිකාර කිරීම ප්‍රදේශයේ රෝහල්වලට ගැටළුවක් වී ඇති බවයි වාර්තාවන්නේ
si_158294_7	පාලම් සහ මාර්ග නායයෑමත් සමග සේදී යාම නිසා එම ස්ථානයට ළඟාවීම දුෂ්කර වී ඇති බව සඳහන්
