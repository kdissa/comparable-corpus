si_119526_0	තායිලන්තයේ සිව් දින නිළ සංචාරයක නිරත වන ජනාධිපති මෛත්‍රීපාල සිරිසේන, එරට අග්‍රාමාත්‍ය ප්‍රයුත් චාන්  ඕචා සමඟ අද (02) නිළ සාකච්ඡා නිරත වුණා
si_119526_1	තායි අගමැති නිළ නිවසේ පැවැති මෙම හමුවේදී දෙරට අතර ද්වි පාර්ශවික සාකච්ඡා ආරම්භ වූ බවයි ජනාධිපති මාධ්‍ය අංශය ප්‍රකාශ කළේ
si_119526_2	දෙරටේ ආර්ථික, දේශපාලන සහ සංස්කෘතික ක්ෂේත්‍ර පිළිබද නායකයින් දෙපළ මෙහිදී දීර්ඝ වශයෙන් සාකච්ඡාකර තිබෙනවා
si_119526_3	ප්‍රජාතන්ත්‍රවාදයට මුල් තැන දෙන යහපාලන ආණ්ඩුවක් අද ශ්‍රී ලංකාවේ පවතින බව පැවසූ ජනාධිපති මෛත්‍රීපාල සිරිසේන, සම්මුති වාදය ඉදිරියට ගෙන යාම නව රජයේ අපේක්ෂාව බව සදහන් කළා
si_119526_4	ලක් රජයේ නව වැඩපිළිවෙල අද මුළු ලෝකයටම ආදර්ශයක් බවයි තායිලන්ත අග්‍රාමාත්‍යවරයා එහිදී පෙන්වා දී ඇත්තේ
si_119526_5	තාක්ෂණ සහ පර්යේෂණ කටයුතු වෙනුවෙන් ශ්‍රී ලංකාවට සහාය වන ලෙස ජනාධිපතිවරයා තායිලන්ත අග්‍රාමාත්‍යවරයාගෙන් ඉල්ලීමක් කර තිබෙනවා
si_119526_6	ශ්‍රී ලංකාවේ ඛනිජ තෙල්, ධීවර සහ සෞඛ්‍ය ක්ෂේත්‍රවල ආයෝජන සිදුකිරීමට තායිලන්තය කැමැත්තෙන් සිටින බවයි තායි අග්‍රාමාත්‍යවරයා ප්‍රකාශ කර ඇත්තේ
si_119526_7	ඒ පිළිබද සොයා බැලීමට තායිලන්ත ආයෝජකයන් පිරිසක් ඉදිරියේදී ශ්‍රී ලංකාවට එවීමට බලාපොරොත්තු වන බව ද තායි අග්‍රාමාත්‍යවරයා සඳහන් කර තිබෙනවා
