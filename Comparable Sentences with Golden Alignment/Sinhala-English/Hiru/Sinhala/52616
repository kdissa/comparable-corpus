si_52616_0	බස් ගාස්තු සංශෝධනය සම්බන්ධයෙන් ජාතික ගමනාගමන කොමිසන් සභාව මාධ්‍ය වෙත සිදුකර ඇති ප්‍රකාශය ගැන සිය සංගමයේ දැඩි විරෝධය පළ කරන බව ලංකා පෞද්ගලික බස් හිමියන්ගේ සංගමය පවසනවා
si_52616_1	කොමිසම ප්‍රකාශ කර තිබුණේ ජුලි මාසයේදී බස් ගාස්තු සංශෝධනයක් සම්බන්ධයෙන් අවධානය යොමුකරන බවයි. කෙසේ වෙතත්, ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න සඳහන් කළේ බස් ගාස්තු සංශෝධනයක් වෙනුවට ඉන්ධන සහනාධාරයක් සම්බන්ධයෙන් සිය සංගමය දැනටමත් අවධානය යොමුකර ඇති බවයි. මේ අතර, බස් ගාස්තු සංශෝධනය සම්බන්ධයෙන් සමස්ත ලංකා පෞද්ගලික බස් සමාගම් සම්මේලනය දරන්නේ වෙනත් අදහසක්
si_52616_2	ඒ පිළිබඳව පැහැදිලි කරන එම සංගමයේ ලේකම් අංජන ප්‍රියංජිත්
si_52616_3	ජාතික ගමනාගමන කොමිසන් සභාවේ සභාපති රොෂාන් ගුණවර්ධනගෙන් හිරු ප්‍රවෘත්ති අංශය මේ පිළිබඳව විමසීමක් කළා
si_52616_4	එහිදී සභාපතිවරයා කියා සිටියේ ඉදිරියේදී ජාතික ගමනාගමන කොමිසන් සභාව බස් ගාස්තු සංශෝධනය සම්බන්ධයෙන් නිල ප්‍රකාශයක් සිදුකරන බවයි.
