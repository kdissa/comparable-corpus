si_167450_0	ශ්‍රී ලංකා නාවික හමුදාව වෙනුවෙන් ඉන්දියාවේ නිෂ්පාදනය කරන ලද අධිතාක්ෂණික නෞකාව ජනාධිපති මෛත්‍රිපාල සිරිසේන අතින් ශ්‍රී ලංකා නාවික නෞකා සයුරළ වශයෙන් අද අධිකාරියට පත් කෙරුණා
si_167450_1	මෙම අධිතාක්ෂණික යුද නෞකාව මගින් මුර සංචාර, සෝදිසි මෙහෙයුම්, මානුෂීය සහන සහ ආපදා ප්‍රතිචාර සංචාර මෙහෙයුම් මෙන්ම සමුද්‍ර දුෂණ වැළැක්වීමේ මෙහෙයුම් සිදුකිරීමේ හැකියාවද පවතිනවා
si_167450_2	මෙහි සැහැල්ලූ හෙලිකොප්ටර් යානා ගොඩබස්වන අංගනයක්ද පැවතීම විශේෂත්වයක්
si_167450_3	මේ අතර රුසියානු ජනාධිපති ව්ලැදිමීර් පුටින් විසින් ශ්‍රී ලංකා ජනාධිපතිවරයා වෙත පිළිගැන්වූ ඓතිහාසික කස්තානය ජාතික උරුමයක් බවට පත් කරමින් කොළඹ ජාතික කෞතුකාගාරය වෙත භාරදීමද අද සිදු කෙරුණා
si_167450_4	ඒ, ජනාධිපති මෛත්‍රීපාල සිරිසේනගේ ප්‍රධානත්වයෙන්
si_167450_5	ජනාධිපතිවරයාගේ රුසියානු සංචාරයේදි එරට ජනාධිපතිවරයා විසින් මෙම කස්ථානය පිළිගන්වනු ලැබුවා
si_167450_6	පෞරාණික වටිනාකමකින් යුත් එය මහනුවර යුගයට අයත්වන අතර, එංගලන්තයේ පැවති වෙන්දේසියකින් රුසියාව මෙම කස්තානය මිලට ගෙන තිබුණා
