si_104581_0	පසුගිය සෙනසුරාදා අතුරුදන්වූ මීගොඩ ප්‍රදේශයේ ව්‍යාපාරිකයා යළි නිවසට පැමිණ ඇති බව පොලීසිය පවසනවා
si_104581_1	ඉඩම් වෙන්දේසි කිරීමේ කටයුතුවල නිරතවූ සුදත් චමින්ද නැමති 39 හැවිරිදි මෙම ව්‍යාපාරිකයා සිය මෝටර් රථයෙන් සෙනසුරාදා උදෑසන නිවසින් පිටත්ව ගොස් තිබුණා
si_104581_2	ව්‍යාපාරිකයා නැවත නිවසට පැමිණ නොතිබූ අතර ඔහුගේ බිරිඳ ඒ සම්බන්ධයෙන් පොලීසියට පැමිණිල්ලක් ඉදිරිපත් කළා
si_104581_3	ඒ අනුව පරීක්ෂණ සිදුකළ පොලීසිය ව්‍යාපාරිකයාගේ මෝටර් රථය සොයාගත්තේ කැළණි ගඟට නුදුරින් හංවැල්ල - ඇඹුල්ගම මංසන්ධිය අසළ තිබියදියි
si_104581_4	ව්‍යාපාරිකයාගේ මුදල් පසුම්බිය සහ ජංගම දුරකථනය ද එහිදී පොලීසිය සොයාගත්තා
si_104581_5	කෙසේ වෙතත් මෙම ව්‍යාපාරිකයා ඊයේ සවස යළි නිවස වෙත පැමිණ ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ
si_104581_6	ව්‍යාපාරිකයා අතුරුදන්වීමට හේතුව මෙතෙක් නිශ්චිතව අනාවරණ වී නොමැති බව පොලිස් මාධ්‍ය ප්‍රකාශක කාර්යාලය වැඩිදුරටත් සඳහන් කළා
