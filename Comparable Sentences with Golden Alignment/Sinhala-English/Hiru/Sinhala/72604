si_72604_0	බස්නාහිර සහ දකුණු පළාත් සභා දෙසැම්බර් මාසයේ විසුරුවා හැරීමට නියමිත බව රජයේ ආරංචි මාර්ග සඳහන් කළා
si_72604_1	ඒ අනුව බොහෝදුරට මෙම පළාත් සභා දෙක දෙසැම්බර් මස 18ත් 26 ත් අතර දිනකදී විසුරුවා හැරෙනු ඇති
si_72604_2	මැතිවරණ පනතට අනුව පළාත් සභාවක් විසුරුවා හැර දින 14 ක් ඇතුළත මැතිවරණ කොමසාරිස්වරයා විසින් නාමයෝජනා කැඳවීමේ ගැසට් නිවේදනය නිකුත් කළ යුතුයි
si_72604_3	ඒ අනුව ජනවාරි මස මුල් සතියේදී පමණ අදාළ ගැසට් නිවේදනය නිකුත් කෙරෙනු  ඇති
si_72604_4	ඉන් අනතුරුව සති 5 ත් 7 ත් අතර ඡන්ද විමසීම සිදුකළ යුතුවනවා
si_72604_5	ඒ අනුව බොහෝදුරට බස්නාහිර සහ දකුණු පළාත් සභා ඡන්ද විමසීම මාර්තු මස 1 වැනිදා හෝ 8 වැනිදා යන දිනකදී පැවැත්වීමට ඉඩ ඇති බවයි රජයේ ආරංචි මාර්ග සඳහන් කළේ
si_72604_6	බස්නාහිර සහ දකුණ පළාත් සභා ඡන්ද විමසීම සිදුකරනු ලබන්නේ 2013 ඡන්ද හිමි නාම ලේඛනයට අනුවයි. මේ අතර ඌව පළාත් සභාවද බස්නාහිර සහ දකුණ පළාත් සභා සමග විසුරුවා හැරීමට රජයේ අවධානය යොමුව ඇති බව සඳහන්
si_72604_7	රජයේ ප්‍රකාශකයෙකු සඳහන් කළේ මේ සම්බන්ධයෙන් ශ්‍රී ලංකා නිදහස් පක්ෂ මහ සම්මේලනයට පෙර පැවැත්වෙන මධ්‍යම කාරක සභාවේදි තීරණයක් ගනු ඇති බවයි. ශ්‍රී ලංකා නිදහස් පක්ෂ මහ සම්මේලනය මේ මස 18 වැනිදා පැවැත්වීමට දැනට සැළසුම් කර තිබුණත් ස්ථානය පිළිබඳව පවතින ගැටළුවක් හේතුවෙන් එම දිනය වෙනස්වීමටද ඉඩ පවතිනවා
