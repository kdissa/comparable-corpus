si_179953_0	පොල්ලකින් පහර දී සිව් දරු පියෙකු ඝාතනය කිරීමේ සිද්ධියක් සම්බන්ධයෙන් 22 හැවිරිදි තරුණයෙකුව අත්අඩංගුවට ගෙන ඇති බව මාරවිල පොලීසිය පවසනවා
si_179953_1	ඝාතනයට ලක්ව ඇත්තේ මහවැව - ගල්අමුණ පදිංචිව සිටි මරුදෙස් සුගන්දරාමන් නමැති 56 හැවිරිදි පුද්ගලයෙකු බවයි පොලිසිය පවසන්නේ
si_179953_2	ඊයේ (01)  සවස 5.30 ට පමණ මිය ගොස් සිටින පුද්ගලයා පදිංචි පොල් වත්ත ඉදිරිපිට මාර්ගයේදී මෙම පහර දීම සිදුවී ඇති බව මූලික විමර්ශණවලදී හෙලිවී තිබෙනවා
si_179953_3	පහර කෑමට ලක්වූ අය සවස නිවසට පැමිණ නින්දට ගොස් ඇති අතර රාත්‍රී ආහාරය පවා ගෙන නොමැති බවයි සඳහන් වන්නේ
si_179953_4	අද (02) අළුයම තේ පානය කිරීම සදහා නිවසේ සිටි අය කථා කර ඇති නමුත් ප්‍රතිචාරයක් නොමැති නිසා ඒ සම්බන්ධයෙන් සොයා බලන විට ඔහු නිදි පැදුරේම මිය ගොස් සිට ඇති බවයි පොලිසිය පවසන්නේ
