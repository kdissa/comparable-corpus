si_213641_0	පවතින වියළි කාලගුණය හමුවේ ජල කප්පාදුවක් සිදුකිරීමට කිසිදු තීරණයක් ගෙන නොමැති බව නගර සැලසුම් සහ ජල සම්පාදන රාජ්‍ය අමාත්‍ය ලකී ජයවර්ධන පවසනවා
si_213641_1	කෙසේ වෙතත්, විදුලිය කප්පාදු කරන අවස්ථාවේදී ජලය පොම්ප කිරීමට නොහැකිව ජල බිඳ වැටීම් සිදුවිය හැකි බව ද ඔහු කියා සිටියා
si_213641_2	ප්‍රධාන ලෙස ජලය පොම්ප කරන ප්‍රදේශවලට විදුලිය කප්පාදු නොකරන ලෙසට තමන් විදුලිබල මණ්ඩලයෙන් ඉල්ලීමක් ද කළ බවයි හිරු ප්‍රවෘත්ති අංශයට අදහස් දක්වමින් රාජ්‍ය අමාත්‍යවරයා වැඩිදුරටත් සඳහන් කළේ
si_213641_3	මේ අතර, දැනට සිදුකෙරෙන දිනකට පැය 4ක විදුලි කප්පාදුව නිසා පාරිභෝගිකයාගෙන් අය කෙරෙන ගාස්තුව සියයට 25කින් අඩු කළ යුතු බවට විදුලි වෘත්තීය සමිති පවසනවා
si_213641_4	ලංකා විදුලි සේවක සංගමයේ ප්‍රධාන ලේකම් රන්ජන් ජයලාල් හිරු ප්‍රවෘත්ති අංශයට අදහස් දක්වමින් මේ බව සඳහන් කළා
