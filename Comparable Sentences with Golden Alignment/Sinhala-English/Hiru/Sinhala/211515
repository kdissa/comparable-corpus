si_211515_0	කල්පිටිය - ආලංකුඩාව ප්‍රදේශයේ දෙපිරිසක් අතර ඇති වූ ගැටුමකින් පුද්ගලයින් තුන් දෙනෙකු රෝහල් ගත කර තිබෙනවා
si_211515_1	පෞද්ගලික ආරවුලක් මත ප්‍රදේශයේ දෙපිරිසක් අතර ඊයේ(01) මෙම ගැටුම හට ගත් බවයි පොලීසිය සඳහන් කළේ
si_211515_2	ගැටුම හේතුවෙන් ප්‍රදේශයේ ආපන ශාලාවකට සහ නිමි ඇඳුම් වෙළඳසැලකට හානි සිදුව තිබෙනවා
si_211515_3	එමෙන්ම මෙහිදී යතුරුපැදි 4ක් ගිනි තබා විනාශ කර ඇති බවයි පොලීසිය සඳහන් කළේ
si_211515_4	සිද්ධියෙන් තුවාල ලැබූ පුද්ගලයින් තුන් දෙනා කල්පිටිය දිසා රෝහලට ඇතුළත් කර තිබෙනවා
si_211515_5	ගැටුම සම්බන්ධයෙන් නොරොච්චෝලේ පොලීසිය පුද්ගලයින් කිහිප දෙනෙකුගෙන් ප්‍රකාශ සටහන් කරගෙන ඇති අතර මෙතෙක් කිසිවෙකු අත්අඩංගුවට ගෙන නැහැ
