si_117706_0	දේශීය යාන්ත්‍රණයක් රට තුළ ක්‍රියාත්මක කරන්නේ ජාතික සමගිය, සංහිඳියාව සහ සත්‍ය දැනගැනීමට බව අග්‍රාමාත්‍ය රනිල් වික්‍රමසිංහ පවසනවා
si_117706_1	සාමය සඳහා වූ ජාතික ව්‍යාපාරය සංවිධාන කළ සම්මන්ත්‍රණයකට කොළඹ දී අද පස්වරුවේ එක්වෙමින් ඔහු කියා සිටියේ පසුගිය කාලයේ සිදුවූයේ කුමක්ද යන්න පිළිබඳව සත්‍ය දැන ගැනීමට උත්සාහ කරන්නේ කිසිවෙකු හංවඩු ගැසීමට නොවන බවයි. එහිදී තවදුරටත් අදහස් දැක්වු අග්‍රාමාත්‍යවරයා ශ්‍රී ලංකාව ජිනීවා න්‍යාය පත්‍රයෙන් ඉවත් කර හිඟන්නාගේ තුවාලය සුව කිරීමට වත්මන් රජයට හැකි වූ බව ද අවධාරණ කළා
si_117706_2	මේ අතර, ජපාන අග්‍රාමාත්‍ය ෂින්සෝ අබේගේ ආරාධනාවකට අනුව ශ්‍රී ලංකා අග්‍රාමාත්‍ය රනිල් වික්‍රමසිංහ පස්දින නිල සංචාරයක් සඳහා හෙට දිවයිනෙන් පිටත්ව යනවා
si_117706_3	අග්‍රාමාත්‍යවරයා සිය සංචාරයේදී ජපානයේ කියොතෝ නුවර පැවැත්වෙන විද්‍යා හා තාක්ෂණ සංගම් වාර්ෂික සැසිවාරයේ ආරම්භක උත්සවය අමතා විශේෂ දේශණයක් ද පවත්වනු ඇති
si_117706_4	ශ්‍රී ලංකා අග්‍රාමාත්‍යවරයා ජපාන අග්‍රාමාත්‍යවරයා ඇතුළු ඉහල පෙළේ නායකයින් රැසක් හමුවී ද්විපාර්ශවික සාකච්ජා පැවැත්වීමට ද නියමිතයි
si_117706_5	එමෙන්ම ජපාන අධිරාජ්‍යයා සහ අධිරාජිණිය ද අග්‍රාමාත්‍යවරයා හමුවනු ඇති
si_117706_6	රනිල් වික්‍රමසිංහ අග්‍රාමාත්‍යවරයා ජපාන පාර්ලිමේන්තුව ද අමතන බවයි අග්‍රාමාත්‍ය කාර්යාලය සඳහන් කළේ
si_117706_7	එමෙන්ම අගමැතිවරයා සිය සංචාරය අතරතුරදී ජපන් ශ්‍රී ලංකා පාර්ලිමේන්තු නියෝජිතයන් මෙන්ම ව්‍යාපාරිකයන්ද හමුවනවා
