si_160427_0	ගාලුමුවදොරපිටියේ පැවැති මැයි රැළියට සහභාගි වූ අවස්ථාවේදී හදිසියේ රෝගාතුර වී ජාතික රෝහලට ඇතුළත් කෙරුණු පුද්ගලයින් 3 දෙනාගෙන් දෙදෙනෙකු තවදුරටත් නේවාසිකව ප්‍රතිකාර ලබනවා
si_160427_1	ජාතික රෝහලේ ප්‍රකාශකයෙකු හිරු ප්‍රවෘත්ති අංශයට සඳහන් කළේ ඔවුන්ගේ තත්ත්වය බරපතල නොවන බවයි. ජාතික රෝහලට ඇතුළත් කෙරුණු තුන්දෙනාගෙන් එක් අයෙකු අද උදෑසන ප්‍රතිකාර ලබා පිටත්ව ගොස් තිබෙනවා
si_160427_2	මොවුන් තුන්දෙනා ද හදිසියේ රෝගාතුර වී ඇත්තේ ඊයේ දහවල් කොළඹ පැවැති අධික උණුසුම සහ තෙහෙට්ටුව හේතුවෙන්
si_160427_3	එමෙන්ම ගාලුමුවදොරපිටියේ පැවැති මැයි රැළියට පැමිණි අවස්ථාවේදී අධික උණුසුම සහ තෙහෙට්ටුව හේතුවෙන් ජීවිතක්ෂයට පත්වූ පුද්ගලයන් දෙදෙනාගේ පශ්චාත් මරණ පරීක්ෂණය ද අද පැවැත්වීමට නියමිතයි
si_160427_4	ඒ සඳහා ඔවුන්ගේ ඥාතීන් ද කොළඹ ජාතික රෝහලට කැදවා තිබෙනවා
si_160427_5	මහනුවර - අමුණුගම - ගුන්නෑපාන ප්‍රදේශයේ පදිංචි 80 හැවිරිදි පුද්ගලයෙකු සහ රත්නපුර - නිවිතිගල - අලවතුර පාර ප්‍රදේශයේ පදිංචි 62 හැවිරිදි පුද්ගලයෙකු මෙහිදී ජීවිතක්ෂයට පත්වුණා
si_160427_6	ඉන් එක් අයෙකු පෙළපාලියේ පැමිණෙන අවස්ථාවේදී මිය ගොස් ඇති අතර අනෙක් පුද්ගලයා මිය ගොස් ඇත්තේ ගාලුමුවදොර පිටියේදියි
