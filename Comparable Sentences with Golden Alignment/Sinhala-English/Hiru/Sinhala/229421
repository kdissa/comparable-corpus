si_229421_0	අම්බලන්ගොඩ - ඌරවත්ත ප්‍රදේශයේදී අද පස්වරුවේ සිදුවූ රිය අනතුරකින් කාන්තාවන් තුන් දෙනෙකු මිය ගොස් තවත් තුන් දෙනෙකු තුවාල ලැබුවා
si_229421_1	මෙම පිරිස ගමන් කරමින් සිටි ත්‍රිරෝද රථයේ කොළඹ සිට මාතර දක්වා ධාවනය වෙමින් තිබූ පෞද්ගලික බස් රථයක් ගැටී මෙම අනතුර සිදුවූ අතර සිද්ධියෙන් ජීවිතක්ෂයට පත්වුණේ මව සහ ඇගේ 24 සහ 28 හැවිරිදි දියණියන් දෙදෙනායි
si_229421_2	ඇගේ අනෙක් දියණිය සහ ත්‍රිරෝද රථය පැදවූ බෑණා මෙන්ම ඔවුන්ගේ මාස දෙකක් පමණ වයසැති කුඩා බිළිදා සිද්ධියෙන් තුවාල ලැබුවා
si_229421_3	මෙම පිරිස කරාපිටිය ශික්ෂණ රෝහලේ ප්‍රතිකාර ලබන පියාගේ සුව දුක් විමසා නැවත නිවෙස් වෙත යමින් සිටියදියි මෙලෙස අනතුරට ලක්වුණේ
si_229421_4	බස් රථයේ රියදුරා ප්‍රතිවිරුද්ධ දිශාවෙන් බස් රථය ධාවනය කිරීම නිසා අනතුර සිදුව ඇති අතර ඔහු මේ වන විට පොලිස් අත්අඩංගුවේ පසුවනවා
si_229421_5	Update
si_229421_6	අම්බලන්ගොඩ - ඌරවත්ත ප්‍රදේශයේදී අද පස්වරුවේ සිදුවූ රිය අනතුරකින් පුද්ගලයින් දෙදෙනෙකු ජීවිතක්ෂයට පත්ව තවත් 4 දෙනෙකු බරපතල තුවාල ලබා රෝහල් ගත කර තිබෙනවා
si_229421_7	පොලීසිය සඳහන් කළේ බස් රථයක් සහ ත්‍රිරෝද රථයක් එකිනෙක ගැටීමෙන් මෙම අනතුර සිදුව ඇති බවයි. අනතුරෙන් තුවාල ලැබූවන් මේ වන විට බලපිටිය රෝහලට ඇතුළත් කර තිබෙනවා
