si_134633_0	ගංවතුර ආපදාවෙන් පසු කොළඹ දිස්ත්‍රික්කයේ එක්රැස්වී තිබූ කසල ටොන් 2500 ක් පමණ ඉවත් කිරීමට කටයුතු කර ඇති බව පළාත් සභා හා පළාත් පාලන අමාත්‍යාංශය පවසනවා
si_134633_1	එලෙස එකතු කළ කුණු කොළොන්නාව කසල අංගනයට බැහැර කෙරුණු බවයි එම අමාත්‍යාංශය සදහන් කළේ
si_134633_2	මේ සදහා යුද හමුදාව, පොලිසිය, සිවිල් ආරක්ෂක දෙපාර්තමේන්තුව සහ පළාත් පාලන ආයතනවල නිලධාරින් 500 කට අධික පිරිසක් එක්ව සිටියා
si_134633_3	කොළොන්නාව, මීතොටමුල්ල, කොටිකාවත්ත, මුල්ලේරියාව, අංගොඩ,  ගොතටුව, සේදවත්ත සහ වැල්ලම්පිටිය ආදී ප්‍රදේශවල මේ වනවිට කසල ඉවත් කර තිබෙනවා
