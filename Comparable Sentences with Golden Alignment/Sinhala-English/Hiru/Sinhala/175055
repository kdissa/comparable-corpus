si_175055_0	පාර්ලිමේන්තු මන්ත්‍රිනි ගීතා කුමාරසිංහගේ මන්ත්‍රි ධුරය නිත්‍යානුකුල නොවන බවට අභියාචනාධිකරණය ලබාදුන්  තීන්දුවට එරෙහිව ඇය ගොනුකළ පෙත්සමේ තීන්දුව ශ්‍රේෂ්ඨාධිකරණය අද ප්‍රකාශයට පත් කිරීමට නියමිතයි
si_175055_1	ඒ, අදාළ පෙත්සම අගවිනිසුරු ප්‍රියසාද් ඩෙප්ගේ ප්‍රධානත්වයෙන් යුත් පංච පුද්ගල විනිසුරු මඩුල්ලක් හමුවේ ඊයේ කැඳවූ අවස්ථාවේදී එහි තීන්දුව අද ප්‍රකාශයට පත් කරන බවට දැනුම්දී තිබුණා
si_175055_2	ශ්‍රී ලංකාව සහ ස්විට්සර්ලන්තයේ ද්විත්ව පුරවැසිභාවය දැරීම හේතුවෙන් ආණ්ඩුක්‍රම ව්‍යවස්ථාවේ විධිවිධානවලට අනුව පාර්ලිමේන්තු මන්ත්‍රී ධුරයක් දැරිය නොහැකි බවට අභියාචනාධිකරණය තීන්දු කරනු ලැබුවේ පසුගිය මැයි මස 3 වනදායි
