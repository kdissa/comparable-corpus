si_211530_0	සේනා දළඹුවන්ගෙන් වගා හානි සිදුවූ ගොවීන් වෙත වන්දි ලබාදීමට අදාළ තක්සේරු සිදුවන ආකාරය පිළිගත නොහැකි බව සමස්ත ලංකා ගොවිජන සම්මේලනය පවසනවා
si_211530_1	කෙසේ වෙතත් එම වන්දි ලබාදීමේ කටයුතු ලබන 10 වනදා සිට ආරම්භ කරන බවයි කෘෂිකර්ම අමාත්‍ය පී. හැරිසන් කියා සිටියේ
si_211530_2	එහෙත් තක්සේරු කටයුතු නිසි පරිදි සිදු නොකිරීම හරහා වන්දි ගෙවීමේ වැඩපිළිවෙල අකර්මන්‍ය කිරීමේ සූදානමක් පවතින බව සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න හිරු ප්‍රවෘත්ති අංශයට කියා සිටියා
si_211530_3	මේ අතර සේනා දළඹුවන් බෝගවලට හානි කරන ආකාරයට ව්‍යාප්ත වීම මේ වනවිට පාලනය කර ඇති බව කෘෂිකර්ම දෙපාර්තමේන්තුව ප්‍රකාශ කළා
si_211530_4	දිවයිනේ දිස්ත්‍රික්ක කිහිපයක බඩඉරිඟු ඇතුලූ වගාවලට පසුගිය කාලයේ මෙම සේනා දළඹු උවදුරෙන් සිදුවුණේ දැඩි හානියක්
si_211530_5	මේ සම්බන්ධයෙන් සිදුකළ විමසීමකදී කෘෂිකර්ම අධ්‍යක්ෂ ජනරාල් ඩබ්ලිව්.එම්.ඩබ්ලිව්. වීරකෝන් කියා සිටියේ සේනා දළඹුවන් සම්පූර්ණයෙන්ම මර්දනය කිරීම අපහසු බවයි.
