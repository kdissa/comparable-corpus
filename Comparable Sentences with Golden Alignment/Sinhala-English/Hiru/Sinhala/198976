si_198976_0	වනජීවී නිලධාරීන්ට එස්.ඒ.ආර්. වර්ගයේ අර්ධ ස්වයංක්‍රිය ගිනි අවි ලබාදීමට වනජීවී අමාත්‍යාංශයේ අවධානය යොමුව තිබෙනවා
si_198976_1	එමෙන්ම එම නිලධාරීන්ට විශේෂිත කැලෑ ඇඳුමක් ද ලබාදීමට කටයුතු කරන බවයි වනජීවී නියෝජ්‍ය අමාත්‍ය පාලිත තෙවරප්පෙරුම සඳහන් කළේ
si_198976_2	වන අලි තර්ජනය සහ වනාන්තරවල සිදුවන ජාවාරම් මැඩලීම සඳහා තවත් නිලධාරීන් 6,000 ක් පමණ බඳවා ගැනීමට කටයුතු කරන බවද අමාත්‍යවරයා කියා සිටියා
si_198976_3	සිවිල් ආරක්ෂක බලකා නිලධාරීන් 3,000 ක් ද ඒ අතරට අයත්
si_198976_4	එමෙන්ම වනජීවී දෙපාර්තමේන්තුවට අවශ්‍ය කැබ් රථ මිලදී ගැනීම සඳහා මේ වනවිටත් රුපියල් මිලියන 500ක් වෙන් කර ඇති බවයි වාර්තාවන්නේ
si_198976_5	මේ අතර පසුගිය වසර 7 ක කාලය තුළ වන අලින් 1992 කු මියගොස් තිබෙනවා
si_198976_6	එමෙන්ම එම කාලසීමාව තුළ වන අලි පහරදීම්වලින් පුද්ගලයින් පස්සිය අසූ දෙදෙනෙකු ජීවිතක්ෂයට පත්ව ඇති බවයි වාර්තාවන්නේ
