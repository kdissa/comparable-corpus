si_62168_0	මෙම සති අන්තයේ දිවයිනට ලැමිණෙන ඉන්දීය ජාතික ආරක්ෂක උපදේශක ශිවෂංකර් මෙනන් ජුලි 9 වන දා ජනාධිපති මහින්ද රාජපක්ෂ මහතා හමුවූ සාකච්ඡා කිරීමට නියමිත බව ඉන්දීය මාධ්‍ය වාර්තා සඳහන් කළා
si_62168_1	විශේෂයෙන් ඉන්දු - ලංකා ගිවිසුම අනුව බිහි වූ 13 වන ව්‍යවස්ථා සංශෝධනයේ සිදුකිරීමට යෝජිත වෙනස්කම් පිළිබදව ඔහු මෙහිදී විශේෂ අවධානය යොමු කරනු ඇතැයි සඳහන්
si_62168_2	ශ්‍රී ලංකාවේ ඉන්දීය මහකොමසාරිස්වරයා ලෙස ද කටයුතු කර ඇති ශිවෂංකර් මෙනන් ඉන්දීය විදේශ ලේකම් තනතුර ද හෙබවූ රාජතාන්ත්‍රිකයෙක්
si_62168_3	ඔහු ශ්‍රී ලංකාවට පැමිණෙන්නේ ඉන්දීය අග්‍රාමාත්‍ය මන්මෝහන් සිංගේ විශේෂ පණිවුඩයක් රැගෙන බවත්, අන්තර් ජාල වාර්තා හෙළිදරව් කරනවා
si_62168_4	ඉන්දු - ලංකා ද්විපාර්ශවික සබඳතා පිළිබද ද ඉන්දීය ජාතික ආරක්ෂක ලේකම්වරයා ජනාධිපතිවරයා ඇතුළු රජයේ නියෝජිතයන් සමග සාකච්ඡා කරනු ඇති
si_62168_5	13 වන සංශෝධනය සම්බන්ධයෙන් පැවැත්වෙන සාකච්ඡා සඳහා ජනාධිපති ලේකම් ලලිත් වීරතුංග සහ මෙරට ඉන්දීය මහකොමසාරිස් යශ්වර්ධන් කුමාර් සිංහා ද සහභාගි වනු ඇති
si_62168_6	ජනාධිපතිවරයා හමුවීමෙන් අනතුරුව ඉන්දීය ජාතික ආරක්ෂක ලේකම් ශිවශංකර් මෙනන් විපක්ෂ නායකවරයා, දෙමළ ජාතික සන්ධානය සහ මුස්ලිම් කොංග්‍රසයේ නියෝජිතයන් ද ලබන 9 වන දා හමුවීමට නියමිතයි
si_62168_7	rn
