si_142088_0	දිවයිනට පැමිණි එක්සත් ජාතීන්ගේ මහලේකම් බෑන් කී මූන් අද පස්වරුවේ උතුරු පළාතේ සංචාරයක නිරත වුණා
si_142088_1	එහිදී ඔහු පළමුවෙන් උතුරු පළාත් ආණ්ඩුකාර රෙජිනෝල්ඞ් කුරේ හමුවී සාකච්ඡා කළා
si_142088_2	පසුව මහලේකම්වරයා යාපනය මහජන පුස්තකාලයේදී විපක්ෂ නායක ආර්. සමබන්ධන් ප්‍රමුඛ දෙමළ ජාතික සන්ධානයේ නියෝජිතයින් හමුවුණා
si_142088_3	එම අවස්ථාවට එක්සත් ජාතීන්ගේ යාපනය කාර්යාලයේ නියෝජිතයින් ද එක්ව සිටියා
si_142088_4	අනතුරුව ජගත් මහලේකම්වරයා යාපනය - මහජන පුස්තකාලයේ වෙනත් ස්ථානයකදී උතුරු පළාත් ප්‍රධාන අමාත්‍යවරයා හමුවී සාකච්ඡා කිරීම ද විශේෂත්වයක්
si_142088_5	මීට පෙර වාර්තා පළ වුණේ ජගත් මහලේකම්වරයා සහ උතුරේ මහඇමතිවරයා අතර වෙනම සාකච්ඡාවක් නොපැවැත්වෙන බවටයි
si_142088_6	මේ අතර, අතුරුදන්වූවන්ගේ පවුල්වල සාමාජිකයින් පිරිසක් යාපනය පුස්තකාලය ඉදිරිපිට අද විරෝධතාවක ද නිරත වුණා
si_142088_7	දිස්ත්‍රීක් ලේකම් කාර්යාලය ඉදිරිපිට විරෝධතාවය පහතින් (ඡායාරූප - රොමේෂ් මධුශංක)
