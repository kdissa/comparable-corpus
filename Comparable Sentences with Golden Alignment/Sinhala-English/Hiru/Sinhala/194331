si_194331_0	මාතර ස්වර්ණාභරණ කොල්ලය සඳහා පැමිණි සැකකරුවන් පලාගිය මෝටර් රථය මෝරගහහේන - තලගල ප්‍රදේශයේදී අද අලූයම සොයාගෙන තිබෙනවා
si_194331_1	පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර කියා සිටියේ මෝටර් රථය සමඟ පුද්ගලයෙකු අත්අඩංගුවට ගත් බවයි. ත්‍රීරෝද රථ රියදුරෙකු වන මෙම පුද්ගලයාගේ බිරිඳගේ නමට අදාළ මෝටර් රථය ලියාපදිංචි කර ඇති බවයි මූලික විමර්ශණවලදි අනාවරණය වී ඇත්තේ
si_194331_2	එමෙන්ම සැකකරු මාතර ස්වර්ණාභරණ අලෙවිසැල කොල්ලකෑමේ සිද්ධියේ දී පොලිස් වෙඩි පහරින් තුවාල ලැබූ කොස්ගොඩ තාරක නැමැත්තා සමඟ සමීප හිතවත්කමක් පවත්වාගෙන යන අයෙකු බව ද පොලිසිය පවසනවා
si_194331_3	මෙම කොල්ලය සැළසුම් කර ඇත්තේද ත්‍රිරෝද රථ රියදුරා පදිංචි හොරණ - මොරගහහේන - තලගල නිවසේදී බවයි පොලිස් මාධ්‍ය ප්‍රකාශකවරයා කියා සිටියේ
