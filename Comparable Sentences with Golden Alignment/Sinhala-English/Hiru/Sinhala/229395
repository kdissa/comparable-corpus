si_229395_0	නුවරඑළිය - වලපනේ - මලපට්ටාව ප්‍රදේශයේ නිවසක් මතට පස් කන්දක් කඩාවැටීමෙන් අතුරුදන්වූ 17 හැවිරිදි දරුවාගේ සිරුර සෙවීමේ මෙහෙයුම් ආරම්භ කර තිබෙනවා
si_229395_1	කාලගුණය යහපත්වීම හේතුවෙන් අද උදෑසන හයේ සිට වලපනේ පොලීසිය සහ යුද හමුදාව ඒකාබද්ධව එම සෝදිසි මෙහෙයුම් ආරම්භ කර ඇති බවයි වලපනේ පොලීසිය සඳහන් කළේ
si_229395_2	ඊයේ එම මෙහෙයුම් තාවකාලිකව නතර කරනු ලැබුවේ ප්‍රදේශයට ඇද හැලූණු අධික වැසිත් සමඟ පස් කණ්ඩි කඩා වැටීම හේතුවෙන්
si_229395_3	පෙරේදා රාත්‍රියේ මොවුන් සිටි නිවස මතට පස් කන්දක් කඩා වැටීමෙන් මව, පියා සහ දියණිය මිය ගිය අතර, ඔවුන්ගේ සිරුරු සොයා ගනු ලැබුවේ ඊයේ උදෑසනයි
