si_121198_0	වහාම ක්‍රියාත්මකවන පරිදි සේවා අවශ්‍යතාවය මත ප්‍රධාන පොලිස් පරීක්ෂකවරුන් 4 දෙනෙකුට, උප පොලිස් පරීක්ෂකවරයෙකුට සහ පොලිස් පරීක්ෂකවරයෙකුට ස්ථාන මාරුවීම් ලබාදී තිබෙනවා
si_121198_1	ඒ අනුව නාරාහේන්පිට පොලීසියේ ස්ථානාධිපතිවරයා අම්පාර මූලස්ථාන පොලිස් ස්ථානය වෙතත්, බලංගොඩ පොලිස් ස්ථනාධිපතිවරයා නාරාහේන්පිට පොලිස් ස්ථානාධිපතිවරයා ලෙසත් මාරු කර යවා ඇති බවයි පොලිස් මූලස්ථානය සදහන් කළේ
si_121198_2	ඊට අමතරව තිරුක්කෝවිල් පොලිස් ස්ථානාධිපතිවරයා බලංගොඩටත්, සීතාවක කොට්ඨාශයේ සිටි ප්‍රධාන පොලිස් පරීක්ෂකවරයා තිරුක්කෝවිල් ස්ථානාධිපතිවරයා ලෙසත්, ස්ථාන මාරු කර තිබෙනවා
si_121198_3	ගෝනගංආර පොලිස් ස්ථානාධිපතිවරයා හැටන් කොට්ඨාශය වෙතත්, දකුණු කොළඹ කොට්ඨාශයේ පොලිස් පරීක්ෂකවරයෙකු ගෝනගංආර පොලිස් ස්ථානාධිපතිවරයා ලෙසත් මාරු කර යවා ඇති බවයි පොලිස් මාධ්‍ය ප්‍රකාශක කාර්යාලය තවදුරටත් කියා සිටියේ
