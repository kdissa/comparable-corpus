si_50660_0	මොරටුව විශ්වවිද්‍යාලයේ ඉංජිනේරු පීඨයේ සහ ජාතික තාක්ෂණ ආයතනය අද සිට දින නියමයක් නොමැතිව වසා දමා තිබෙනවා
si_50660_1	විශ්වවිද්‍යාලයේ උපකුලපති මහාචාර්ය ආනන්ද ජයවර්ධන සඳහන් කළේ ඊයේ මෙම පීඨ දෙකේ සිසුන් දෙදෙනෙකු අතර ගැටුමක් ඇති වූ බවයි. එය තවදුරටත් වර්ධනය වීම වළක්වා ගැනීම සදහා මෙලෙස අදාළ පීඨ දෙක වසා දැමූ බව උපකුලපතිවරයා සඳහන් කළා
si_50660_2	රුහුණු විශ්වවිද්‍යාලයේ සිසුන් දෙපිරිසක් අතරද ඊයේ දහවල් ඇතිවු ගැටුමකින් සිසුන් 05 දෙනෙකු තුවාල ලැබුවා
si_50660_3	විශ්වවිද්‍යාලයේ කළමනාකරණ හා මූල්‍ය පීඨයේ දෙවන වසරේ ඉගෙනුම ලබන සිසුන් දෙපිරිසක් අතරයි මෙම ගැටුම ඇතිවුණේ
si_50660_4	මේ අතර, දියතලාව ගුවන් හමුදා කඳවුරේ නායකත්ව පුහුණුව ලබන වෛද්‍ය ශිෂ්‍යාවකට පුහුණුකරුවන් දඬුවම් පැමිණවීම නිසා ඇය රෝගාතුර වී ඇතැයි අද (02) මාධ්‍ය මගින් කරුණු අනාවරණය කර තිබුණා
si_50660_5	මේ සම්බන්ධයෙන් එම සිසුවියගේ දෙමව්පියන් ආරක්ෂක ලේකම්වරයාටද පැමිණිලි කර ඇති බවයි එහි දැක්වුණේ
si_50660_6	කෙසේ වෙතත්, අප මේ සම්බන්ධයෙන් විමසා සිටියේ උසස් අධ්‍යාපන අමාත්‍යාංශයේ ශිෂ්‍ය කටයුතු අධ්‍යක්ෂ කීර්ති මාවැල්ලගෙන්
si_50660_7	ඔහු ඊට දැක්වු ප්‍රතිචාරයයි මේ
