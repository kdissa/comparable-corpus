si_142058_0	ජනාධිපති මෛත්‍රීපාල සිරිසේනගේ නිල වෙබ් අඩවියට අනවසරයෙන් ඇතුළු වී එහි දත්ත වෙනස් කිරීමේ සිද්ධියට සම්බන්ධ පාසල් සිසුවා සහ 26 හැවිරිදි තරුණයා ඇප මත මුදා හැර තිබෙනවා
si_142058_1	ඒ සැකකරුවන් අද (02) කොළඹ ප්‍රධාන මහේස්ත්‍රාත් ගිහාන් පිලපිටිය හමුවට ඉදිරිපත් කිරීමෙන් අනතුරුවයි. ඒ අනුව, 17 හැවිරිදි පාසල් සිසුවා රුපියල් ලක්ෂ 10 බැගින් වූ ශරීර ඇප දෙකක් මත මුදා හැරි අතර 26 හැවිරිදි තරුණයා රුපියල් 25,000 ක මුදල් ඇපයක් සහ රුපියල් ලක්ෂ 10 බැගින් වූ ශරීර ඇප 4 ක් මත මුදා හැර තිබෙනවා
si_142058_2	ජනාධිපතිවරයාගේ නිල වෙබ් අඩවියට අනවසරයෙන් පිිවිසීම සම්බන්ධයෙන් 17 හැවිරිදි පාසල් සිසුවා කඩුගන්නාව ප්‍රදේශයෙන් අත්අඩංගුවට ගනු ලැබූ අතර 26 හැවිරිදි තරුණයා අත්අඩංගුවට ගත්තේ මොරටුව ප්‍රදේශයෙන්
si_142058_3	පසුව 17 හැවිරිදි ශිෂ්‍යයා පරිවාසභාරයට පත් කළ අතර, 26 හැවිරිදි තරුණයා රක්ෂිත බන්ධනාගාර ගත කෙරුණා
si_142058_4	ඔවුන් දෙදෙනාම අද කොළඹ ප්‍රධාන මහේස්ත්‍රාත්වරයා හමුවට ඉදිරිපත් කෙරුණු අතර, ඇප නියම කිරීමෙන් පසුව මහේස්ත්‍රාත්වරයා 17 හැවිරිදි සිසුවාගේ දෙමාපියන්ට අවවාදයක් ද සිදුකර තිබෙනවා
si_142058_5	ඒ ළමයින් පරිගණක භාවිතයට යොමු කිරීම වැදගත් වන්නේ සේම ඔවුන් සිදුකරන දෑ පිළිබඳව අවධානයෙන් පසුවන ලෙසයි
