ta_184915_0	ராஜாங்கனை நீர்தேக்கத்தின் நீரினை குடிநீர் திட்ட்டத்திற்கு உட்படுத்தியமைக்கு எதிர்ப்பு தெரிவித்து ஆர்பாட்டம் மேற்கொண்ட குற்றத்திற்காக கைது செய்யப்பட்ட விவசாய சங்கத்தின் தலைவர் நீதிமன்றில் முன்னிலைப்படுத்தப்பட்டுள்ளார்.
ta_184915_1	ராஜாங்கனை ஒன்றிணைந்த விவசாய சங்கத்தின் தலைவர் ஏ நிஹால் நேற்றைய தினம் காவல் துறையினரால் கைது செய்யப்பட்டார்.
ta_184915_2	இதேவேளை, குறித்த ஆர்பாட்டத்தில் பங்கேற்ற மேலும் சிலரை கைது செய்ய நடவடிக்கைகள் மேற்கொள்ளப்பட்டு வருவதாக ராஜாங்கனை பிரதேசத்தின் சிரேஷ்ட்ட காவல் துறை அதிகாரி ஒருவர் தெரிவித்தார். குறித்த ஆர்பாட்டத்தில் ஈடுப்பட்ட 50 பேர் கைது செய்யப்பட்டுள்ள நிலையில் அவர்களை எதிர்வரும் 5 ஆம் திகதி வரை விளக்கமறியலில் வைக்க உத்தரவிடப்பட்டுள்ளமை குறிப்பிடத்தக்கது.
ta_184915_3	அத்துடன் மேலும் 9 பேர் ஒரு லட்சம் ரூபாய் சரீர பிணையில் விடுதலை செய்யப்பட்டுள்ளதாக அவர் குறிப்பிட்டார்.
ta_184915_4	கடந்த 28 ஆம் திகதி அநுராதபுரம் பாதெனிய பிரதான வீதியை மறித்து சுமார் 3 மணித்தியாலங்கள் ஆர்பாட்டத்தில் ஈடுப்பட்டனர் என்பது குறிப்பிடத்தக்கது.
