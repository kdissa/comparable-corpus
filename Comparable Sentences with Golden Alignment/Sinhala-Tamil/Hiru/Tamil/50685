ta_50685_0	பிரதம  நீதியரசருக்கு எதிரான குற்றவியல் பிரேரணை தொடர்பிலான நாளைய வழக்கில்,  தமிழ் தேசிய கூட்டமைப்பின் நாடாளுமன்ற உறுப்பினர் இரா.சம்பந்தன் சார்பாக  நாடாளுமன்ற உறுப்பினர் எம்.ஏ.சுமந்திரன் முன்னிலையாகவுள்ளார்.
ta_50685_1	இதனை அவர் எமது செய்திப்பிரிவுக்கு தெரிவித்தார். தமக்கு எதிரான  நாடாளுமன்றத் தெரிவுக் குழுவினை கலைக்க வலியுறுத்தி, பிரதம நீதியரசர்  தாக்கல் செய்திருந்த மனு மீதான வழக்கு நாளை மேன்முறையீட்டு நீதிமன்றத்தில்  விசாரணைக்கு எடுத்துக் கொள்ளப்படவுள்ளது.
ta_50685_2	இந்த நிலையில் குறித்த தெரிவுக் குழுவின் உறுப்பினர்களை நாளைய தினம் நீதிமன்றத்தில் முன்னிலைப்படுமாறு அழைப்பாணை விடுத்திருந்தது.
ta_50685_3	எனினும்  தற்போது இரா.சம்பந்தன் சென்னையில் உள்ள நிலையில், அவர் சார்பாக தாம்  முன்னிலையாக இருப்பதாக, எம்.ஏ.சுமந்திரன் தெரிவித்துள்ளார்.
ta_50685_4	இந்தநிலையில், ஜே வீ பியின்  சார்பில் நாடாளுமன்ற தெரிவுக்குழுவில் அங்கம் வகித்த விஜித ஹேரத் நாளைய  தினம் மேன்முறையீட்டு நீதிமன்றில் முன்னிலையாகவுள்ளதாக நாடாளுமன்ற  உறுப்பினர் அனுர குமார திசாநாயக்க தெரிவித்துள்ளார்.
ta_50685_5	எனினும், ஐக்கிய தேசிய கட்சி மற்றும் ஆளும் தரப்பு பிரதிநிதிகள் நீதிமன்றில் முன்னிலையாக போவதில்லை என அறிவித்துள்ளனர்.
