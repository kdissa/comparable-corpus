ta_179928_0	மீதொட்டமுல்ல குப்பை மேட்டியில் நேற்று ஏற்பட்ட தீப்பரவல் இரசாயன எதிர்வினை காரணமாக ஏற்பட்டிருக்கலாம் என சந்தேகம் வௌியிடப்பட்டுள்ளது.
ta_179928_1	நீண்ட காலமாக குறித்த பகுதியில் குப்பைகள் கொட்டப்பட்டுள்ளதால், அங்கு மீத்தேன் வாயு உற்பத்தியாகி  இந்த தீப்பரவல் ஏற்பட்டிருக்கக்கூடும் என கொழும்பு தீயணைப்பு சேவைத் திணைக்கள பேச்சாளர் ஒருவர் தெரி்வித்தார்.
ta_179928_2	குப்பை மேட்டின் தீப்பரவல் நேற்று பிற்பகல் 3 மணியளவில் கட்டுப்படுத்தப்பட்ட நிலையில் , தொடர்ந்தும் சில பகுதிகளில் புகை வௌியேறுவதாக கொழும்பு தீயணைப்பு சேவைத் திணைக்களம் மேலும் குறிப்பிட்டுள்ளது.
ta_179928_3	இது தொடர்பில் விசாரணைகளை மேற்கொள்ளுமாறு உரிய தரப்பினருக்கு காவற்துறை அறிவித்துள்ளதாக தெரிவிக்கப்படுகிறது.
ta_179928_4	இதேவேளை , குறித்த பகுதியில் சிறப்பு பாதுகாப்பு ஏற்பாடுகள் தற்போதைய நிலையில் மேற்கொள்ளப்பட்டுள்ளதாக காவற்துறை ஊடக பிரிவு குறிப்பிட்டுள்ளது.
