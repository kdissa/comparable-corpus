ta_231457_0	ஏப்ரல் 21 தாக்குதல் குறித்து ஆராயும் ஜனாதிபதி ஆணைக்குழுவில், வாக்குமூலம் வழங்குவதற்காக பிவித்துறு ஹெல உறுமயவின் தலைவரும் நாடாளுமன்ற உறுப்பினருமான உதய கம்மன்பில முன்னிலையானார்.
ta_231457_1	இன்று முற்பகல் 9.30 அளவில் அவர் ஜனாதிபதி ஆணைக்குழுவில் முன்னிலையானதாக எமது செய்தி தொடர்பாளர் தெரிவித்தார். நாடாளுமன்ற உறுப்பினர் உதய கம்மன்பில முதல் தடவையாக ஜனாதிபதி ஆணைக்குழுவில் முன்னிலையானார்.
ta_231457_2	ஏப்ரல் 21 தாக்குதல் தொடர்பில் நாடாளுமன்ற உறுப்பினர் ரிஷாட் பதியுதீனுக்கு எதிராக சட்டநடவடிக்கை எடுக்கப்படும் வரை தாம் காத்திருப்பதாக நாடாளுமன்ற உறுப்பினர் உதய கம்மன்பில குறிப்பிட்டுள்ளார்.
ta_231457_3	ஜனாதிபதி ஆணைக்குழுவில் முன்னிலையான போது ஊடகங்களுக்கு கருத்துரைத்த போதே அவர் இதனை குறிப்பிட்டுள்ளார்.
ta_231457_4	இதேவேளை ஏப்ரல் 21 தாக்குதல் குறித்து ஆராயும் ஜனாதிபதி ஆணைக்குழுவில், பேராயர் கர்தினால் மெல்கம் ரஞ்சித் ஆண்டகை கடந்த ஆண்டு டிசம்பர் மாதம் 6 ஆம் திகதி முன்னிலையாகி இருந்தமை குறிப்பிடத்தக்கது.
