ta_64237_0	சட்டத்தை உரிய வகையில் முன் எடுக்க வேண்டுமாயின் சுயாதீன காவற்துறை ஆணைக்குழு அவசியம் என எதிர்கட்சி தலைவர் ரணில் விக்கிரமசிங்ஹ தெரிவித்துள்ளார்.
ta_64237_1	மாத்தறை மாவட்டத்தில் இடம் பெற்ற ஒன்றுக் கூடல் ஒன்றில் கலந்து கொண்டு உரையாற்றும் போதே அவர் இதனை குறிப்பிட்டுள்ளார்.
ta_64237_2	தளதா மாளிகைக்கு முன்னால் தற்கொலை செய்துக் கொள்கின்றனர்.
ta_64237_3	ஓடெல் ஆடையகத்துக்கு முன்னால் தாக்குதல் நடத்துகின்றனர்.
ta_64237_4	ஆனால் அவ்வாறான செயல்களில் ஈடுபட்டவர்களை கைது செய்ய முடியவில்லை.
ta_64237_5	இந்த நிலையில் எவ்வாறு சட்டம் முழுமையாக அமுலாக்கப்படுகிறது என்று கூற முடியும் என்று அவர் கேள்வி எழுப்பியுள்ளார்.
ta_64237_6	எனவே இதற்கு சுயாதீன காவற்துறை ஆணைக்குழு நியமிக்கப்படவேண்டும் என்று அவர் கோரிக்கை விடுத்துள்ளார்.
