ta_221340_0	அமெரிக்க ஜனாதிபதி டொனால்ட் ட்ரம்ப் எதிர்வரும் செப்டம்பர் முதலாம் திகதி முதல் 300 பில்லியன் டொலர்கள் பெறுமதியான சீன தயாரிப்புகளுக்கு 10 சதவீத புதிய வரி அதிகரிப்பை மேற்கொள்ளவிருப்பதாக அறிவித்துள்ளார்.
ta_221340_1	இந்த நடவடிக்கை இரு நாடுகளுக்கிடையில் அதிகரித்து வரும் வர்த்தகப் போரில் புதிய தாக்கத்தை ஏற்படுத்தவுள்ளது.
ta_221340_2	அண்மையில் இருதரப்பும் இந்த விடயத்தில் பேச்சுவார்த்தைகள் நடத்தின.
ta_221340_3	இதில் ஒரு முன்னேற்றம் வெளிப்பட்ட நிலையில், தற்போது இந்த அறிவிப்பு வெளியாகியுள்ளது.
ta_221340_4	முதலீட்டாளர்கள் இந்த அறிவிப்பு தொடர்பாக திகைப்படைந்திருப்பதாக கூறப்படுகிறது.
ta_221340_5	இதனால் அமெரிக்க பங்கு சந்தையான வோல் ஸ்ட்ரீட்டில், டோவ் ஜோன்ஸ் பங்கு குறியீடு கடுமையாக சரிந்ததுள்ளது.
