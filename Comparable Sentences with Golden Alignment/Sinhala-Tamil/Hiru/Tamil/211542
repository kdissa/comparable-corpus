ta_211542_0	குடிபோதையில் வாகன விபத்தை ஏற்படுத்திய சம்பவம் தொடர்பில் கைது செய்யப்பட்ட மக்கள் விடுதலை முன்னணியின் அரசியல் குழு உறுப்பினர் கே.டி.லால்காந்த எதிர்வரும் 14ம் திகதி வரை விளக்கமறியலில் வைக்கப்பட்டுள்ளார்.
ta_211542_1	அனுராதபுர பதில் நீதவான் நதீகுமார முன்னிலையில் அவர் முற்படுத்தப்பட்ட போது இந்த உத்தரவு பிறப்பிக்கப்பட்டுள்ளது.
ta_211542_2	அநுராதபுரம் - புதிய புத்தளம் வீதியில் சிறைச்சாலைக்கு அருகில் நேற்று மாலை இடம்பெற்ற விபத்து தொடர்பில் அவர் கைதுசெய்யப்பட்டார்.
ta_211542_3	லால்காந்த செலுத்திச் சென்ற கெப் ரக வாகனம், உந்துருளி ஒன்றுடன் நேருக்கு நேர் மோதி விபத்துக்குள்ளானது.
ta_211542_4	இதன்போது, குறித்த உந்துருளியை செலுத்திச் சென்ற பெண்ணும், அதில் பயணித்த அவரின் உறவுக்கார மகளும் காயமடைந்த நிலையில் அநுராதமபுரம் போதனா மருத்துவமனையில் அனுமதிக்கப்பட்டனர்.
