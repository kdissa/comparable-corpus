ta_146674_0	இன்று இடம்பெற்ற அமைச்சரவை தீர்மானங்களை அறிவிக்கும் ஊடக சந்திப்பின் போது வடக்கில் நடமாடும் ஆவா குழு தொடர்பில் ஊடகவியலாளர்கள் வினவியுள்ளனர்.
ta_146674_1	இதற்கு பதில் வழங்கிய அமைச்சரவையின் இணைப் பேச்சாளர், அமைச்சர் ராஜித சேனாரத்ன, முன்னாள் பாதுகாப்பு செயலாளரின் ஆலோசனைக்கு அமையேவே அந்த குழு செயற்பட்டுள்ளதாக தெரிவித்துள்ளார்.
ta_146674_2	அரசாங்கம் மாறிய பின்னர் அந்த குழு, தற்போது பல்வேறு குற்றச் செயல்களில் ஈடுபடுவதாகவும் தெரிவித்துள்ளார்.
ta_146674_3	இதேவேளை, புதிய அரசாங்கம் ஏன் இன்னும் இந்த குழுவை அழிக்கவில்லை என இதன்போது ஊடகவியலாளர்கள் கேள்வி எழுப்பியுள்ளனர்.
ta_146674_4	இதற்கு பதில் வழங்கிய அமைச்சர், அந்த நடவடிக்கை தற்போது ஆரம்பிக்கப்பட்டுள்ளதாக தெரிவித்துள்ளார்.
