ta_219500_0	மாதம்பை பழைய நகரம் பகுதியில் அமைந்துள்ள வர்த்தக நிலையம் ஒன்றில் ஏற்பட்ட தீ விபத்தில் 3 பாரவூர்திகள் சேதமடைந்துள்ளன.
ta_219500_1	இந்த சம்பவம் நேற்றிரவு இடம்பெற்றதாக காவல் துறையினர் தெரிவித்தனர்.
ta_219500_2	குறித்த பகுதியில் அமைந்துள்ள இரும்பு சேகரிக்கும் வர்த்தக நிலையம் ஒன்றிலேயே இந்த தீ விபத்து ஏற்பட்டுள்ளது.
ta_219500_3	ஒரு பாரவூர்தி முழுமையாக தீக்கிரையாகியுள்ளதுடன் இரு பாரவூர்திகள் பகுதியளவில் சேதமடைந்துள்ளதாகவும் தெரிவிக்கப்பட்டுள்ளது.
ta_219500_4	தீ விபத்து ஏற்பட்டமைக்கான காரணம் கண்டறியப்படாத நிலையில் காவல் துறையினர் விசாரணைகளை மேற்கொண்டு வருகின்றனர்.
