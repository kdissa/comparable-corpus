ta_182723_0	முன்னாள் அமைச்சர் பெசில் ராஜபக்ஸ, அமைச்சர் ரிசாட் பதியூர்தின் மற்றும் அவரின் சகோதரரான ரிஷ்வான் பதியூர்தின் உள்ளிட்டவர்களுக்கு அழைப்பாணை விடுக்கப்பட்டுள்ளது.
ta_182723_1	வில்பத்து வன அழிவுக்கு எதிராக தாக்கல் செய்யப்பட்ட இரண்டு மனுக்களுக்கு அமையவே, மேன்முறையீட்டு நீதிமன்றம் இன்று இந்த அழைப்பாணையை விடுத்துள்ளது.
ta_182723_2	வில்பத்து வனாந்திரத்தின் பாதுகாக்கப்பட்ட வனப்பகுதியான வில்பத்துக்குளம் வனப்பகுதியில் சட்டவிரோதமாக குடியேற்றப்பட்டதாக மீள்குடியேற்றம் செய்யப்பட்டதாக தெரிவித்து தாக்கல் செய்யப்பட்ட இரண்டு மனுக்கள் இன்று விசாரணைக்கு எடுத்துக் கொள்ளப்பட்டது.
ta_182723_3	அதன்படி, அந்த மனுக்களின் பிரதிவாதிகளாக பெயரிடப்பட்டுள்ளவர்களை எதிர்வரும் மார்ச் மாதம் 5ஆம் திகதி மேன்முறையீட்டு நீதிமன்றில் முன்னிலையாகுமாறு மேன்முறையீட்டு நீதிமன்றத்தின் தலைமை நீதியரசர் ப்ரிதி பத்மன் சூரசேன மற்றும் ஷிரானி குணரத்ன ஆகிய நீதிரசர்கள் குழு இந்த பணிப்புரையை விடுத்துள்ளது.
