ta_209593_0	குறுகிய காலத்தில் இலாபத்தை பெறும் வேலைத்திட்டங்களை எதிர்வரும் காலத்தில் நடைமுறைபடுத்த உள்ளதாக பிரதமர் ரணில் விக்ரமசிங்க தெரிவித்துள்ளார்.
ta_209593_1	கொழும்பில் இன்று இடம்பெற்ற நிகழ்வொன்றில் வைத்து அவர் இதனை தெரிவித்துள்ளார்.
ta_209593_2	நாட்டில் ஏற்பட்டிருந்த நெருக்கடி நிலைமைகளுக்கு மத்தியில் அச்சமின்றி பொறுப்புக்களை ஏற்றுக் கொண்டதாக தெரிவித்த பிரதமர், அன்றிலிருந்து இன்று வரை பாரிய அளவிலான கடன்களை வெளிநாடுகளுக்கு செலுத்தி வருவதாக தெரிவித்தார். கடன் பிரச்சினைகள் காரணமாக அரச ஊழியர்களின் வேதனம் தொடர்பில் கேள்வி எழுப்பப்பட்டு வந்துள்ளது.
ta_209593_3	எனினும் அரச ஊழியர்களின் வேதனம் நெருக்கடிகளுக்கு மத்தியிலும் அதிகரிக்கப்பட்டே வந்துள்ளது.
ta_209593_4	கடந்த நாட்களில் நீண்டகால வேலைத்திட்டங்கள் அறிமுகப்படுத்தப்பட்டது.
ta_209593_5	எனவே எதிர்வரும் மாதங்களில் குறுகிய காலத்தில் பலனை பெறும் வேலைத்திட்டங்களை அறிமுகம் செய்ய அரசாங்கம் நடவடிக்கை எடுத்து வருவதாக பிரதமர் தெரிவித்துள்ளார்.
