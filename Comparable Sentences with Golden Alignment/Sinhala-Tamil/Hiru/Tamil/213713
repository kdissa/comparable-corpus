ta_213713_0	கடற்தொழில்துறை அமைச்சை தமக்கு வழங்க வில்லையாயின், இராஜாங்க அமைச்சர் பதவியில் இருந்து விலகுவதாக, கடற்றொழில்துறை இராஜாங்க அமைச்சர் திலிப் வெதஆரச்சி தெரிவித்துள்ளார்.
ta_213713_1	சிலாபத்தில் நேற்று இடம்பெற்ற நிகழ்வொன்றில் கலந்துக் கொண்டதன் பின்னர் ஊடகங்களிடம் கருத்து வெளியிடும் போதே அவர் இதனை தெரிவித்துள்ளார்.
ta_213713_2	இதற்கு முன்னர் கடற்றொழில் அமைச்சை பொறுப்பேற்றவர்கள், மீனவர்களின் நலன் குறித்து செயற்பட்டது கிடையாது.
ta_213713_3	அவர்கள் பணத்திற்காக மாத்திரமே செயற்பட்டனர்.
ta_213713_4	எனவே மீனவர்களையும், மீனவ தொழிலையும், அதனுடன் தொடர்புடைய தொழிற்சாலைகளைம் கட்டியெழுப்ப வேண்டும்.
ta_213713_5	இதன் காரணமாகவே, கடற்தொழில்துறை அமைச்சை தனக்கு வழங்க வேண்டும் என தாம் கோருவதாக திலிப் வெதஆரச்சி தெரிவித்துள்ளார்.
ta_213713_6	எனவே இது குறித்த கோரிக்கையை பிரதமரிடம் தாம் முன்வைத்துள்ளதாகவும் அவர் குறிப்பிட்டுள்ளார்.
