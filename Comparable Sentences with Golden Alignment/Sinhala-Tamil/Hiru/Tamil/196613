ta_196613_0	முல்லைத்தீவு மாவட்ட மீனவர்கள் தற்போது எதிர்ப்பு போராட்டம் ஒன்றில் ஈடுபட்டு வருகின்றனர்.
ta_196613_1	முல்லைத்தீவு மீன்பிடி திணைக்களத்தை முற்றுகையிட்டு அவர்கள் போராட்டத்தில் ஈடுபட்டதாக எமது செய்தித் தொடர்பாளர் தெரிவித்தார். இதேவேளை, தலவாக்கலை கட்டுக்களை தோட்ட மக்கள் இன்று கவனயீர்ப்பு போராட்டம் ஒன்றில் ஈடுபட்டனர்.
ta_196613_2	தோட்ட நிவாகத்தினரால் தமது உரிமைகள் மறுக்கப்படுவதாகவும், வெளிக்கல உத்தியோகத்தரை உடன் பதவி நீக்குமாறும் வலியுறுத்தியே இந்த கவனயீர்ப்பு போராட்டம் முன்னெடுக்கப்பட்டுள்ளது.
ta_196613_3	இதன்போது பிரதேச மக்கள் இவ்வாறு கருத்து வெளியிட்டனர்.
ta_196613_4	இதேவேளை, ஆரையம்பதி பிரதேச சபை சிற்றூழியர்கள் இன்று காலை ஆர்ப்பாட்டத்தில் ஈடுபட்டனர்.
ta_196613_5	ஐந்து வருடங்களுக்கு மேல் தற்காலிக அடிப்படையில் மிகவும் குறைந்த வேதனத்திற்கு பணிபுரியும் தம்மை நிரந்தர நியமனத்திற்கு உட்படுத்துமாறுகோரியே அவர்கள் போராட்டத்தில் ஈடுபட்டனர்.
ta_196613_6	நீண்டகாலமாக நிரந்தர நியமனமின்றி தற்காலிக அடிப்படையில் அந்த பிரதேச சபையில் 26 பேர் பணிபுரிகின்றனர்.
ta_196613_7	குப்பை அகற்றும் இயந்திரங்கள் மற்றும் வாகனங்களை பிரதேச சபைக்கு முன்னால் நிறுத்தி அவர்கள் ஆர்பாட்டத்தில் ஈடுபட்டதாக எமது செய்தி தொடர்பாளர் தெரிவித்தார்.
