ta_205329_0	குருநாகல் தம்புள்ளை வீதி தோரயாய பிரதேசத்தில் இன்று காலை இடம்பெற்ற வாகன விபத்தில் ஒரே குடும்பத்தினை சேர்ந்த 03 பேர் காயமடைந்து குருநாகல் மருத்துவமனையில் அனுமதிக்கப்பட்டுள்ளனர்.
ta_205329_1	சிற்றூந்து ஒன்றும் முச்சக்கர வண்டி ஒன்றும் மோதுண்டதில் குறித்த விபத்து நேர்ந்துள்ளமை குறிப்பிடத்தக்கது.
ta_205329_2	இந்நிலையில் முச்சக்கர வண்டியில் பயணித்த ஒரே குடும்பத்தினை சேர்ந்த தாய் தந்தை மற்றும் மகன் இவ்வாறு விபத்துக்கு உள்ளாகியுள்ளதாக எமது பிராந்திய செய்தியாளர் தெரிவித்தார். விபத்தின் போது வீதியில் இருந்த மின்சார கம்பம் மீது மோதுண்டத்தில் மின் காம்பத்திற்கு சேதம் ஏற்பட்டுள்ளதாக காவற்துறை தெரிவித்துள்ளது.
ta_205329_3	சிற்றூந்தின் கவனக் குறைவினால் குறித்த விபத்து ஏற்பட்டுள்ளதாக விசாரணையில் அறியவந்துள்ளது.
ta_205329_4	சம்பவம் தொடர்பில் சிற்றுந்தின் சாரதி கைது செய்யப்பட்டுள்ளதுடன், குருநாகல் காவற்துறை மேலதிக விசாரணைகளை முன்னெடுத்துள்ளது.
ta_205329_5	குறித்த விபத்து வர்த்தக நிலையம் ஒன்றில் பொருத்தப்பட்டிருந்த C.C.T.V  காணொயில் பதிவாகியுள்ளது.
ta_205329_6	C.C.T.V காணொளி இதோ..
