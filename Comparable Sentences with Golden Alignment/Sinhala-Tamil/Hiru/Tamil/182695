ta_182695_0	உள்ளாட்சித் தேர்தலில் வேட்பாளர்கள், வாக்குகளைப் பெற்றுக்கொள்வதற்காக போலியான வழிமுறைகளைக் கையாள்வதாக தேர்தல்கள் ஆணைக்குழு குற்றம் சுமத்தியுள்ளது.
ta_182695_1	இத்தகைய போலியான வழிமுறைகளுக்கு ஏமாறவேண்டம் என தேர்தல்கள் ஆணைக்குழுவின் தலைவர் மஹிந்த தேசப்பிரிய வாக்காளர்களை அறிவுறுத்தியுள்ளார்.
ta_182695_2	வாக்காளர்களை வெளிநாட்டுக்கு அனுப்பிவைப்பதாகக் கூறி சில வேட்பாளர்கள் பணம் பெற்றுக்கொண்டுள்ளனர்.
ta_182695_3	அத்துடன், குறுந்தகவல் வழிமுறையை பயன்படுத்தி, வாக்காளர்களுக்கு பொருட்களை விநியோகம் செய்யும் சம்பவங்களும் இடம்பெறுவதாக அவர் குறிப்பிட்டுள்ளார்.
ta_182695_4	இந்த நிலையில், தேர்தல் தொடர்பான முறைப்பாடுகளை மேற்கொள்வதற்கு தேர்தல்கள் ஆணைக்குழுவினால் குறுந்தகவல் இலக்கம் ஒன்று அறிமுகம் செய்யப்பட்டுள்ளது.
ta_182695_5	EC இடைவெளி Ev இடைவெளி குறிப்பிட்ட மாவட்டம் இடைவெளி என உங்களது முறைப்பாட்டை பதிவுசெய்து 1919 என்ற இலக்கத்துக்கு அனுப்பிவைக்க முடியும்.
ta_182695_6	அத்துடன், தற்காலிக அடையாள அட்டைகளை வழங்கும் பணிகள் நாளை இடம்பெறும் எனத் தேர்தல்கள் திணைக்களம் தெரிவித்துள்ளது.
