ta_102541_0	அமெரிக்காவின் நியூ மெக்சிகோவில் 3 வயது சிறுவனொருவன் தனது தாய் மற்றும் தந்தையை துப்பாக்கியால் சுட்ட சம்பவம் பெரும் பரபரப்பை ஏற்படுத்தியுள்ளது.
ta_102541_1	கடந்த சனிக்கிழமை இடம்பெற்றுள்ள இச்சம்பவத்தின் போது தந்தையின் பிருஷ்டப் பகுதியை  துளைத்துக்கொண்டு சென்ற துப்பாக்கி ரவை தாயின் உடலிலும் பாய்ந்துள்ளது.
ta_102541_2	வெளிநாட்டு ஊடகங்களின் தகவலின் படி தாயின் பையில் இருந்து ஐபொட்டை எடுக்கும் பொருட்டு அதனுள் கையை விட்டுள்ள சிறுவன்  அதற்குப் பதிலாக துப்பாக்கியை வெளியே எடுத்துள்ளான்.
ta_102541_3	பின்னர் தவறுதலாக துப்பாக்கி வெடித்துள்ளது.
ta_102541_4	சூட்டுக்கு இலக்கான சிறுவனின் தாய் கர்ப்பவதியென தெரிவிக்கப்படுகின்றது.
ta_102541_5	ஹோட்டலொன்றில் வைத்தே இச்சம்பவம் இடம்பெற்றுள்ளதுடன் தற்போது சிறுவனின் பெற்றோர் வைத்தியசாலையில் சிகிச்சை பெற்றுவருவதுடன் அவர்களின் உடல் நிலை தேறிவருவதாகவும் தெரிவிக்கப்படுகின்றது.
ta_102541_6	மேலும் சிறுவன் பொலிஸாரின் பராமரிப்பில் உள்ளதாகவும் சர்வதேச ஊடகங்கள் தெரிவிக்கின்றன.
