ta_213684_0	வரட்சியான காலநிலை காரணமாக பாதிக்கப்பட்டவர்களின் எண்ணிக்கை 73 ஆயிரத்து 368 ஆக அதிகரித்துள்ளது.
ta_213684_1	வடக்கு , வடமேல் மற்றும் மேல் மாகாணங்கள் இந்த வரட்சியான காலநிலை காரணமாக கடுமையாக பாதிக்கப்பட்டுள்ளதாக அனர்த்த முகாமைத்துவ மையம் குறிப்பிட்டுள்ளது.
ta_213684_2	இதேவேளை , நாளைய தினம் வடமேல் மாகாணம் போன்று மன்னார் , வவுனியா , முல்லைத்தீவு , ஹம்பாந்தோட்டை , கம்பஹா , கொழும்பு மற்றும் மொனராகலை மாவட்டங்களுக்கு அதிக வெப்பமான காலநிலை நிலவும் என வானிலை அவதான நிலையம் எதிர்வு கூறியுள்ளது.
ta_213684_3	அதேபோல் , நிலவும் வரட்சியான காலநிலையுடன் நீர் ஆதார பிரதேசங்களில் நீர் மட்டம் வீழ்ச்சியடைந்துள்ளதன் காரணமாக நீர் வழங்கல் செயற்பாடுகளுக்கு நேரடி பாதிப்பு ஏற்பட்டுள்ளதாக தேசிய நீர் வழங்கல் மற்றும் வடிகாலமைப்பு சபை குறிப்பிட்டுள்ளது.
ta_213684_4	இதன் காரணமாக  இயன்றளவு நீரினை சிக்கனமாக பயன்படுத்துமாறு அந்த சபை பொதுமக்களை கோரியுள்ளது.
