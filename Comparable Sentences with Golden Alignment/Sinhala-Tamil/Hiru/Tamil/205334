ta_205334_0	பன்னிப்பட்டிய - அருவ்வல பிரதேசத்தில் வீடொன்றில் இருந்து, கொள்ளையிடப்பட்ட 700 கோடி ரூபா பெறுமதியான இரத்தின கற்கள் மற்றும் வைரக்கல் என்பன வெளிநாட்டுக்கு கொண்டு செல்லப்பட்டுள்ளதாக காவற்துறையினர் சந்தேகம் வெளியிட்டுள்ளனர்.
ta_205334_1	சம்பவம் தொடர்பில் விசாரணைகளை மேற்கொண்டு வரும் காவற்துறை அதிகாரி எமது செய்தி சேவைக்கு இதனை தெரிவித்துள்ளார்.
ta_205334_2	சம்பவம் தொடர்பிலாக, மாத்தறை மல்லி என்ற சந்தேக நபர் நேற்று மாலை கைது செய்யப்பட்டிருந்த நிலையில், அவரிடம் மேற்கொள்ளப்பட்ட விசாரணைகள் மூலம் பல்வேறு தகவல்கள் பெறப்பட்டுள்ளதாக தெரிவிக்கப்பட்டுள்ளது.
ta_205334_3	அத்துடன், கொள்ளை சம்பவத்துடன் தொடர்புடைய மேலும் சிலர் காணாமல் போயுள்ளமை தெரியவந்துள்ளது.
ta_205334_4	கடந்த நொவம்பர் மாதம் 5 ஆம் திகதி பன்னிப்படிய அருவ்வல பகுதியில் உள்ள வீடொன்றில் இருந்து, 700 கோடி ரூபா பெறுமதியான ரத்தின கற்கள் மற்றும் வைரக்கல் ஒன்று களவாடப்பட்டது.
ta_205334_5	குறித்த கொள்ளை சம்பவத்தின் போது தரகராக செயற்பட்டிருந்த, வெளிநாட்டவர் ஒருவர் கடத்திச் செல்லப்பட்டு பின்னர் விடுவிக்கப்பட்டிருந்தார்.
ta_205334_6	இந்தநிலையில், குறித்த வெளிநாட்டவர் நாட்டில் இருந்து வெளியேறியுள்ளதாக தெரியவந்துள்ளதுடன், சம்பவத்துடன் தொடர்புடைய மேலும் சிலர் வெளிநாடுகளுக்கு தப்பிச் சென்றுள்ளதாக தெரிவிக்கப்பட்டுள்ளது.
ta_205334_7	இந்தற்கமைய, குறித்த 700 கோடி ரூபா பெறுமதியான வைரக்கல் மற்றும் இரத்தின கற்கள் வெளிநாட்டிற்கு கடத்தி செல்லப்பட்டிருக்கலாம் என காவற்துறையினர் சந்தேகிக்கின்றனர்.
