ta_201208_0	செவனகல – வெலியார , கிரிவெவ பிரதேசத்தில் பெண்ணொருவரை பாலியல் வன்புணர்வுக்கு உட்படுத்திய இரண்டு பேர்களில் ஒருவர் விளக்கமறியலில் வைக்கப்பட்டுள்ளார்.
ta_201208_1	சந்தேக நபர் செவனகல காவல்துறையால் கைது செய்யப்பட்டு எம்பிலிபிட்டி நீதவான் நீதிமன்றத்தில் பிரசன்னப்படுத்திய வேளையே அவர் இவ்வாறு விளக்கமறியலில் வைக்கப்பட்டுள்ளார்.
ta_201208_2	கடந்த 29 ஆம் திகதி இரவு பணி முடிந்து வீடு திரும்பிக்கொண்டிருந்த 48 வயதான பெண்ணொருவரே இவ்வாறு வன்புணர்வுக்கு உட்படுத்தப்பட்டுள்ளதாக காவல்துறை தெரிவித்துள்ளது.
ta_201208_3	உந்துருளியில் வந்த இரண்டு பேர் குறித்த பெண்ணை வீதிக்கு அருகில் இருந்த கால்வாய் ஒன்றுக்கு இழுத்துச் சென்று பாலியல் துஸ்பிரயோகத்திற்கு உட்படுத்தியுள்ளனர்.
ta_201208_4	இதன்போது அந்த பெண் கூச்சலிட்டுள்ள நிலையில், சம்பவ இடத்திற்கு பிரதேசவாசிகள் விரைந்துள்ளனர்.
ta_201208_5	பின்னர் அங்கிருந்து ஒரு சந்தேக நபர் தப்பிச் சென்றுள்ள நிலையில், மற்றைய சந்தேக நபரை பிரதேசவாசிகள் மடக்கி பிடித்து அவர்கள் வந்த உந்துருளியுடன் காவல்துறையில் ஒப்படைத்துள்ளனர்.
ta_201208_6	தப்பியோடிய சந்தேக நபர் பெண்ணின் தங்க சங்கிலியையும் அறுத்து சென்றுள்ளதாக தெரியவந்துள்ளது.
ta_201208_7	கைது செய்யப்பட்டுள்ள சந்தேக நபர், அதே பகுதியை சேர்ந்த 32 வயதான நபர் என்பதுடன், தப்பியோடிய சந்தேக நபரை தேடி காவல்துறை விசாரணைகளை ஆரம்பித்துள்ளது.
