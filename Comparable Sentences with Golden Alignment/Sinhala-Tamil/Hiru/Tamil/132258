ta_132258_0	இந்து மா சமுத்திரத்தில் சீனாவின் அதிகரித்த செயற்பாடுகள் குறித்து இந்தியாவும் அமெரிக்காவும் அதிர்ப்தி வெளியிட்டுள்ளன.
ta_132258_1	இது தொடர்பாக புதுடில்லியும் வாஷிங்டனும் பேச்சு வார்த்தை நடத்த தீர்மானித்துள்ளதாக இரு நாடுகளின் இராணுவ வல்லுநர்கள் தெரிவித்துள்ளனர்.
ta_132258_2	இவ்வாறான பேச்சு வார்த்தைகளின் ஊடாக அமெரிக்க இந்திய பரஸ்பர பாதுகாப்பு நடவடிக்கைளை மேம்படுத்திக் கொள்ள முடியும் என நம்பிக்கை வெளியிடப்பட்டுள்ளது.
ta_132258_3	இந்து மா சமுத்திரத்தில் இந்தியாவின் கடலாதிக்கத்தை மட்டுப்படுத்தும் நோக்கில் சீனா தமது கடற்படையினை வலுவாக்கி வருவதுடன் தென் சீன கடல் பிராந்தியத்தில் அதன் ஆதிக்கத்தை அதிகரித்து வருவதாக குறிப்பிடப்பட்டுள்ளது.
ta_132258_4	சீனாவின் கடல் ஆதிக்கத்தை கட்டுப்படுத்தும் நோக்கில் அமெரிக்கா நவீன தொழிநுட்ப ஆயுதங்களை பரிமாற்றவும் தயார் நிலையில் உள்ளதாக குறிப்பிடப்பட்டுள்ளது.
ta_132258_5	இதுதவிர நீர் மூழ்கி கப்பல்களுக்கு எதிரான ஆயுத பிரயோகத்திற்கு எதிராகவும் இருநாடுகளும் அதிக கவனம் செலுத்துவதாக தெரிவிக்கப்பட்டுள்ளது.
ta_132258_6	இதேவேளை, தமது பெயரை குறிப்பிடாமல் கருத்து வெளியிட்டுள்ள அமெரிக்க இராணுவ அதிகாரி ஒருவர், இந்தியா மற்றும் அமெரிக்காவுக்கு இடையே வளர்ந்து வரும் இராணுவ மற்றும் கடற்படைகளின் செயற்பாடுகளை மேம்படுத்தி வருவதாக குறிப்பிட்டார்.
