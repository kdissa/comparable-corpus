ta_117691_0	ஐக்கிய மக்கள் சுதந்திர கூட்டமைப்பின் தேசிய பட்டியல் தெரிவுக்கு எதிராக உயர் நீதிமன்றத்தில் தாக்கல் செய்யப்பட்டிருந்த இரண்டு அடிப்படை உரிமை மீறல் மனுக்கள் விசாரணைக்கு எடுத்துக் கொள்ளப்படவுள்ளன.
ta_117691_1	கடந்த பொதுத் தேர்தலில் போட்டியிட்டு தோல்வி அடைந்த வேட்பாளர்கள் சிலர் தேசிய பட்டியல் ஊடாக நாடாளுமன்றத்துக்கு மீண்டும் தெரிவாகி இருந்தனர்.
ta_117691_2	அவர்கள் தெரிவு செய்யப்பட்டமையை ரத்து செய்யுமாறு கோரி இந்த மனுக்கள் தாக்கல் செய்யப்பட்டன.
ta_117691_3	ஐக்கிய மக்கள் சுதந்திர கூட்டமைப்பின் பங்காளி கட்சிகளான லங்கா சம சமாஜ கட்சியின் பொது செயலாளர் திஸ்ஸ விதாரன மற்றும் மக்கள் ஐக்கிய முன்னணியின் உபத் தலைவர் சோமவீர சந்திரசிறி ஆகியோரும் இந்த மனுக்களை தாக்கல் செய்திருந்தனர்.
ta_117691_4	இந்த மனுக்கள் இந்த மாதம் 16ம் திகதி விசாரணைக்கு எடுத்துக் கொள்ளப்படும் என்று உயர் நீதிமன்றம் அறிவித்துள்ளது.
