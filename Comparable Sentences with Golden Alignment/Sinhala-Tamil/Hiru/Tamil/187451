ta_187451_0	முந்திரி பழம் பறிக்க செல்லலாம் எனக் கூறி 12 வயது சிறுவனை அழைத்து சென்று கொடூரமாக பாலியல் வன்புணர்வுக்கு உட்படுத்திய நபரொருவரை மாதம்பே காவல்துறை கைது செய்துள்ளது.
ta_187451_1	மாதம்பே - சேம்புகட்டிய பிரதேசத்தை சேர்ந்த 34 வயதான நபரே இவ்வாறு கைது செய்யப்பட்டுள்ளார்.
ta_187451_2	கடந்த மாதம் 31 ஆம் திகதி பிற்பகல் இந்த சம்பவம் இடம்பெற்றுள்ளதாக காவல்துறை தெரிவித்துள்ளது.
ta_187451_3	சம்பவத்திற்கு முகம் கொடுத்துள்ள சிறுவன் தமது நண்பர்களுடன் விளையாட சென்றுள்ள நிலையில், அந்த இடத்திற்கு வந்த சந்தேக நபர்.
ta_187451_4	முந்திரி பழம் பறிக்க செல்லலாம் எனக் கூறி சிறுவனை தாம் பணிபுரியும் தோட்டத்திற்கு அழைத்து சென்றுள்ளார்.
ta_187451_5	பின்னர் அங்கு சிறுவனை பாலியல் வன்புணர்வுக்கு உட்படுத்திய சந்தேக நபர், சிறுவனுக்கு 100 ரூபாய் பணத்தினை கொடுத்து விட்டு இது தொடர்பில் யாரிடமும் கூற வேண்டாம் என தெரிவித்துள்ளார்.
ta_187451_6	கைது செய்யப்பட்டுள்ள சந்தேக நபர் சிலாபம் நீதவான் நீதிமன்றத்தில் முன்னிலைப்படுத்தப்படவுள்ளதோடு, மாதம்பே காவல்துறை மேலதிக விசாரணைகளை முன்னெடுத்துள்ளது.
