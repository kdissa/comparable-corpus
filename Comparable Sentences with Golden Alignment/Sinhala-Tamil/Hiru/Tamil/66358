ta_66358_0	30 லட்சம் ரூபா கப்பம் பெற்றுக் கொண்டதாக முன்னாள் பிரதி காவற்துறை மா அதிபர் வாஸ் குணவர்த்தனவுக்கு எதிராக சுமத்தப்பட்டிருந்த குற்றசாட்டு தொடர்பாக குற்றத்தடுப்பு விசாரணை  திணைக்களம் மேற்கொண்ட விசாரணை நிறைவடைந்துள்ளது.
ta_66358_1	ஹசித்த மடவலவின் கொலை தொடர்பில் சந்தேகத்துக்குரியவரான அமைச்சர் ஒருவரின் முன்னாள் இணைப்புச் செயலாளரான சிங்கப்பூர் சரத் என்பவரிடம் கப்பம் பெற்றுக் கொண்டதாகவே முன்னாள் பிரதி காவற்துறை மா அதிபர் மீது குற்றம் சுமத்தப்பட்டிருந்தது.
ta_66358_2	இது தொடர்பான வழக்கு விசாரணை இன்றைய தினம் மஹர நீதவான் தர்ஷிகா விமலசிறி முன்னலையில் இடம் பெற்றது.
ta_66358_3	விசாரணை நடவடிக்கைகள் நிறைவடைந்துள்ளதன் காரணமாக சந்தேகத்துக்குரியவருக்கு பிணை வழங்குமாநு அவர் சார்பில் முன்னிலையான சட்டத்தரணி நீதவானிடம் இதன்போது கோரியிருந்தார்.
ta_66358_4	இதனை நிராகரித்த நீதவான் தர்ஷிகா விமலசிறி, சந்தேத்துக்குரியரை எதிர்வரும் 16 ஆம் திகதி வரை விளக்கமறியளில் வைக்குமாறு உத்தரவிட்டுள்ளார்.
