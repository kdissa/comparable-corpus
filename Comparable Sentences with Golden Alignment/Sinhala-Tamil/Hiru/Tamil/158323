ta_158323_0	வெறி நாய் கடிக்கு உள்ளாகிய அகுணகொலபெலஸ்ஸ பிரதேசத்தை சேர்ந்த சிறுவனொருவர் உரிய சிகிச்சை வழங்காமையினால் ராபிஸ் நோய் ஏற்பட்டு உயிரிழந்துள்ளதாக அவரின் பெற்றோர் குற்றம்சாட்டியுள்ளனர்.
ta_158323_1	அகுணகொலபெலஸ்ஸ - ஹெலேகட தெற்கு பிரதேசத்தை சேர்ந்த இந்த சிறுவன் கடந்த பெப்ரவரி மாதம் 11ம் திகதி இவ்வாறு வெறி நாய் கடிக்கு உள்ளாகியுள்ளார்.
ta_158323_2	பின்னர் சிறுவனை அகுணகொலபெலஸ்ஸ மருத்துவமனையில் அவரின் பெற்றோர்கள் அனுமதித்துள்ள நிலையில் , அங்கு சிறுவனுக்கு உரிய சிகிச்சைகள் வழங்கப்படவில்லை என சிறுவனின் தாய் தெரிவித்தார். கடந்த 29ம் திகதி சிறுவன் மீண்டும் நோய்வாய்ப்பட்டுள்ள நிலையில் , தங்காலை மருத்துவமனையில் அனுமதிக்கப்பட்டுள்ளார்.
ta_158323_3	பின்னர் அவர் கராபிடிய மருத்துவமனைக்கு மாற்றப்பட்டுள்ள நிலையில் , அங்கு சிறுவன் உயிரிழந்துள்ளதாக எமது செய்தியாளர் தெரிவித்தார். எவ்வாறாயினும் ,சிறுவனுக்கு உரிய சிகிச்கைகள் வழங்கப்பட்டதாக அகுணகொலபெலஸ்ஸ மருத்துவரொருவர் எமது செய்திச்சேவைக்கு தெரிவித்திருந்தார்.
