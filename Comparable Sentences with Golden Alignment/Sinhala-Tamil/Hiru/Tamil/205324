ta_205324_0	ஐரோப்பிய ஒன்றியத்தில் இருந்து பிரத்தானியா விலகும் நிலைப்பாட்டினால் மேலும் ஒரு அமைச்சர் பதவி விலகியுள்ளார்.
ta_205324_1	ஐரோப்பிய ஒன்றியத்தில் இருந்து இங்கிலாந்து விலகும் விடயத்தில் இங்கிலாந்து பிரதமர் தெரசா மே மற்றும் அவரது கன்சர்வேட்டிவ் கட்சியினருக்கும் இடையில் முரண்பட்ட நிலை உருவாகியுள்ளது.
ta_205324_2	இதனால் கடந்த மாதத்தில் 4 அமைச்சர்கள் பதவி விலகினர்.
ta_205324_3	இந்த நிலையில் மற்றுமொரு அமைச்சர் பதவி விலகியுள்ளார்.
ta_205324_4	ஐரோப்பிய கூட்டமைப்பில் இருந்து இங்கிலாந்து விலகும் நிலையில், கலிலியோ செயற்கை கோள் திட்டத்தின் கீழ் பாதுகாப்பு வழங்க முடியாது என்று ஐரோப்பிய கூட்டமைப்பு கூறியுள்ளது.
ta_205324_5	இதற்கு எதிர்ப்பு தெரிவித்தே குறித்த அமைச்சர் பதவி விலகி உள்ளதாக தெரிவிக்கப்படுகின்றது.
ta_205324_6	ஐரோப்பிய கூட்டமைப்பில் இருந்து இங்கிலாந்து வெளியேறும் விவகாரத்தில் தெரசா மே வரைவு திட்டம் வெளியிட்டதில் இருந்து 7 அமைச்சர்கள் பதவி விலகியுள்ளதாக அந்த நாட்டு தகவல்கள் தெரிவிக்கின்றன.
