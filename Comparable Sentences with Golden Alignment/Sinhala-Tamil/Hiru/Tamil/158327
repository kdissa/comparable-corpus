ta_158327_0	தலுவகொடுவ மாவத்தையை சேர்ந்த 22 வயதுடைய இளம் தாயை துஷ்பிரயோகத்திற்கு உள்ளாக்கிய சம்பவம் தொடர்பில் கைது செய்யப்பட்ட வர்த்தகர் இம்மாதம் 3ம் திகதி வரை விளக்கமறியலில் வைக்கப்பட்டுள்ளார்.
ta_158327_1	ராகம , தேவத்த பிரதேசத்தை சேர்ந்த வர்த்தகரொருவரே இவ்வாறு விளக்கமறியலில் வைக்கப்பட்டுள்ளார்.
ta_158327_2	இவரின் மனைவி சட்டத்தரணி என்பது குறிப்பிடத்தக்கது.
ta_158327_3	கடந்த 31ம் திகதி மதியம் இவ்வாறு கொடுமைக்கு உள்ளான குறித்த இளம்தாய் நீண்ட காலமாக இருதய நோயிற்காக சிகிச்சை பெற்று வருபவர் என தெரியவந்துள்ளது.
ta_158327_4	குறித்த பெண்ணின் கணவர் தொழிலுக்காக வௌியில் சென்றிருந்த வேளையில் , அவரின் வீட்டிற்கு வந்த குறித்த வர்த்தகர் இந்த கொடூர செயலை புரிந்துள்ளதாக காவற்துறை முறைப்பாட்டில் குறிப்பிடப்பட்டுள்ளதாக கொச்சிகடை காவற்துறை தெரிவித்தது.
ta_158327_5	குறித்த சந்தர்ப்பத்தின் போது , அழுந்து கொண்டிருந்த அவரின் இரண்டு வயது குழந்தையை தாயிடம் இருந்து பிரித்து தூக்கி எறிந்துள்ள நிலையில் , இதன் காரணமாக குழந்தைக்கு தலைப்பகுதியில் பலத்த காயம் ஏற்பட்டுள்ளதாக தெரிவிக்கப்படுகிறது.
ta_158327_6	இதேவேளை, இந்த வழக்கில் இருந்து தனது கணவரை காப்பாற்ற சந்தேகநபரின் மனைவியான சட்டத்தரணி கடுமையாக முயற்சித்து வருவதாக காவற்துறையினர் மேலும் தெரிவித்தனர்.
