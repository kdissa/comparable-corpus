ta_192133_0	மாகாண சபைத் தேர்தலை பழைய முறைமைக்கு அமையவே நடத்த ஐக்கிய தேசியக் கட்சி தீர்மானித்துள்ளதாக கட்சியின் பொதுச் செயலாளரான அமைச்சர் அகிலவிராஜ் காரியவசம் தெரிவித்துள்ளார்.
ta_192133_1	பலப்பிட்டிய பிரதேசத்தில் நேற்று இடம்பெற்ற நிகழ்வொன்றில் கலந்துகொண்டு கருத்து வெளியிட்ட போதே அவர் இதனைத் தெரிவித்துள்ளார்.
ta_192133_2	உள்ளுராட்சி மன்றத் தேர்தலைப் போல குழப்பமான முறைமையில் இல்லாமல், மாகாண சபைத் தேர்தலை பழைய முறைமையிலேயே நடத்த வேண்டும்.
ta_192133_3	மாற்றங்கள் எதுவும் மேற்கொள்ள வேண்டுமாயின், அடுத்த தேர்தலை மாற்றங்களுடன் நடத்தலாம் என்றும் அவர் குறிப்பிட்டுள்ளார்.
ta_192133_4	கடந்த உள்ளுராட்சி மன்றத் தேர்தலில் அனைவரும் இணைந்து புதிய முறைமையை அறிமுகப்படுத்தியிருந்தாலும், பெரும்பான்மையைப் பெற்ற தரப்பினருக்கு ஆட்சியமைக்க முடியாத நிலைமை ஏற்பட்டிருந்ததாக அகிலவிராஜ் காரியவசம் சுட்டிக்காட்டியுள்ளார்.
