ta_211555_0	அகுரெஸ்ஸ தெதியகல அதுகஹதொல வனப்பகுதியில் கள அதிகாரியொருவர் துப்பாக்கிச்சூட்டுக்கு இலக்காகி மருத்துவமனையில் அனுமதிக்கப்பட்டுள்ளார்.
ta_211555_1	இன்று காலை பணி நிமித்தம் இரண்டு கள அதிகாரிகளுடன் பயணித்துக்கொண்டிருந்த போது வனப்பகுதியில் விலங்குகளுக்காக வைக்கப்பட்டிருந்த துப்பாக்கியொன்று வெடித்ததில் குறித்த அதிகாரி படுகாயமடைந்துள்ளதாக தெரிவிக்கப்படுகிறது.
ta_211555_2	காயமடைந்த அதிகாரி சிகிச்சைக்காக கராப்பிட்டி மருத்துவமனையில் அனுமதிக்கப்பட்டுள்ள நிலையில் , சம்பவம் தொடர்பில் அகுரெஸ்ஸ காவற்துறையினர் விசாரணைகளை ஆரம்பித்துள்ளனர்.
