ta_160440_0	ஹொரணை – அரமானகொல்ல பிரதேசத்தில் இன்று 31 லட்சம் ரூபா கொள்ளையிடப்பட்டுள்ளதாக காவற்துறையினர் தெரிவித்துள்ளனர்.
ta_160440_1	தனியார் நிறுவனம் ஒன்றில் இருந்து வங்கி ஒன்றில் வைப்பில் இடுவதற்காக எடுத்துச் செல்லப்பட்ட குறித்த பணமே இவ்வாறு கொள்ளையிடப்பட்டுள்ளது.
ta_160440_2	உந்துருளியில் வந்த அடையாளம் தெரியாத சிலராலேயே இந்த கொள்ளை சம்பவம் மேற்கொள்ளப்பட்டுள்ளதாக காவற்துறையினர் தெரிவித்துள்ளனர்.
ta_160440_3	கொள்ளையிட்டவர்களிடம் துப்பாக்கி ஒன்று இருந்தமை தெரியவந்துள்ளது.
ta_160440_4	அத்துடன் அவர்கள் மொரகாஹேன திசையில் தப்பிச் சென்றதாக காவற்துறையினர் தெரிவித்துள்ளனர்.
ta_160440_5	அவர்களை கைது செய்வதற்காக பல காவற்துறைக் குழுக்கள் நியமிக்கப்பட்டுள்ளன.
