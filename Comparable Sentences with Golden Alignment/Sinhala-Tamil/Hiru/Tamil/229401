ta_229401_0	வவுனியா-புளியங்குளம் பிரதேசத்தில் பேருந்து ஒன்றுடன் உந்துருளி மோதுண்டு விபத்துக்குள்ளானதில் இளைஞர் ஒருவர் பரிதாபமாக பலியாகியுள்ளார்.
ta_229401_1	மேற்படி உந்துருளியானது பேருந்து மீது மோதுண்டதன் பின்னர், வீதிக்கு அருகே உறங்கிக்கொண்டிருந்த மாடு மீதும் மோதியுள்ளதாக தெரிய வருகிறது.
ta_229401_2	குறித்த விபத்தானது இன்று அதிகாலை (02) இடம்பெற்றதாக எமது செய்தியாளர் தெரிவித்தார். விபத்தில் உயிரிழந்த உந்துருளியின் சாரதி வத்தளை பிரதேசத்தைச் சேர்ந்த 21 வயதுடையவர் என காவல்துறையினர் தெரிவித்தனர்.
ta_229401_3	இவர் பலத்த காயங்களுடன் வவுனியா வைத்தியசாலையில் அனுமதிக்கப்பட்ட பின்னர் சிகிச்சைப் பலனின்றி உயிரிழந்துள்ளமை குறிப்பிடத்தக்கது.
ta_229401_4	சம்பவம் தொடர்பிலான மேலதிக விசாரணைகளை காவல்துறையினர் முன்னெடுத்து வருகின்றனர்.
ta_229401_5	இதேவேளை, விபத்து இடம்பெற்ற சந்தர்ப்பத்தில் மகிழூர்தி ஒன்றில் பொருத்தப்பட்டிருந்த கேமராவில் பதிவான காட்சிகள் இதோ...
