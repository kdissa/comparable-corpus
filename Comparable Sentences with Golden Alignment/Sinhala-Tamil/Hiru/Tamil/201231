ta_201231_0	ஹம்பாந்தோட்டை வலேவத்த பிரதேசத்தில் 17 வயதுடைய யுவதியொருவர் இனந்தெரியாத சிலரால் கடத்திச் செல்லப்பட்டுள்ளதாக காவற்துறையில் முறைப்பாடு செய்யப்பட்டுள்ளது.
ta_201231_1	இன்று அதிகாலை வீட்டிற்கு வந்த குழுவொன்று இவ்வாறு தமது மகளை கடத்திச் சென்றதாக கடத்தப்பட்ட யுவதியின் பெற்றோர் அம்பலாந்தோட்டை காவற்துறையில் முறைப்பாடு செய்துள்ளனர்.
ta_201231_2	6 பேர் கொண்ட குறித்த குழுவினர் ஆயுதங்கள் மற்றும் துப்பாக்கியுடன் வந்து தந்தை மற்றும் அவரின் சகோதரியொருவரை தாக்கி இவ்வாறு யுவதியை கடத்திச் சென்றுள்ளனர்.
ta_201231_3	குறித்த யுவதி உறங்கிக்கொண்டிருந்த அறையின் கதவை வெடி வைத்து உடைத்து இந்த கடத்தல் மேற்கொள்ளப்பட்டுள்ளதாக எமது செய்தியாளர் தெரிவித்தார். சம்பவம் தொடர்பில் அம்பலாந்தோட்டை காவற்துறையினர் விசாரணைகளை ஆரம்பித்துள்ள நிலையில் , இதுவரை எவரும் கைது செய்யப்படவில்லை என தெரிவிக்கப்படுகிறது.
