ta_217551_0	யாழ்ப்பாணம் - பலாலி பிரதேசத்தில் இடம்பெற்ற வெடிப்பு சம்பவம் ஒன்றில் இராணுவ சிப்பாய் ஒருவர் உயிரிழந்தார்.
ta_217551_1	நேற்று மாலை இந்த சம்பவம் இடம்பெற்றுள்ளது.
ta_217551_2	இதன்போது மேலும் இருவர் காயமடைந்து மருத்துவமனையில் அனுமதிக்கப்பட்டுள்ளனர்.
ta_217551_3	பலாலி இராணுவ முகாமுக்கு அருகில் சுத்தம் செய்யும் பணியில் ஈடுபட்டிருந்த இராணுவத்தினரே இந்த அனர்த்தத்திற்கு முகம்கொடுத்ததாக, இராணுவ பேச்சாளர் பிரிகேடியர் சுமித் அத்தபத்து தெரிவித்துள்ளார்.
ta_217551_4	யுத்தக்காலத்தில் பயன்படுத்தப்பட்ட வெடிப்பொருள் ஒன்றின் மீது இராணுவ சிப்பாய் ஒருவர் காலை பதித்தமையினால், குறித்த வெடிப்பொருள் வெடித்துள்ளது.
ta_217551_5	எவ்வாறாயினும் வெடித்த குறித்த வெடிப்பொருள் தொடர்பிலும், அதன் தயாரிப்பு குறித்தும் கண்டறியப்படவில்லை எனவும் இராணுவப் பேச்சாளர் குறிப்பிட்டுள்ளார்.
