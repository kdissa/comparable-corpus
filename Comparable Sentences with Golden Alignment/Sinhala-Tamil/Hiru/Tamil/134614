ta_134614_0	தனது மூத்த மகளை பாலியல் வன்கொடுமைக்கு உள்ளாக்கிய கொடூர தந்தையை இம்மாதம் 14ம் திகதி வரை விளக்கமறியலில் வைக்குமாறு நீதிமன்றத்தால் உத்தரவிடப்பட்டுள்ளது.
ta_134614_1	குறித்த சந்தேகநபர் அவரின் மனைவியுடன் ஏற்பட்ட குடும்ப தகராறு காரணமாக தனிமையில் வாழ்ந்து வந்துள்ள நிலையில் அவரின் மகளை ஏமாற்றி பலாத்காரமான முறையில் அழைத்து சென்று 2013ம் ஆண்டு இந்த கொடூர செயலை புரிந்துள்ளார் என காவந்துறை தெரிவித்துள்ளது.
ta_134614_2	பின்னர் அவர் வேறொரு பெண்ணை திருமணம் முடித்துள்ள நிலையில் அந்த பெண்ணிற்கு பிறந்த 6 மாத பெண்குழந்தையையும் குறித்த நபர் கொலை செய்துள்ளதாக தெரிவிக்கப்படுகிறது.
ta_134614_3	குறித்த சம்பவத்திற்காக சந்தேக நபர் ஒரு வருடத்திற்கும் மேலாக சிறைத்தண்டனை அனுபவித்த நிலையில் பின்னர் பிணையில் விடுதலையாகியுள்ளதாக காவற்துறை மேலும் தெரிவித்தது.
ta_134614_4	இவ்வாறு விடுதலையாகிய குறித்த சந்தேகநபர் அவரின் தாயாரின் வீட்டிற்கு வந்து முதல் மனைவிக்கு பிறந்த 13 வயது சிறுமியை இவ்வாறு வன்கொடுமைக்கு உள்ளாக்கியுள்ளார்.
ta_134614_5	குறித்த சம்பவத்திற்காக சந்தேகநபரை கடந்த 31ம் திகதி கருவலகஸ்வெவ காவற்துறையினர் கைது செய்திருந்தனர்.
