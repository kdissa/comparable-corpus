ta_207338_0	ஹட்டன் - பொகவந்தலாவை பிரதேசத்தில் இடம்பெற்ற வேன் வாகன விபத்தில் 16 பேர் காயமடைந்துள்ளனர்.
ta_207338_1	இன்று மாலை 3 மணியளவில் இரத்தினபுரி ஹபுகஸ்தென்னவில் இருந்து டிக்கோயா வரை பயணித்த வேன் வாகனம் மண் மேடொன்றில் மோதியதில் இந்த விபத்து இடம்பெற்றுள்ளது.
ta_207338_2	காயமடைந்தவர்கள் பொகவந்தலாவை பிரதேச மருத்துவமனையில் அனுமதிக்கப்பட்டுள்ளனர்.
ta_207338_3	காயமடைந்தவர்களுள் சில குழந்தைகளும் காணப்படுவதாக தெரிவிக்கப்படுகிறது.
ta_207338_4	ஹட்டன் டிக்கோயாவில் அமைந்துள்ள ஆலயமொன்றிற்கு சென்றுக்கொண்டிருந்த சிலரே இவ்வாறு விபத்துக்குள்ளாகியுள்ளனர்.
ta_207338_5	வேன் வாகனத்தின் தடையாளி இயங்காததால் இந்த விபத்து இடம்பெற்றுள்ளதாக தெரியவந்துள்ளது.
ta_207338_6	இந்த விபத்து காரணமாக ஹட்டன் பலாங்கொடை பிரதான வீதியில் வாகன போக்குவரத்துக்கு பாதிப்பு ஏற்பட்டதாக எமது செய்தியாளர் தெரிவித்தார்.
