ta_225426_0	எவ்வாறான சூழ்ச்சிகள் மேற்கொள்ளப்பட்டாலும், வெற்றி நிச்சயம் என்று சிறிலங்கா பொதுஜன முன்னணியின் ஜனாதிபதி வேட்பாளர் கோட்டாபய ராஜபக்ஷ தெரிவித்துள்ளார்.
ta_225426_1	குருணாகலையில் நடைபெற்ற இலங்கை மஹஜன கட்சியின் விசேட மாநாட்டில் உரையாற்றும் போது அவர் இதனைக் கூறியுள்ளார்.
ta_225426_2	தற்போது சிறிலங்கா பொதுஜன முன்னணி முன்னிலையில் இருக்கிறது.
ta_225426_3	ஜனநாயக ரீதியாக தோற்கடிக்க முடியாது என்பதை உணர்ந்தவர்கள் சூழ்ச்சிகள் மூலம் தோற்கடிக்க முயற்சிக்கிறார்கள்.
ta_225426_4	எவ்வாறான சூழ்ச்சி இடம்பெற்றாலும் தாம் வெற்றிப் பெறுவது உறுதி என்று கோட்டாபய ராஜபக்ஷ கூறினார்.
ta_225426_5	இந்த நிகழ்வில் உரையாற்றிய எதிர்கட்சித் தலைவர் மகிந்த ராஜபக்ஷ, அரசியல் எதிரிகள் சூழ்ச்சிகள் மூலம் பழிவாங்கல்களை மேற்கொண்டு வருவதாக கூறினார்.
ta_225426_6	அரசியலில் பிடிக்காதவர்களை அரசியலில் இருந்தே அப்புறவுப் படுத்தும் முகமாகவே பல்வேறு வழக்குகள் பதிவு செய்யப்பட்டுள்ளன.
ta_225426_7	இந்த வழக்குகள் அரசியல் நோக்கிலானது என்பதை சட்டமா அதிபர் திணைக்களத்தின் இரண்டு சிரேஷ்ட அதிகாரிகள் உறுதிப்படுத்தி இருக்கின்றனர்.
ta_225426_8	இதுசம்மந்தமாக பூரண விசாரணை நடத்தப்பட வேண்டும் என்றும் மகிந்த ராஜபக்ஸ கோரினார்.
