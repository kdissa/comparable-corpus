ta_134633_0	வௌ்ள அனர்த்தத்தின் பின் கொழும்பு மாவட்டத்தில் சேர்ந்திருந்த 2500 தொன் குப்பைகளை அகற்றுவதற்கு நடவடிக்கை எடுக்கப்பட்டுள்ளதாக மாகாண சபைகள் மற்றும் உள்ளூராட்சி அமைச்சு தெரிவித்துள்ளது.
ta_134633_1	இவ்வாறு திரட்டப்பட்ட குப்பைகள் கொலன்னாவ குப்பை மேட்டில் கொட்டப்பட்டதாக அந்த அமைச்சு தெரிவித்துள்ளது.
ta_134633_2	இதற்காக இராணுவம் , காவற்துறை,சிவில் பாதுகாப்பு திணைக்களம் மற்றும் உள்ளூராட்சி மன்றங்களை சேர்ந்த சுமார் 500க்கும் மேற்பட்டவர்கள் கலந்து கொண்டிருந்தனர்.
ta_134633_3	கொலன்னாவ , மீதொடமுல்லை, கொடிகாவத்த,முல்லேரியாவ, அங்கொடை, கொதடுவ, சேதவத்த மற்றும் வெல்லம்பிடிய ஆகிய பிரதேசங்களின் குப்பைகள் தற்போதைய நிலையில் அகற்றப்பட்டுள்ளதாக தெரிவிக்கப்படுகிறது.
