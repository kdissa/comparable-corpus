ta_160445_0	திம்புல - கொத்மலை ஆற்றில் நீராடச் சென்று நீரில் மூழ்கி காணாமல் போன நபரின் சடலம் மீட்கப்பட்டுள்ளது.
ta_160445_1	திம்புல காவற்துறை மற்றும் நுவரெலிய காவற்துறையினதும் உயிர் பாதுகாப்பு பிரிவின் உதவியுடன் இன்று காலை குறித்த சடலம் மீட்கப்பட்டுள்ளதாக எமது செய்தியாளர் குறிப்பிட்டுள்ளார்.
ta_160445_2	இவ்வாறு உயிரிழந்துள்ளவர் திம்புல பிரதேசத்தை சேர்ந்த 20 வயதான இளைஞர் என தெரியவந்துள்ளது.
ta_160445_3	அவர் நேற்று காலை மேலும் சிலருடன் நீராடச் சென்ற போதே இந்த அனர்த்தத்திற்கு முகம் கொடுத்துள்ளார்.
ta_160445_4	அவர்கள் நீராடிய பகுதியில் இருந்த குழியொன்றில் இருந்து இந்த சடலம் மீட்கப்பட்டுள்ளதாக எமது செய்தியாளர் தெரிவித்துள்ளார்.
