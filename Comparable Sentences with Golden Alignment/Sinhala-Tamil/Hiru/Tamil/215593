ta_215593_0	கலென்பிந்துனுவெவ - கோமரன்கல்ல பிரதேசத்தில் மேற்கொள்ளப்பட்ட தேடுதல் நடவடிக்கையின் போது 28 கிராம் 150 மில்லிகிராம் போதை மருந்து கண்டுபிடிக்கப்பட்டுள்ளது.
ta_215593_1	இதன்போது , சந்தேகநபரொருவர் கைது செய்யப்பட்ட நிலையில் அவரிடம் மேற்கொள்ளப்பட்ட விசாரணையின் பின்னர் மேலும் மூன்று பேர் கைது செய்யப்பட்டுள்ளனர்.
ta_215593_2	மிகிந்தலை மற்றும் கலென்பிந்துனுவெவ பிரதேசங்களை சேர்ந்தவர்களே இவ்வாறு கைது செய்யப்பட்டுள்ளனர்.
ta_215593_3	சந்தேகத்திற்கிடமான உந்துருளியொன்றை சோதனையிட்ட போது அதில் மறைத்து வைக்கப்பட்டிருந்த இந்த போதை மருந்து கண்டுபிடிக்கப்பட்டதாக காவற்துறையினர் தெரிவித்துள்ளனர்.
ta_215593_4	கைது செய்யப்பட்ட நான்கு சந்தேகநபர்களும் கஹடகஸ்திகிலிய நீதவான் நீதிமன்றில் முன்னிலைப்படுத்தப் படவுள்ளனர்.
