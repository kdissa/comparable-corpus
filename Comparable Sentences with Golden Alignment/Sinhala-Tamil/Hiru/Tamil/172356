ta_172356_0	சர்வதேச சிறுவர் தினத்தை முன்னிட்டு இடம்பெறவிருந்த நடன நிகழ்வு ஒன்றிற்கான ஒத்திகை நடவடிக்கை ஒன்றின் போது (29) ,ஆசிரியை ஒருவர் குறித்த மேடையிலேயே மயங்கி விழுந்து உயிரிழந்துள்ள சம்பவமொன்று மெனிக்திவெல பிரதேசத்தில் இடம்பெற்றுள்ளது.
ta_172356_1	மெனிக்திவெல மத்திய கல்லூரியின் ஆசிரியை ஒருவரே இவ்வாறு உயிரிழந்துள்ளார்.
ta_172356_2	45 வயதுடைய ஒரு பிள்ளையின் தாயொருவரே இவ்வாறு துரதிஷ்டவசமாக உயிரிழந்துள்ளார் எவ்வாறாயினும் , இவரின் மரணம் தொடர்பில் கண்டி பொது மருத்துவமனையின் சிறப்பு சட்ட வைத்திய அதிகாரி , உடற்பாகங்களை மேலதிக விசாரணைகளுக்காக இரசாயன பரிசோதனைக்கு அனுப்ப உத்தரவிட்டுள்ளார்.
ta_172356_3	உயிரிழந்த ஆசிரியையின் பிரேத பரிசோதனை, யடிநுவர கண்டி அவசர மரண பரிசோதகரால் மேற்கொள்ளப்படவுள்ளது.
ta_172356_4	நீண்ட காலமாக புற்றுநோய்க்காக குறித்த ஆசிரியை சிகிச்சை பெற்று வந்துள்ளதாக எமது செய்தியாளர் மேலும் தெரிவித்தார்.
