ta_225421_0	ஏப்ரல்21 பயங்கரவாத தாக்குதலை தடுக்க தவறியதாக தெரிவித்து, முன்னாள் பாதுகாப்பு செயலாளர் ஹேமசிறி பெர்ணாண்டோ மற்றும் கட்டாய விடுமுறையில் உள்ள காற்துறை மா அதிபர் பூஜித் ஜெயசுந்தர ஆகியோருக்கு எதிராக தாக்கல் செய்யப்பட்டுள்ள 12 அடிப்படை உரிமை மீறல் மனுக்களை, உயர் நீதிமன்றம் அடுத்த ஆண்டு ஜனவரி 20ம் திகதி முதல் விசாரணைக்கு எடுத்துக் கொள்ளவுள்ளது.
ta_225421_1	இந்த மனுக்களை பிரதம நீதியரசர் ஜயந்த ஜயசூரிய தலைமையிலான 7 நீதியரசர்களைக் கொண்ட பூரண ஆயம் இன்று பரிசீலித்தது.
ta_225421_2	இந்த பயங்கரவாத தாக்குதல் குறித்த புலனாய்வுத் தகவல்கள் கிடைக்கப்பெற்றிருந்த போதும், அவற்றின் அடிப்படையில் செயற்பட தவறியமைக்காக காவற்துறை மா அதிபர் மற்றும் முன்னாள் பாதுகாப்பு செயலாளர் ஆகியோருக்கு எதிராக இந்த மனுக்கள் தாக்கல் செய்யப்பட்டுள்ளன.
