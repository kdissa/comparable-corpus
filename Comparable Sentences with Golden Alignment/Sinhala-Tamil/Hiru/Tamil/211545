ta_211545_0	டுபாயில் கைது செய்யப்பட்டு தடுத்து வைக்கப்பட்டுள்ள பாதாள உலக குழு உறுப்பினர் கஞ்சிபான இம்ரானின் மேலும் ஒரு உதவியாளர் கொட்டாஞ்சேனையில் வைத்து நேற்று கைது செய்யப்பட்டுள்ளார்.
ta_211545_1	காவற்துறை விசேட அதிரடிப்படையினர் மேற்கொண்ட சுற்றி வளைப்பில் இந்த கைது இடம்பெற்றுள்ளது.
ta_211545_2	இதன்போது அவரிடம் இருந்து ஐஸ் ரக போதைப்பொருள், ஆயுதங்கள் மற்றும் மின்சாதன பொருட்கள் என்பன மீட்கப்பட்டதாக காவற்துறை ஊடக பிரிவு தெரிவித்துள்ளது.
ta_211545_3	கைது செய்யப்பட்ட 43 வயதுடைய குறித்த நபர், கொட்டாஞ்சேனை காவல்நிலையத்தில் பொறுப்பளிக்கப்பட்டுள்ளார்.
