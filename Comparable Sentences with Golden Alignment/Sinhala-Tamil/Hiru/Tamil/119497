ta_119497_0	கராட்டே வீரர் வசந்த சொய்சா கொலை செய்யப்பட்டமை தொடர்பான பிரதான சந்தேகநபரான எஸ்.எப்.லொக்கா எனப்படும் இரான் ரணசிங்கவின் சகோதரன் அசித ரணசிங்க மற்றும் சந்தேகநபர்கள் தப்பிச் சென்ற கொள்கலன் வண்டியின் சாரதி ஆகியோரை 24 மணித்தியாலங்கள் தடுத்து வைத்து விசாரிக்க நீதிமன்றம், பொலிஸாருக்கு அனுமதியளித்துள்ளது.
ta_119497_1	எஸ்.எப்.லொக்கா எனப்படும் இரான் ரணசிங்க நேற்று மாலை சிலாபத்தில் கைது செய்யப்பட்டுள்ளார்.
ta_119497_2	மோட்டார் வாகனமொன்றில் பயணித்துக் கொண்டிருந்த போதே அனுராதபுரம் விசேட காவல்துறையினரின் சுற்றிவளைப்பில் அவர் கைது செய்யப்பட்டதாக காவல்துறை ஊடகப் பேச்சாளர் தெரிவித்தார். இதேவேளை.
ta_119497_3	அவரது சகோதரர் அசித்த ரணசிங்கவை இரண்டு தினங்கள் தடுத்து வைத்து விசாரிக்க நீதிமன்றம் காவல்துறைக்கு அனுமதி வழங்கியுள்ளது.
ta_119497_4	அனுராதபுரம் மேலதிக நீதிவான் நதீகா பி.பியரத்னவிடம் சந்தேக நபர் இன்று முன்னிலைப்படுத்தப்பட்ட போதே அந்த உத்தரவு பிறப்பிக்கப்பட்டுள்ளது.
ta_119497_5	25 வயதான குறித்த சந்தேகநபர் நேற்று தங்காலை பிரதேசத்தில் கைது செய்யப்பட்டார்.
ta_119497_6	அனுராதபுரம் இரவு களியாட்ட விடுதியின் உரிமையாளரான கராட்டே வசந்த கொலை செய்யப்பட்டமை தொடர்பாக இதுவரை 27 பேர் சந்தேகத்தின் பேரில் கைது செய்யப்பட்டுள்ளமை குறிப்பிடத்தக்கது.
