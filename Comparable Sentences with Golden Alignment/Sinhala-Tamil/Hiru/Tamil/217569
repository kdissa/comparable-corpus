ta_217569_0	கைது செய்யப்பட்ட குருநாகல் போதனா மருத்துவமனையின் மருத்துவர் செய்கு சியாப்தீன் மொஹமட் சாஃபி தொடர்பான விசாரணைகளில் அரசியல் தலையீடுகள் இருக்க கூடாது என ஜேவிபி கோரிக்கை விடுத்துள்ளது.
ta_217569_1	கொழும்பில் இன்று இடம்பெற்ற ஊடக சந்திப்பில் கலந்துக் கொண்ட, அதன் நாடாளுமன்ற உறுப்பினர் பிமல் ரத்நாயக்க இந்த கோரிக்கையை முன்வைத்தார்.
ta_217569_2	குறித்த மருத்துவர் தொடர்பில் மேற்கொள்ளப்படும் விசாரணைகள் சுயாதீனமாகவும், பக்க சார்பின்றியும் மேற்கொள்ளப்பட வேண்டும் என அவர் கோரிக்கை விடுத்துள்ளார்.
