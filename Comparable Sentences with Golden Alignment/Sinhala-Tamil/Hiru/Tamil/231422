ta_231422_0	கடந்த டிசம்பர் மாதம் 30ம் மற்றும் 31 ஆம் திகதிகளில் இடம்பெற்ற பல்வேறு அனர்த்தங்களினால் காயமடைந்த 480 பேர் கொழும்பு தேசிய மருத்துவமனையில் அனுமதிக்கப்பட்டுள்ளனர்.
ta_231422_1	மருத்துவமனையின் சிரேஸ்ட்ட பேச்சாளர் ஒருவர் இதனை தெரிவித்துள்ளார்.
ta_231422_2	2018 ஆம் ஆண்டுடன் ஒப்பிடுகையில், கடந்த வருடம் அனர்த்தங்களில் பாதிக்கப்பட்டோர் தொகை 2.6 வீதமாக குறைவடைந்துள்ளதாக அவர் குறிப்பிட்டுள்ளார்.
ta_231422_3	இதன்படி, கடந்த டிசம்பர் மாதம் 30ம் மற்றும் 31 ஆம் திகதிகளில் இடம்பெற்ற அனர்த்தங்கள் காரணமாக காயமடைந்த 156 பேர் தொடர்ந்தும் மருத்துவமனைகளில் தங்கியிருந்து சிகிச்சை பெற்றுவருகின்றனர்.
ta_231422_4	இது 2018 ஆம் ஆண்டின் இறுதி இரண்டு தினங்களில் பதிவான புள்ளிவிபரங்களுடன் ஒப்பிடுகையில் 19 வீதமாக குறைவடைந்துள்ளதாக தெரிவிக்கப்பட்டுள்ளது.
ta_231422_5	அவர்களில் 110 பேர் வாகன விபத்துக்களாலும், பட்டாசுக்களில் ஏற்பட்ட அனர்த்தங்களில் 4 பேரும், வன்முறை சம்பவங்களினால் காயமடைந்த 27 பேரும் மருத்துவமனையில் சிகிச்சை பெற்றுவருவதாக மருத்துவமனையின் சிரேஸ்ட பேச்சாளர் குறிப்பிட்டுள்ளார்.
