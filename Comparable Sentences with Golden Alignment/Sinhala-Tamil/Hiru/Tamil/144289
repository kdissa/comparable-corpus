ta_144289_0	கொலம்பிய அரச தருப்பினருக்கும் பாக் போராளிகளுக்கும் இடையே கடந்த 52 வருடங்களாக இடம்பெற்று வந்த மோதலில் பாதிக்கப்பட்ட அனைவரிடமும் மன்னிப்பு கோருவதாக போராளிகளின் தலைவர் ரிமோலியன் ஜிம்என்ஸ் தெரிவித்துள்ளார்.
ta_144289_1	கடந்த திங்கட்கிழமை ஏற்படுத்தப்பட்ட ஒப்பந்தம் சட்டமாவதற்கு முன்னர், நடைபெறவுள்ள பொதுஜன வாக்கெடுப்பின் போது, ஒப்பந்தத்தில் குறிப்பிடப்பட்டவற்றை ஏற்றுக்கொள்வதா என்பது குறித்து போராளிகள் தீர்மானிப்பர் என குறிப்பிடப்பட்டுள்ளது.
ta_144289_2	பாதிக்கப்பட்டவர்களுக்கு காணி, சுரங்கம் தோண்டும் பணி மற்றும் போக்குவரத்து முதலீடு போன்றவற்றிற்கு சந்தர்ப்பம் வழங்கப்படும் எனவும் அவர் குறிப்பிட்டுள்ளார்.
ta_144289_3	கொலம்பிய அரச துருப்பினருக்கும் போராளிகளுக்கும் இடையே ஏற்பட்ட மோதலில் இரண்டு லட்சத்து 60 ஆயிரம் பொதுமக்கள் கொல்லப்பட்டனர்.
ta_144289_4	இது தவிர, 60 லட்சம் பொதுமக்கள் உள்நாட்டில் இடம்பெயர்ந்துள்ளனர் என்பது குறிப்பிடத்தக்கது.
