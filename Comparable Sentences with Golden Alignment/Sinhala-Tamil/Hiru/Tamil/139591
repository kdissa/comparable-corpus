ta_139591_0	கல்விப் பொதுத்தராதர உயர்தரப் பரீட்சை இன்று ஆரம்பிக்கின்றது.
ta_139591_1	இன்று ஆரம்பமாகும் உயர் தர பரீட்சை எதிர்வரும் 27ம் திகதி வரையில், 2 ஆயிரத்து 204 மத்திய நிலையங்களில் இடம்பெறவுள்ளது.
ta_139591_2	இம்முறை பரீட்சைக்கு 2 லட்சத்து 40 ஆயிரத்து 991 பரீட்சாத்திகள் தோற்றவுள்ளனர்.
ta_139591_3	அவர்களில் 74 ஆயிரத்து 614 பேர், தனிப்பட்ட பரிட்சாத்திகளாவர்.
ta_139591_4	இதேவேளை பரீட்சை மண்டபத்துக்கு கைப்பேசிகள், ஸ்மார்ட் வொச் எனப்படும் திறன்கடிகாரங்கள் என்பவற்றை கொண்டு செல்ல தடை விதிக்கப்பட்டுள்ளது.
ta_139591_5	இவ்வாறான நவீன உபகரணங்களை கொண்டு செல்கின்ற பரீட்சாத்திகள் கைது செய்யப்படுவதுடன், அவர்களுக்கு 5 ஆண்டுகளுக்கு எந்தவிதமான பரீட்சைகளிலும் தோற்ற முடியாத படிக்கு தடை விதிக்கப்படும் என்று பரீட்சைகள் ஆணையாளர் டபிள்யு.எம்.என்.ஜே.புஷ்பகுமார எச்சரித்துள்ளார்.
ta_139591_6	அதேநேரம், பரீட்சை மோசடிகளுக்கு உதவுகின்ற வெளிநபர்களுக்கு எதிராகவும் கடுமையான நடவடிக்கை எடுக்கப்படும் என்று அவர் எச்சரிக்கை விடுத்துள்ளார்.
ta_139591_7	இதற்கிடையில் பரீட்சை மோசடிகளுக்கு ஒத்துழைக்கின்ற வெளிநபர்கள் தொடர்பிலும், பரீட்சை சம்மந்தமான ஏனைய பிரச்சினைகள் தொடர்பிலும் முறைப்பாட்டை தெரிவிப்பதற்காக விசேட தொலைபேசி இலக்கங்கள் அறிவிக்கப்பட்டுள்ளன.
ta_139591_8	இதன்படி 1911, 011 278 4 208, 0112 784 537 ஆகிய தொலைபேசி இலக்கங்களுக்கு அழைத்து முறைப்பாடுகளை பதிவு செய்ய முடியும்.
