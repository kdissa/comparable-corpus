ta_196597_0	தமிழகத்தின் முன்னாள் முதலமைச்சர் முத்துவேல் கருணாநிதி, உடல்நலக் குறைவுக்கு உள்ளானமை காரணமாக ஏற்பட்ட அதிர்ச்சியில் கட்சித் தொண்டர்கள் 21 பேர் உயிரிழந்துள்ளதாக திராவிட முன்னேற்றக் கழகம் தெரிவித்துள்ளது.
ta_196597_1	இந்திய ஊடகமொன்று இந்த விடயத்தை தெரிவித்துள்ளது.
ta_196597_2	குறித்த 21 பேரின் மரணம் குறித்து தாம் கவலையடைவதாக திராவிட முன்னேற்றக்கழக செயல் தலைவர் மு.க.
ta_196597_3	ஸ்டாலின் தெரிவித்துள்ளார்.
ta_196597_4	உடல்நலக் குறைவு காரணமாக கடந்த 28ஆம் திகதி சென்னையில் உள்ள காவேரி மருத்துவமனையில் கருணாநிதி அனுமதிக்கப்பட்டார்.
ta_196597_5	இந்த நிலையில், அவர் தீவிர சிகிச்சைப் பிரிவில் வைத்து தொடர்ந்து சிகிச்சைகள் வழங்கப்பட்டு வருவதாக இந்திய ஊடகங்கள் தெரிவித்துள்ளன.
ta_196597_6	அவரை பார்வையிடுவற்காக அரசியல் மற்றும் தென்னிந்திய திரையுலக பிரபலங்கள் உள்ளிட்ட மேலும் பலர் காவேரி மருத்துவமனைக்கு செல்வதுடன், ஸ்டாலின் உள்ளிட்ட குடும்ப உறுப்பினர்களை சந்தித்தும் நலன் விசாரித்து வருகின்றனர்.
ta_196597_7	இதேநேரம், கருணாநிதியின் ஆயிரக்கணக்கான ஆதரவாளர்கள் காவேரி மருத்துவமனை வளாகத்தில் இரவு பகலாக தொடர்ந்தும் கூடியுள்ளதாகவும் இந்திய ஊடகங்கள் தெரிவித்துள்ளன.
