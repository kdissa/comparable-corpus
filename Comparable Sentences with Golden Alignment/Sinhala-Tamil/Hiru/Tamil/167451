ta_167451_0	பொகவந்தலாவை - கர்கஸ்வோல் தோட்டத்தில் தேயிலை பறித்துக்கொண்டிருந்த தோட்டத் தொழிலாளர்கள் மற்றும் அவ்வழியில் சென்ற பாடசாலை ஆசிரியை ஒருவர் உட்பட37 பேர் குளவி தாக்குதலுக்கு இலக்காகியுள்ளனர்.
ta_167451_1	இதன்போது காயமடைந்தவர்கள் பொகவந்தலாவை பிரதேச மருத்துவமனையில் அனுமதிக்கப்பட்டுள்ளதாக காவற்துறை தெரிவித்துள்ளது.
ta_167451_2	இன்று பிற்பகல் 2.45 மணியளவில் இந்த குளவி தாக்குல் இடம்பெற்றுள்ளது.
ta_167451_3	இதன் போது , காயமடைந்த 36 பெண் தோட்டத் தொழிலாளர்களில் 8 பேர் சிகிச்சை பெற்று வீடு திரும்பியுள்ள நிலையில் மேலும் 28 பேர் தொடர்ந்தும ்சிகிச்சை பெற்று வருவதாக பொகவந்தலாவை மருத்துவமனையின் மருத்துவரொருவர் தெரிவித்திருந்தார்.
ta_167451_4	இதேவேளை , குளவி தாக்குதலுக்கு இலக்கான ஆசிரியை மேலதிக சிகிச்சைக்காக டிக்கோயா ஆதார மருத்துவமனைக்கு மாற்றப்பட்டுள்ளார்.
ta_167451_5	தேயிலை மரத்தில் மீது இருந்த குளவி கூடு தொழிலாளி ஒருவரால் தவறுதலாக மிதிபட்டுள்ள நிலையில் குளவிகள் கலைந்துள்ளதாக மருத்துவமனையில் சிகிச்சை பெற்றுவரும் பெண்ணொருவர் தெரிவித்திருந்தார்.
