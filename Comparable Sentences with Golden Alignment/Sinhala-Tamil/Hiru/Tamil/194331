ta_194331_0	மாத்தறை தங்க ஆபரண நிலைய கொள்ளைக்காக கொள்ளையர்கள் பயன்படுத்தியுள்ள சிற்றூர்தியொன்று மொரகஹேன – தலகல பகுதியில் இருந்து இன்று அதிகாலை கண்டுபிடிக்கப்பட்டுள்ளது.
ta_194331_1	சிற்றூர்தியுடன் நபரொருவரும் கைது செய்யப்பட்டுள்ளதாக காவல்துறை ஊடகப் பேச்சாளர் ருவான் குணசேகர தெரிவித்துள்ளார்.
ta_194331_2	முச்சக்கரவண்டி சாரதியான குறித்த சந்தேக நபர், தனது மனைவியின் பெயரில் சிற்றூர்தியை பதிவு செய்துள்ளதாக விசாரணை மூலம் தெரியவந்துள்ளது.
ta_194331_3	இதனுடன் மாத்தறை கொள்ளை சம்பவத்தின் போது காவல்துறை துப்பாக்கிச் சூட்டுக்கு இலக்கான கொஸ்கொட தாரக என்பருடன் குறித்த நபர் நெருங்கிய தொடர்பை கொண்டுள்ளதாக காவல்துறை மேலும் குறிப்பிட்டுள்ளது.
ta_194331_4	குறித்த நபரின் வீட்டிலேயே இந்த கொள்ளைக்கான திட்டம் தீட்டப்பட்டுள்ளதாக தெரியவந்துள்ளது.
