ta_207343_0	ரூபாவின் பெறுமதியை வலுப்படுத்துவதற்காக இந்த வருடம் புதிய வேலைத்திட்டம் ஒன்று நடைமுறைப்படுத்தப்படும் என பிரதமர் ரணில் விக்ரமசிங்க தெரிவித்துள்ளார்.
ta_207343_1	பத்தரமுல்லை வோட்டர்ஸ் எஜ் பகுதியில் நேற்று இடம்பெற்ற நிகழ்வொன்றில் பிரதமர் இதனை தெரிவித்தார். கடந்த காலத்தில் ஏற்பட்ட அரசியல் நெருக்கடியுடன், இலங்கையின் கையிருப்பில் இருந்த பாரிய அளவிலான நிதி நாட்டில் இருந்து வெளியேறியுள்ளது.
ta_207343_2	இதன் காரணமாக டொலரின் பெறுமதி மேலும் வீழ்ச்சியடைய ஆரம்பித்தது.
ta_207343_3	இந்த வீழ்ச்சியை கட்டுப்படுத்துவதற்கு இடைக்காலத்தில் செயற்பட்ட அரசாங்கம் பெருமளவு நிதியை செலவிட்டுள்ளது.
ta_207343_4	தற்போது, இழந்த நிதியை மீண்டும் நாட்டுக்குள் கொண்டு வருவதற்கான நடவடிக்கைகள் முன்னெடுக்கப்பட்டு வருகின்றது.
ta_207343_5	இலங்கையில் இருந்து வெளியில் கொண்டுசெல்லப்பட்ட நிதியை வெளிநாடுகளுடன் கலந்துரையாடி மீண்டும் இலங்கைக்கு கொண்டுவருவதற்கு நடவடிக்கை எடுக்கப்படும்.
ta_207343_6	இலங்கையின் சுற்றுலாத்துறை மற்றும் ஏற்றுமதித் துறைகளை மேலும் ஊக்கப்படுத்தி அந்நிய வருவாயை பெருக்கிக்கொள்வதற்கான நடவடிக்கைகள் முன்னெடுக்கப்படும் என்று பிரதமர் ரணில் விக்ரமசிங்க தெரிவித்துள்ளார்.
