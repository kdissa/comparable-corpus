ta_219512_0	மும்பை மஹாராஸ்ட்ரா மற்றும் அதனை அண்டிய பகுதிகளில் நேற்று முன்தினம் முதல் கடும் மழை பெய்து வருவதால் வெள்ளம் ஏற்பட்டுள்ளதுடன் போக்குவரத்தும் வெகுவாக பாதிக்கப்பட்டுள்ளது.
ta_219512_1	குறித்த வெள்ள அனர்த்தத்தின் போது மதில் இடிந்து வீழ்ந்தமை, தொடருந்து விபத்து, குடியிருப்புக்கள் சரிந்தமை உள்ளிட்ட அனர்த்தகங்களால் இதுவரை 39 பேர் வரையில் பலியாகியுள்ளனர்.
ta_219512_2	இதேவேளை மக்களின் பாதுகாப்பு கருதி மும்பையில் இன்று அரச பொது விடுமுறை அறிவிக்கப்பட்டுள்ளது.
ta_219512_3	அதேநேரம், வெள்ளம் ஏற்பட்ட பகுதிகளில் பாதுகாப்பு படையினரால் மீட்பு பணிகள் தொடர்ந்தும் மேற்கொள்ளப்பட்டு வருவதுடன்; பாதிக்கப்பட்டுள்ளவர்களை பாதுகாப்பான இடங்களில் தங்க வைப்பதற்கும் நடவடிக்கை எடுக்கப்பட்டுள்ளது.
