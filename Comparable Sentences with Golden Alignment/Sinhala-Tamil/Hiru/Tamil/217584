ta_217584_0	மொனராகலை – வெடிகும்புர வீதியில் வெடிகும்புர பாடசாலைக்கு அருகில் இடம்பெற்ற வாகன விபத்தில் நபரொருவர் உயிரிழந்துள்ளார்.
ta_217584_1	இவ்வாறு உயிரிழந்துள்ளவர், மொனராகலை காவல்துறையில் சேவையாற்றி வந்த காவல்துறை அதிகாரியொருவர் என தெரியவந்துள்ளது.
ta_217584_2	அவர் செலுத்திய உந்துருளி கட்டுப்பாட்டை இழந்து வீதிக்கு அருகில் இருந்த பாலத்துடன் மோதுண்டு கால்வாயில் வீழ்ந்துள்ளது.
ta_217584_3	அவரின் சடலம் தற்போது மொனராகலை மருத்துவமனையில் வைக்கப்பட்டுள்ளதாக எமது செய்தியாளர் தெரிவித்துள்ளார்.
ta_217584_4	சம்பவம் தொடர்பில் மொனராகலை காவல்துறையினர் மேலதிக விசாரணைகளை மேற்கொண்டு வருகின்றனர்.
