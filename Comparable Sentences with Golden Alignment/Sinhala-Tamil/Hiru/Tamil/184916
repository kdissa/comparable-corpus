ta_184916_0	உள்ளுராட்சி மன்ற தேர்தல் சட்டத்திற்கு அமைவாக ஆசனங்களை கணக்கிட்டால் தற்போது ஒதுக்கப்பட்டிருக்கும் ஆசனத்தொகை குறைவாக காணப்படுவதாக ஒன்றிணைந்த எதிர் கட்சி தெரிவித்துள்ளது.
ta_184916_1	ஒன்றிணைந்த எதிர்கட்சியின் நாடாளுமன்ற உறுப்பினர் சிசிர ஜயகொடி எமது செய்தி பிரிவிற்கு தெரிவித்தார். அத்துடன் குறித்த சட்டத்திற்காக அமைவாக மக்கள் விடுதலை முன்னணியினருக்கே அதிக ஆசனங்கள் கிடைக்கப்பெற்றுள்ளதாகவும், அவர் சுட்டிக்காட்டினார்.
ta_184916_2	இதற்கமைய மக்கள் விடுதலை முன்னணியினருக்கு 300 ஆசனங்ளும், ஐக்கிய தேசிய கட்சிக்கு 140 ஆசனங்களும், ஸ்ரீ லங்கா சுதந்திர கட்சிக்கு 40 ஆசனங்களும், ஸ்ரீ லங்கா பொது ஜன முன்னணிக்கு 8 ஆசனங்களும் கிடைக்கப்பெறும் என சிசிர ஜயக்கொடி குறிப்பிட்டார்.
ta_184916_3	எனினும் இந்த விடயம் தொடர்பில் மக்கள் விடுதலை முன்னணியின் பொது செயலாளர் ட்றில்வின் சில்வாவிடம் தொடர்பு கொண்டு வினவினோம்.
ta_184916_4	இதற்கு பதிலளித்த அவர், உள்ளுராட்சி மன்ற தேர்தல் சட்டத்தில் எவ்வித தவறுகளும் காணப்படவில்லை என தெரிவித்துள்ளதோடு, அரசியல் இலாபம் கருதி ஒவ்வொரு தரப்பினரும் பல்வேறு கருத்துக்களை முன்வைக்கின்றனர் என தெரிவித்தார்.
