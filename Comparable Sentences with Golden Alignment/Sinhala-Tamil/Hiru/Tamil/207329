ta_207329_0	ஜனாதிபதி மற்றும் முன்னாள் பாதுகாப்பு அமைச்சின் செயலாளரையும் கொலை செய்ய சூழ்ச்சி திட்டம் தீட்டிய குற்றச்சாட்டில் கைது செய்யப்பட்ட முன்னாள் பிரதி காவல்துறைமா அதிபர் நாலகடி சில்வா மீண்டும் விளக்கமறியலில் வைக்கப்பட்டுள்ளார்.
ta_207329_1	அவரை இன்றைய தினம் கோட்டை பிரதான நீதவான் ரங்க திஸாநாயக்க முன்னிலையில் பிரசன்னப்படுத்திய வேளை, எதிர்வரும் 16 ஆம் திகதி வரை விளக்கமறியலில் வைக்குமாறு உத்தரவிட்டுள்ளார்.
ta_207329_2	குறித்த சம்பவம் தொடர்பில் முன்னாள் பிரதி காவல்துறைமா அதிபர், கடந்த வருடம் ஒக்டோபர் மாதம் 25 ஆம் திகதி குற்றப்புலனாய்வு திணைக்களத்தால் கைது செய்யப்பட்டிருந்தார்.
ta_207329_3	சம்பவம் தொடர்பில் கைது செய்யப்பட்டுள்ள இந்திய பிரஜையும் எதிர்வரும் 16 ஆம் திகதி வரை மீளவும் விளக்கமறியலில் வைக்கப்பட்டுள்ளார்.
