ta_194322_0	மசகு எண்ணெய் உற்பத்தியை சவுதி அரேபியா அதிகரிக்க வேண்டும் என அமெரிக்கா ஜனாதிபதி டொனால்ட் ட்ரம்ப் வலியுறுத்தியுள்ளார்.
ta_194322_1	இதற்கு சவுதி அரேபியா இணக்கம் தெரிவித்துள்ளதாக அமெரிக்க ஜனாதிபதி தனது ட்விட்டர் பக்கத்தில் குறிப்பிட்டுள்ளார்.
ta_194322_2	ஈராணுடனான உடன்படிக்கைகளில் இருந்து அமெரிக்கா விலகியதை தொடர்ந்து, ஈரான் மீதான தடைகளை அதிகரிக்க நடவடிக்கை எடுத்துவருகின்றது.
ta_194322_3	இதன் ஒரு அங்கமாக எதிர்வரும் நவம்பர் மாதம் முதல் ஈரானிடம் இருந்து மசகு எண்ணெய் கொள்வனவை நிறுத்துமாறு அமெரிக்க ஜனாதிபதி வலியுறுத்தல் விடுத்துள்ளார்.
ta_194322_4	இந்த நிலையில், அண்மைக்காலமாக மசகு எண்ணெய்யின் விலையில் குறிப்பிடத்தக்களவான அதிகரிப்பு ஏற்பட்டுள்ளது.
ta_194322_5	இதனை கட்டுப்படுத்துவதற்கு மசகு எண்ணெய்யின் உற்பத்தி அதிகரிக்கப்பட வேண்டிய நிலை ஏற்பட்டுள்ளது.
ta_194322_6	எனவே, சவுதி அரேபியா தனது அன்றாட மசகு எண்ணெய் உற்பத்தியை 20 லட்சம் பீப்பாய்களாக அதிகரிக்க வேண்டும் என அமெரிக்க ஜனாதிபதி டொனால்ட் ட்ரம்ப் கோரியுள்ளார்.
