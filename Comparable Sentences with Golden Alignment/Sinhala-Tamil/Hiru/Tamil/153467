ta_153467_0	கடந்த ஆட்சியை போன்றே தற்போதைய ஆட்சியிலும் ஊழலில் ஈடுபட்டவர்கள் தொடர்பில் மக்களின் கருத்துக்களுக்கு அமைய தீர்மானங்கள் மேற்கொள்வதாக ஜனாதிபதி தெரிவித்துள்ளார்.
ta_153467_1	மட்டக்களப்பு - ஏறாவூர் பிரதேசத்தில் நேற்று இடம்பெற்ற நிகழ்வொன்றில் வைத்து ஜனாதிபதி இதனை தெரிவித்தார். சிலர் அரசாங்கம் 10 வருடங்கள் பழமையானது என்று எண்ணுகின்றனர்.
ta_153467_2	நல்லாட்சி அரசாங்கம் இன்னும் புதியது.
ta_153467_3	யுத்தத்தின் பின்னர் தீர்க்கப்படாத பல்வேறு பிரச்சினைகள் நாட்டில் இருந்தன.
ta_153467_4	அவற்றிற்கு தீர்வு காண இந்த அரசாங்கம் முயற்சிக்கின்றது.
ta_153467_5	புதிய அரசியல் யாப்பு தொடர்பில் பொய்யான பிரச்சாரங்கள் முன்னெடுக்கப்படுகின்றன.
ta_153467_6	எனினும் மக்கள் விரும்பினால் அன்றி வேறு யாராலும் நல்லாட்சியை வீழ்த்த முடியாது என்றும் ஜனாதிபதி இதன்போது குறிப்பிட்டுள்ளார்.
