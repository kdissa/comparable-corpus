ta_72580_0	வெளிவிவகார அமைச்சர் ஜீ எல் பீரிஸ் பதவி விலக வேண்டும் என்று ஐக்கிய தேசிய கட்சியின் நாடாளுமன்ற உறுப்பினர் மங்கள சமரவீர வலியுறுத்தியுள்ளார்.
ta_72580_1	கொழும்பில் இன்று இடம்பெற்ற செய்தியாளர் சந்திப்பின் போதே அவர் இந்த வலியுறுத்தலை விடுத்தார்.
ta_72580_2	வெளிவிவகார அமைச்சரின் ஆபிரிக்க ராஜதந்திர கொள்கையானது, பொது நலவாய நாடுகளின் மாநாட்டில் பங்கேற்ற ஆபிரிக்க கண்டத்தின் அரச தலைவர்களது எண்ணிக்கையில் புலப்பட்டுள்ளதாக அவர் குறிப்பிட்டார்.
ta_72580_3	இந்த நிலையில், அவரது ஆபிரிக்க கொள்கையின் நிலமையை அறிந்துக்கொள்ளக் கூடியதாக உள்ளது.
ta_72580_4	அண்மைக்காலமாக வெளிவிவகார துறை அமைச்சர் ஜீ எல் பீரிஸ், மேலைத்தேய நாடுகளின் தேவைப்பாடு தமக்கு அவசியம் இல்லை என்றும் ஆபிரிக்க நாடுகளுடன் எமது புதிய வெளிநாட்டுக் கொள்கை செயற்படுவதாக கூறியிருந்தார்.
ta_72580_5	ஆபிரிக்க கண்டத்தில் 19 நாடுகள் பொது நலவாய அமைப்பில் அங்கம் வகிக்கின்றன.
ta_72580_6	எனினும் இலங்கை மாநாட்டில், வெறும் 7 நாடுகளே கலந்து கொண்டன.
ta_72580_7	இதன் மூலம் அவரின் செயற்பாட்டின் தன்மை புரிவதாகவும் மங்கள சமரவீர சுட்டிக்காட்டினார்.
