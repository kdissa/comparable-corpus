ta_146641_0	தென்கொரியாவில் ஜனாதிபதி பார்க் கியுன் ஹே தலைமையிலான அரசின்மீது ஊழல் குற்றச்சாட்டுகள் பெருகிவருகிறது.
ta_146641_1	ஜனாதிபதியின் நெருங்கிய நண்பர் ஒருவர் அரசு விவகாரங்களில் தலையீடு செய்து ஊழலுக்கு வழிவகுத்து வருவதாக எதிர்க்கட்சிகள் குற்றம்சாட்டி வருகின்றன.
ta_146641_2	இந்தநிலையில் விரைவில் அந்நாட்டின் பாராளுமன்ற தேர்தல் வரவுள்ளதால் நிலைமையை சமாளிக்க புதிதாக பிரதமர், நிதி அமைச்சர் ஆகியோரை ஜனாதிபதி பார்க் கியுன் ஹே நியமனம் செய்துள்ளார்.
ta_146641_3	கிம் பியாங்-ஜூன் என்பவரை நாட்டின் புதிய பிரதமராகவும், தென்கொரிய அரசின் நிதித்துறை செயலாளராக பணியாற்றிவந்த ஜிம் ஜாங்-யாங் என்பவரை நிதி அமைச்சராகவும் துணை பிரதமராகவும் நியமித்து ஜனாதிபதி பார்க் கியுன் ஹே உத்தரவிட்டுள்ளதாக தென்கொரியா அரசு இன்று வெளியிட்ட செய்திக்குறிப்பில் தெரிவிக்கப்பட்டுள்ளது.
ta_146641_4	நாட்டின் புதிய பிரதமர் மற்றும் நிதி அமைச்சரை எதிர்க்கட்சிகளின் அனுமதியின்றி நியமனம் செய்துள்ள ஜனாதிபதிக்கு பாராளுமன்ற எதிர்க்கட்சி தலைவர் பார்க் ஜியே-வோன் கண்டனம் தெரிவித்துள்ளார்.
