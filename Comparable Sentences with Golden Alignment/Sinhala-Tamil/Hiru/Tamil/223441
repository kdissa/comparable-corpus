ta_223441_0	அவசர பேச்சுவார்த்தை ஒன்றுக்காக பிரதமர் ரணில்விக்ரமசிங்கவை சந்திப்பதற்கு ஐக்கிய தேசிய முன்னணியின் பங்காளிக் கட்சித் தலைவர்கள் தீர்மானித்துள்ளனர்.
ta_223441_1	ஜனாதிபதி வேட்பாளர் மற்றும் புதிய கூட்டணி தொடர்பான தீர்மானங்கள் இன்னும் இழுப்பறியில் உள்ள நிலையில், இந்த கலந்துரையாடல் இடம்பெறவுள்ளது.
ta_223441_2	இன்று மாலைதீவுக்கு சென்றுள்ள பிரதமர் ரணில், எதிர்வரும் புதன்கிழமை நாடு திரும்பியதுடன், இந்த கலந்துரையாடல் இடம்பெறும் என்று தெரிவிக்கப்படுகிறது.
ta_223441_3	இந்த இழுபறி நிலைமையை தணிப்பதற்காக, ஐக்கிய தேசிய முன்னணியினால் நான்கு பொறிமுறைகள் உருவாக்கப்பட்டுள்ளன.
ta_223441_4	அவற்றில், ஐக்கிய தேசிய கட்சியின் தலைவர் ரணில் விக்ரமசிங்க, சபாநாயகர் கரு ஜெயசூரிய மற்றும் பிரதித்தலைவர் சஜித் பிரேமதாச ஆகியோருக்கு வழங்கப்படவுள்ள பதவி நிலைகள் குறித்த பரிந்துரைகளும் அடங்குவதாக கூறப்படுகிறது.
ta_223441_5	எவ்வாறாயினும் இதற்கு ஐக்கிய தேசிய கட்சியின் தலைமை இணக்கம் தெரிவிக்கவில்லை என்று கூறப்படுகிறது.
