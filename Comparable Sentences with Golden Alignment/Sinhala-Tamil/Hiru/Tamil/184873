ta_184873_0	வடமாகாண அமைச்சர் அனந்தி சசிதரன், முன்னாள் மாகாண அமைச்சர் ஐங்கரநேசன் மற்றும் தமிழரசு கட்சியின் தென்மராட்சி அமைப்பாளர் க.அருந்தவபாலன் ஆகியோர், தமிழ் மக்கள் பேரவையின் மத்தியகுழுவில் இணைக்கப்பட்டுள்ளனர்.
ta_184873_1	தமிழ் மக்கள் பேரவையின் கூட்டம் ஒன்று நேற்று யாழ்ப்பாணத்தில் நடைபெற்றிருந்தது.
ta_184873_2	இதன்போது குறித்த மூன்று பேரும் அந்த கூட்டத்தில் கலந்து கொண்டிருந்த நிலையில், பேரவையின் இணைத்தலைவர் சீ.வி.விக்னேஸ்வரனின் கோரிக்கைக்கு அமைவாக அவர்கள் மத்தியகுழுவில் உள்வாங்கப்பட்டுள்ளனர்.
ta_184873_3	இலங்கை தமிழரசு கட்சியைச் சேர்ந்த அனந்தி சசிதரன், அந்த கட்சிக்கு எதிராக செயற்படுவதாக தெரிவித்து, அவரது கட்சி உறுப்புரிமையை நீக்குவதற்கு கட்சியின் தலைமை நடவடிக்கை எடுத்து வருகின்றமை குறிப்பிடத்தக்கது.
