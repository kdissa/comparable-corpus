ta_182705_0	70வது சுதந்திர தினத்தை முன்னிட்டு இலங்கை மத்திய வங்கியினால் வெளியிடப்பட்ட ஆயிரம் ரூபா நாணயத்தாள் இன்று ஜனாதிபதியிடம் வழங்கப்பட்டது.
ta_182705_1	மத்திய வங்கியின் ஆளுநர் இந்திரஜித் குமாரசுவாமி அதனை ஜனாதிபதிக்கு வழங்கினார்.
ta_182705_2	இந்த நினைவு நாணயத்தாள் எதிர்வரும் 6ஆம் திகதியில் இருந்து உரிமம் பெற்ற வர்த்தக வங்கிகள் ஊடாக சுழற்சிக்காக வெளியிடப்படும்.
ta_182705_3	இதனிடையே, 2018ஆம் ஆண்டுக்கான உலகளாவிய ஈர நில கொண்டாட்டங்களின் தேசிய நிகழ்வு ஜனாதிபதி மைத்ரிபால சிறிசேன தலைமையில் இன்று பத்தரமுல்ல அபேகம வளாகத்தில் இடம்பெற்றது.
ta_182705_4	ரம்சா உடன்படிக்கையில் கைச்சாத்திட்ட நாடுகள் பெப்ரவரி 2ஆம் திகதியை உலகளாவிய ஈர நிலங்கள் தினமாக கொண்டுகின்றன.
ta_182705_5	இலங்கையிலும் ஒவ்வொரு வருடமும் பெப்ரவரி 2ஆம் திகதி ஈர நிலங்கள் தினம் கொண்டப்படுகின்றது.
ta_182705_6	ஈர நிலங்களினால் ஆற்றப்படும் சேவைகள் மற்றும் உயிரின பல்வகைக்மையை பாதுகாப்பதற்கான பங்களிப்பு என்பவற்றை அடிப்படையாகக்கொண்டு 1971ஆம் ஆண்டில் ஈரான் நாட்டின் ரம்சா நகரில் 60 உலக நாடுகளின் பங்களிப்புடன் இடம்பெற்ற சர்வதேச மாநாட்டின்போது ஈர நிலங்களை பாதுகாத்தல் தொடர்பான உடன்படிக்கை எட்டப்பட்டது.
ta_182705_7	அது ஈர நிலங்களை பாதுகாப்பதற்கான ரம்சா உடன்படிக்கை என அறியப்படுகின்றது.
ta_182705_8	தற்போது சுமார் 169 நாடுகள் இந்த உடன்படிக்கையில் கைச்சாத்திட்டுள்ளதுடன், இலங்கை 1990ஆம் ஆண்டில் அதில் கைச்சாத்திட்டமையும் குறிப்பித்தக்கது.
