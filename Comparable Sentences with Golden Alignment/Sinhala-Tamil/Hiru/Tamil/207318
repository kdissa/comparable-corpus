ta_207318_0	களுத்துறை - வடக்கு தொடுபல சந்தியில் உணவக உரிமையாளரொருவர் மீது துப்பாக்கி பிரயோகம் மேற்கொண்ட சம்பவம் போதைப்பொருள் தகராறு காரணமாக இடம்பெற்றிருக்கலாம் என சந்தேகிப்பதாக காவற்துறை தெரிவித்துள்ளது.
ta_207318_1	நேற்றிரவு 10.30 மணியளவில் குறித்த வர்த்தகர் அவரின் மனைவியுடன் வீட்டில் இருந்து அவரின் உணவகத்திற்கு உந்துருளியில் பயணித்த போது சிற்றூர்தியில் வந்த இருவர் இந்த துப்பாக்கிச்சூட்டினை மேற்கொண்டுள்ளனர்.
ta_207318_2	துப்பாக்கிச் சூட்டில் காயமடைந்த வர்த்தகர் களுத்துறை - நாகொட மருத்துவமனையில் அனுமதிக்கப்பட்டுள்ளார்.
ta_207318_3	இந்த வர்த்தகர் மீது துப்பாக்கியொன்றை வைத்திருந்தமை மற்றும் போதைப்பொருள் வர்த்தகம் தொடர்பில் குற்றச்சாட்டுகள் காணப்படுவதாக காவற்துறை குறிப்பிட்டுள்ளது.
ta_207318_4	எவ்வாறாயினும் , இந்த துப்பாக்கிப் பிரயோகத்தை மேற்கொண்டு தப்பிச் சென்ற சந்தேகநபர்கள் தற்போதைய நிலையில், இனங்காணப்பட்டுள்ளதாக காவற்துறை தெரிவித்துள்ளது.
ta_207318_5	இந்த துப்பாக்கிச் சூட்டை மேற்கொணட சந்தேகநபர்கள் மற்றும் குறித்த வர்த்தகர் ஆகியோர் தற்போது டுபாயில் இருக்கும் பாதாள உலக தலைவரான கொஸ்கொட சுஜீவின் உதவியாளர்கள் என காவற்துறை மேலும் தெரிவித்துள்ளது.
ta_207318_6	இதேவேளை , நேற்று கொழும்பு - ஜம்பட்டா வீதி பிரதேசத்தில் இடம்பெற்ற துப்பாக்சிச் சூட்டு சம்பவம் தொடர்பில் காவற்துறையினர் பல விடயங்களை சேகரித்துள்ளனர்.
ta_207318_7	உந்துருளியில் வந்த இருவரால் மேற்கொள்ளப்பட்ட இந்த துப்பாக்கிப்பிரயோகத்தில் ஒருவர் காயமடைந்து மருத்துவமனையில் அனுமதிக்கப்பட்டுள்ளார்.
