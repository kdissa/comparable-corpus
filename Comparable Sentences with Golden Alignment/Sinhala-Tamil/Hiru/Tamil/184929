ta_184929_0	இந்தியா சத்தீஸ்கரில் காவற்துறையினருடன் நடந்த மோதலில், 10 மாவோயிஸ்ட்கள் சுட்டு கொல்லப்பட்டுள்ளதாக இந்திய ஊடகங்கள் செய்தி வௌியிட்டுள்ளன.
ta_184929_1	சத்தீஸ்கர் மாநிலம் பிஜாப்பூர் மாவட்டத்தில் உள்ள புஜாரி கன்கேர் பகுதியில், மாவோயிஸ்ட்கள் பதுங்குழிகளை குறிவைத்து சத்தீஸ்கர் மற்றும் தெலுங்கானா மாநில காவற்துறையினர் தேடுதல் வேட்டை நடத்தினர்.
ta_184929_2	அப்போது இரு தரப்புக்கு இடையே துப்பாக்கிச்சண்டை இடம்பெற்றுள்ளது.
ta_184929_3	இதில் 10 மாவோயிஸ்ட்கள் சுட்டு கொல்லப்பட்டனர்.
ta_184929_4	ஒரு காவற்துறை அதிகாரி படுகாயமடைந்தார்.
ta_184929_5	அந்த பகுதியில் ஏராளமான ஆயுதங்கள் பறிமுதல் செய்யப்பட்டதாக தெரிவிக்கப்படுகிறது.
ta_184929_6	கொல்லப்பட்ட மாவோயிஸ்ட்களின் உடல் பிரேத பரிசோதனைக்காக அரசு மருத்துவமனைக்கு அனுப்பி வைக்கப்பட்டுள்ளதாக தெரிவிக்கப்படுகிறது.. இந்த சண்டையில் மாவோயிஸ்ட் அமைப்பின் மூத்த தலைவரான ஹரிபூஷான் கொல்லப்பட்டிருக்கலாம் என காவற்துறையினர் சந்தேகம் வௌியிட்டுள்ளனர்.
