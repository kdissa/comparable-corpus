ta_160442_0	சீகிரிய - பிதுரங்கல பிரதேசத்தில் பேருந்தில் சிக்கி நபரொருவர் உயிரிழந்துள்ளார்.
ta_160442_1	இன்று அதிகாலை 2.15 அளவில் இந்த விபத்து இடம்பெற்றுள்ளதாக காவற்துறை தெரிவித்துள்ளது.
ta_160442_2	கொழும்பு கெம்பல் மைதானத்தில் இடம்பெற்ற மே தின கூட்டத்தில் கலந்து கொண்ட சிலரை மீண்டும் ஏற்றிச் சென்ற பேருந்தில் இந்த நபர் மிதி பலகையில் பயணித்து கொண்டிருந்த போது அதிலிருந்து கீழே விழுந்து பேருந்தின் சில்லில் சிக்கியுள்ளார்.
ta_160442_3	பின்னர் படுகாயமடைந்த அவர் தம்புள்ளை மருத்துவமனையில் அனுமதிக்கப்பட்ட பின்னர் உயிரிழந்துள்ளார்.
ta_160442_4	இவ்வாறு உயிரிழந்துள்ளவர் சீகிரிய - நவகம்மான பிரதேசத்தை சேர்ந்த 44 வயதான நபரொருவர் என தெரியவந்துள்ளது.
ta_160442_5	விபத்து தொடர்பில் பேருந்தின் சாரதி கைது செய்யப்பட்டுள்ளார்.
ta_160442_6	இதேவேளை நேற்று காலிமுகத்திடலில் இடம்பெற்ற மே தின கூட்டத்தில் கலந்து கொண்ட இருவர் உயிரிழந்துள்ளனர்.
ta_160442_7	அதிக வெப்பம் மற்றும் களைப்பு காரணமாக 5 பேர் தேசிய மருத்துவமனையில் அனுமதிக்கப்பட்டுள்ள நிலையில் அவர்களில் இருவர் மருத்துவமனையில் அனுமதிக்கப்பட்ட போது உயிரிழந்தே இருந்ததாக தேசிய மருத்துவமனை தெரிவித்துள்ளது.
