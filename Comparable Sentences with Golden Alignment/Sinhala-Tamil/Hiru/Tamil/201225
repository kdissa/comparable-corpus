ta_201225_0	இலங்கைக்கு அருகில் கீழ் வளிமண்டலத்தில் ஏற்பட்டுள்ள குழப்பநிலை காரணமாக இன்று பிற்பகல் 2.00 மணிக்கு பின்னர் நாட்டின் பல பகுதிகளில் பலத்த மழை பெய்யக்கூடும் என காலநிலை அவதான நிலையம் எதிர்வு கூறியுள்ளது.
ta_201225_1	வடமத்திய, மத்திய மற்றும் ஊவா மாகாணங்களில் சில இடங்களில் சுமார் 150 மில்லி மீட்டர் அளவில் அடை மழை பெய்யக்கூடும் என அந்த நிலையம் அறிக்கையொன்றை வெளியிட்டு தெரிவித்துள்ளது.
ta_201225_2	இதனுடன் ஏனைய மாகாணங்களில் 100 மில்லி மீட்டர் அளவில் பலத்த மழை பெய்யக்கூடும் என காநிலை அவதான நிலையம் மேலும் குறிப்பிட்டுள்ளது.
ta_201225_3	இதேவேளை, புத்தளம் முதல் மன்னார் ஊடாக யாழ்ப்பாணம் வரையான கடல் பிரதேசங்களில் இடியுடன் கூடிய கடும் மழை பெய்யக்கூடும் என எதிர்வு கூறப்பட்டுள்ளது.
ta_201225_4	மழை பெய்கின்ற வேளை காற்று மணிக்கு 70 தொடக்கம் 80 கிலோமீற்றர் வேகத்தில் அதிகரித்து வீசும் எனவும் தெரிவிக்கப்பட்டுள்ளது.
ta_201225_5	அதன் காரணமாக கடற்றொழில் ஈடுபடுபவர்கள் அவதானத்துடன் இருக்குமாறு கோரப்பட்டுள்ளனர்.
