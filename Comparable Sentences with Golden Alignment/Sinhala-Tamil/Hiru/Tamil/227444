ta_227444_0	தாம் இடைநிற்காத இயந்திரத்தைப் போல நாட்டுக்காக சேவை செய்யவிருப்பதாக, புதிய ஜனநாயக முன்னணியின் ஜனாதிபதி வேட்பாளர் சஜித் பிரேமதாச தெரிவித்துள்ளார்.
ta_227444_1	பாணந்துறையில் நடைபெற்ற மக்கள் சந்திப்பில் வைத்து அவர் இதனைக் கூறியுள்ளார்.
ta_227444_2	பொதுமக்களின் அடிப்படை வாழ்வியலை அறிந்து அவர்களுக்கான மகிழ்ச்சிகரமான வாழ்க்கை முறையை ஏற்படுத்துவதற்கு நாட்டின் அரச ஆட்சியை பொதுமக்கள் சேவையாக கொண்டு நடத்துவதற்கு எதிர்ப்பார்த்துள்ளதாக அவர் குறிப்பிட்டார்.
ta_227444_3	அதன்மூலம் நாட்டை முன்னோக்கி கொண்டு செல்வதற்கான நடவடிக்கை எடுக்கப்படும்.
ta_227444_4	அனைத்து பிரதேச செயலாளர் பிரிவுகளையும் நவீன தொழிநுட்ப மயமாக்குவதற்கு இளைஞர்களுக்கு தொழிநுட்ப கற்கை நெறிகள் மற்றும் தொழிநுட்ப உபகரணங்கள் வழங்குவதற்கு நடவடிக்கை எடுக்கப்படும்.
ta_227444_5	அவ்வாறானதொரு இயந்திரத்தை போல தான் செயற்படவுள்ளதாக புதிய ஜனநாயக முன்னணியின் ஜனாதிபதி வேட்பாளர் சஜித் பிரேமதாச தெரிவித்துள்ளார்.
