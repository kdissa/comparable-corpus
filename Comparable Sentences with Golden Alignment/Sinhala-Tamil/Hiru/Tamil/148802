ta_148802_0	எதிர்வரும் 2025ம் ஆண்டளவில் டீசல் சிற்றூர்ந்து மற்றும் ட்ரக் ரக வாகன பாவனையை முற்றாக தடை செய்ய உலகின் பிரதான நான்கு நகரங்களின் மேயர்கள் உடன்பட்டுள்ளனர்.
ta_148802_1	பிரான்சின் - பாரிஸ் , மெக்சிகோவின் - மெக்சிகோ நகரம் , ஸ்பெயினின் - மாட்ரிட் மற்றும் கிரீஸ் நாட்டின் - எதென்ஸ் ஆகிய நகரங்களின் மேயர்களே இவ்வாறு உடன்பாட்டுக்கு வந்துள்ளனர்.
ta_148802_2	காற்று மாசுபாடுதலை குறைப்பதற்காக இந்த நடவடிக்கை முன்னெடுக்கப்படவுள்ளது.
ta_148802_3	அதற்கு மாற்றீடாக , நடைபயணம் மற்றும் மிதிவண்டி பாவனையை ஊக்குவிக்க தேவையான நடவடிக்கைகளை முன்னெடுக்க குறித்த நகர மேயர்கள் தயார் நிலையில் உள்ளனர்.
ta_148802_4	வருடமொன்றிற்கு சுமார் 3மில்லியன் மக்கள் காற்று மாசடைதல் காரணமாக உயிரிழப்பதாக உலக சுகாதார அமைப்பு தெரிவித்துள்ளமை குறிப்பிடத்தக்கது.
