ta_213650_0	பொலன்னறுவை – அரலகங்வில தலுகான – தெஹியத்தகண்டி வீதியில் இடம்பெற்ற வாகன விபத்தில் இரண்டு பேர் உயிரிழந்துள்ளதுடன், மேலும் இரண்டு பேர் காயமடைந்துள்ளனர்.
ta_213650_1	வீதி ஓரமாக  நிறுத்தி வைக்கப்பட்டிருந்த டிப்பர் ரக வாகனத்தில் பாரவூர்தியொன்று மோதி நேற்று இரவு இந்த விபத்து இடம்பெற்றுள்ளதாக  காவல்துறை ஊடகப் பேச்சாளர் அலுவலகம் தெரிவித்துள்ளது.
ta_213650_2	விபத்தில் காயமடைந்த இருவரும் பொலன்னறுவை மருத்துவமனையில் சிகிச்சைகளுக்காக சேர்ப்பிக்கப்பட்டுள்ளனர்.
ta_213650_3	உயிரிழந்துள்ள இருவரும் அநுராதபுரம் - கல்லேல்ல பகுதியை சேர்ந்தவர்கள் என தெரியவந்துள்ளது.
