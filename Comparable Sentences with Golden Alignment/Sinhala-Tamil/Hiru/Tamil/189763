ta_189763_0	புதிய இராஜாங்க மற்றும் பிரதி அமைச்சர்கள் பதவிப்பிரமாண நிகழ்வில் கலந்துக் கொள்வதற்காக தற்போதைய நிலையில் ஜனாதிபதி செயலகத்திற்கு வருகை தந்த வண்ணம் உள்ளனர்.
ta_189763_1	தேசிய அரசாங்கத்தின் புதிய இராஜாங்க மற்றும் பிரதி அமைச்சர்கள் இன்று பதவிப்பிரமாணம் செய்துக்கொள்ளவுள்ளனர்.
ta_189763_2	இன்று முற்பகல் 10.30 மணிக்கு ஜனாதிபதி செயலகத்தில் இந்த நிகழ்வு இடம்பெறவுள்ளது.
ta_189763_3	இந்த நிகழ்வில் கலந்து கொள்ளுமாறு ஆளுங்கட்சியின் அனைத்து நாடாளுமன்ற உறுப்பினர்கள் மற்றும் அமைச்சர்களுக்கு அழைப்பு விடுக்கப்பட்டுள்ளது.
ta_189763_4	புதிய அமைச்சரவை அமைச்சர்கள் 18 பேர் நேற்று ஜனாதிபதி மைத்திரிபால சிறிசேன முன்னிலையில் பதவிப்பிரமாணம் செய்துக்கொண்டனர்.
ta_189763_5	குறித்த அமைச்சுக்களுக்காக இராஜாங்க அமைச்சர்கள் மற்றும் பிரதி அமைச்சர்கள் சிலர் புதிதாக நியமிக்கப்படவுள்ளதாக தெரிவிக்கப்பட்டுள்ளது.
ta_189763_6	இதேவேளை , கடந்த தினத்தில் அரசாங்கத்தில் இருந்து விலகிய இராஜாங்க மற்றும் பிரிதி அமைச்சர்களின் வெற்றிடத்திற்கு புதிதாக சில பேர் நியமிக்கப்படவுள்ளதாக அரசாங்க தகவல் வட்டாரங்கள் தெரிவிக்கின்றன.
ta_189763_7	தற்போது 24 இராஜாங்க அமைச்சர்களும் 21 பிரதி அமைச்சர்களும் அரசாங்கத்தில் உள்ளமை குறிப்பிடத்தக்கது.
