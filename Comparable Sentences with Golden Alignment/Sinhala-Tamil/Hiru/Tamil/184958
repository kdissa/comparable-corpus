ta_184958_0	சுமார் ஒரு கோடி ரூபாய்க்கும் அதிக பெறுமதியுடைய வலம்புரி சங்கொன்றை வைத்திருந்த 4 காவற்துறை அதிகாரிகள் கைது செய்யப்பட்டுள்ளனர்.
ta_184958_1	நேற்று இரவு 9.15 மணியளவில் ஹிக்கடுவை சந்தை பகுதியில் வலம்புரி சங்கொன்று விற்பனை செய்யப்படவுள்ளதாக கிடைக்கப்பெற்ற தகவலுக்கு அமைய அங்கு சென்ற 4 காவற்துறை அதிகாரிகள் குறித்த வலம்புரி சங்கை கைப்பற்றி சந்தேகநபர்களை தப்பிக்கவிட்டுள்ளதாக காலி உதவி காவற்துறை அத்தியட்சகருக்கு தகவல் அளிக்கப்பட்டுள்ளது... அதன்படி , மேற்கொள்ளப்பட்ட விசாரணையின் அடிப்படையில் வலம்புரி சங்கினை வைத்திருந்த உதவி காவற்துறை பரிசோதகர் ஒருவர் மற்றும் காவற்துறை கான்ஸ்டபில் மூன்று பேர் இன்று பிற்பகல் கைது செய்யப்பட்டனர்.
ta_184958_2	இவ்வாறு கைது செய்யப்பட்ட சந்தேகநபர்கள் நாளைய தினம் காலி நீதவான் நீதிமன்றில் முன்னிலைப்படுத்தப்படவுள்ளனர்.
ta_184958_3	சம்பவம் தொடர்பில் காலி காவற்துறையினர் விசாரணைகளை மேற்கொண்டு வருகின்றனர்.
