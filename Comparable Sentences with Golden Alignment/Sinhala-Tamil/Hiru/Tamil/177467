ta_177467_0	யானையின் தந்தங்களை கொண்டு தங்க மாலையில் பாகங்களை  அமைத்த இரு கிராம உத்தியோகஸ்தர்கள் கைது செய்யப்பட்டுள்ளனர்.
ta_177467_1	நிகவரெடிய பிரதேச புலனாய்வு அதிகாரிகளுக்கு கிடைக்க பெற்றுள்ள தகவல் ஒன்றுக்கு அமைய பொல்பிலிதிகம பிரதேசத்தில் வைத்து குறித்த சந்தேக நபர்கள் இன்று மாலை கைது செய்யப்பட்டுள்ளனர்.
ta_177467_2	குறித்த சந்தேக நபர்கள் தங்கள் வீட்டில் வைத்து இவ்வாறு கைது செய்யப்பட்டுள்ளனர்.
ta_177467_3	தங்க மாலையில் தந்தத்தின் மூலம் பாகங்களை  செய்துள்ளமை அறியவந்துள்ளது.
ta_177467_4	32 வயது மற்றும் 42 வயதுடைய நபர்களே இவ்வாறு கைது செய்யப்பட்டுள்ளனர்.
ta_177467_5	ஒருவர் மகுல்பொன கிராம உத்தியோகஸ்தராக கடமையாற்றிவருவதுடன், மற்றைய நபர் தொரவேருவ கிராம உத்தியோகஸ்தராக சேவையாற்றி வருவதாக காவற்துறை தெரிவித்துள்ளது.
ta_177467_6	சந்தேக நபர்கள் நாளைய தினம் நீதவான் நீதிமன்றில் முன்னிலைப்படுத்தப்படவுள்ளனர்.
