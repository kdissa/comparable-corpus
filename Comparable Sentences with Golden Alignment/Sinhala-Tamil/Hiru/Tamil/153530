ta_153530_0	மட்டக்குளி பகுதியில் ஐவர் கொலை செய்யப்பட்ட சம்பவம் தொடர்பான வழக்கில் இருந்து இரண்டு சந்தேகநபர்கள் விடுவிக்கப்பட்டுள்ளனர்.
ta_153530_1	மேலும் , சம்பவம் தொடர்பில் விளக்கமறியலில் வைக்கப்பட்டுள்ள மற்றைய 11 பேரினதும் விளக்கமறியல் காலம் எதிர்வரும் 16ம் திகதி வரை நீட்டிக்கப்பட்டுள்ளது.
ta_153530_2	கொழும்பு மேலதிக நீதவான் அருணி ஆடிகல இந்த உத்தரவை பிறப்பித்தார்.
ta_153530_3	கடந்த தினத்தில் இடம்பெற்ற அடையாள அணிவகுப்பில் குறித்த  இரண்டு சந்தேகநபர்களும் அடையாளம் காணப்படாத காரணத்தால் இவ்வாறு வழக்கில் இருந்து விடுவிக்கப்பட்டுள்ளனர்.
ta_153530_4	அது தொடர்பில் கிடைத்த சட்டமா அதிபரின் ஆலோசனையின் பேரில் குறித்த இருவரும் விடுவிக்கப்பட்டதாக எமது செய்தியாளர் தெரிவித்தார்.
