ta_213668_0	மின்சார தட்டுப்பாடு  ஏற்படும் போது மூன்று மெகாவோட் மின்சார கொள்ளளவினை அமைப்புடன் இணைத்த ஹம்பாம்தோட்டை காற்றாலையின் காற்றாடிகள் அகற்றப்பட்டுள்ளதாக தெரிவிக்கப்படுகிறது.
ta_213668_1	கடந்த 5 மாதங்களுக்கு முன்னர் காற்றாலையின்  காற்றாடிகள் அகற்றப்பட்டுள்ளதாக மின்சார ஊழியர்கள் தெரிவித்துள்ளனர்.
ta_213668_2	அதனை மற்றொரு இடத்தில் ஸ்தாபிக்கவுள்ளதாக தெரிவித்து இவ்வாறு அகற்றியுள்ளதாக தெரிவிக்கப்படுகிறது.
ta_213668_3	இந்த காற்றாலை கடந்த 30 வருடங்களுக்கு முன்னர் ஹம்பாந்தோட்டை - கரகம்லேவாவ பிரதேசத்தில் அமைக்கப்பட்டுள்ளது.
ta_213668_4	எவ்வாறாயினும் , ஹம்பாந்தோட்டை துறைமுகம் சீன நிறுவனமொன்றுக்கு குத்தகைக்கு விடப்பட்டதை தொடர்ந்து குறித்த வளாகத்தில் அமைந்துள்ள காற்றாலைக்கு அவர்கள் வரி செலுத்த வேண்டியுள்ளதால் இவ்வாறு அகற்ற நடவடிக்கை எடுத்துள்ளதாக மின்சார ஊழியர்கள் தெரிவித்துள்ளனர்.
ta_213668_5	இது தொடர்பில் எமது செய்திச் சேவை இலங்கை பேண்தகு சக்தி அதிகார சபையிடம் வினவியிருந்தது.
ta_213668_6	குறித்த காற்றாலையை மிக விரைவில் மீண்டும் ஸ்தாபிக்க மின்சார சபையுடன் பேச்சுவார்த்தை ஆரம்பிக்கப்பட்டுள்ளதாக அதன் பேச்சாளர் ஒருவர் தெரிவித்தார்.
