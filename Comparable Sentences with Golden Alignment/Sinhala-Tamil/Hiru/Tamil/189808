ta_189808_0	காலம் சென்ற பிரபல சிங்கள திரைப்பட இயக்குனர் லெஸ்டர் ஜேம்ஸ் பீரிஸ் பெற்றிருந்த பதக்கம் ஒன்று காணாமல் போயுள்ளதாக தெரிவிக்கப்பட்டுள்ளது.
ta_189808_1	அவரின் இறுதி சடங்கு இன்று இடம்பெற்ற நிலையிலேயே இந்த பதக்கம் காணாமல் போயுள்ளது.
ta_189808_2	1965 ஆம் ஆண்டு டெல்லியில் இடம்பெற்ற திரைப்பட விருது விழாவின் போது விருதுடன் இந்த பதக்கம் அவருக்கு வழங்கப்பட்டிருந்தது.
ta_189808_3	குறித்த பதக்கம் காணாமல் போயுள்ளமை தொடர்பில் காவல்துறைக்கு முறைப்பாடு கிடைக்கப்பெற்றுள்ளதாக காவல்துறை ஊடகப் பேச்சாளர் ருவான் குணசேகர குறிப்பிட்டுள்ளார்.
