ta_201239_0	நீர்க்கொழும்பு மஹவீதிய பிரதேசத்தில் அமைந்துள்ள உணவகமொன்றில் நுழைந்த குழுவொன்று அங்கு உணவருந்திக்கொண்டிருந்த நபரொருவரை கொடூரமாக தாக்கும் காட்சி அங்கு பொருத்தப்பட்டுள்ள சிசிடிவி கெமராவில் பதிவாகியுள்ளது.
ta_201239_1	கடந்த 30ம் திகதி இரவு 9.30 மணியளவில் இந்த தாக்குதல் இடம்பெற்றுள்ளது.
ta_201239_2	இதில் நீர்க்கொழும்பு பிரதேசத்தை சேர்ந்த 54 வயதுடைய வர்த்தகரொருவரே காயமடைந்துள்ளார்.
ta_201239_3	காயமடைந்த நபர் தற்போதைய நிலையில் நீர்க்கொழும்பு பொது மருத்துவமனையில் சிகிச்சைப் பெற்று வருகிறார்.
ta_201239_4	இதற்கு முன்னர் இடம்பெற்ற வாய்த்தர்க்கம் காரணமாக இந்த தாக்குதல் சம்பவம் இடம்பெற்றுள்ளதாக தெரியவந்துள்ளது.
ta_201239_5	குறித்த சம்பவம் தொடர்பில் ஒருவர் கைது செய்யபட்டுள்ள நிலையில் , நீர்க்கொழும்பு காவற்துறையினர் விசாரணைகளை ஆரம்பித்துள்ளனர்.
