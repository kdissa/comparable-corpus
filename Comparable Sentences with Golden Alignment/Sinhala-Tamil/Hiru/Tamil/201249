ta_201249_0	பயங்கரவாத விசாரணை பிரிவின் முன்னாள் பிரதி காவல்துறை மா அதிபர் நாலக டி சில்வா, கைது செய்யப்படுவதை தடுக்கும் அதிகாரம் கொண்ட நபர்கள் அரசாங்கத்திற்குள் இருப்பதாக ஒன்றிணைந்த எதிர்கட்சி குற்றம் சுமத்துகிறது.
ta_201249_1	ஸ்ரீலங்கா பொதுஜன முன்னணியின் தலைவர் ஜீ.எல் பீரிஸ் இந்த குற்றச்சாட்டை முன்வைத்துள்ளார்.
ta_201249_2	கொழும்பில் இன்று இடம்பெற்ற ஊடக சந்திப்பில் வைத்து அவர் இதனைக் குறிப்பிட்டார்.
ta_201249_3	அரசாங்கத்தில் உள்ள முக்கிய பிரமுகர் ஒருவர் நாலக்க டி சில்வா கைது செய்யப்பட வேண்டும் என பகிரங்கமாக தெரிவிக்கின்றார்.
ta_201249_4	எனினும் அதனைத் தடுப்பதற்கான சக்தி ஒன்று அரசாங்கத்திற்குள் உள்ளதாகவும் ஜீ.எல் பீரிஸ் குறிப்பிட்டுள்ளார்.
