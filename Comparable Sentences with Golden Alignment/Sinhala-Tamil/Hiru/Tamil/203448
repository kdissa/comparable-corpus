ta_203448_0	கிராண்பாஸ் - பராக்கிரம வீதியில் நீர் குழாய் இணைக்கும் வேலைத்திட்டம் காரணமாக இன்று முதல் எதிர்வரும் 30 ஆம் திகதி வரை ஒவ்வொரு வெள்ளிக்கிழமையும் போக்குவரத்து மட்டுப்படுத்தப்பட்டுள்ளதாக காவல்துறை தெரிவித்துள்ளது.
ta_203448_1	இதன்படி இரவு 10.00 மணியில் இருந்து அதிகாலை 5.00 மணிவரை இந்த வேலைத்திட்டம் இடம்பெறவுள்ளதோடு, அந்த காலப்பகுதியில் மாற்று வீதிகளை பயன்படுத்துமாறு காவல்துறை சாரதிகளிடம் கோரியுள்ளது.
ta_203448_2	இதேவேளை, முகத்துவாரம் அளுத்மாவத்தை – மாதம்பிட்டிய வீதி சந்தியில் இருந்து பங்கஞ்சந்த மாவத்தை சந்தி வரை போக்குவரத்து மட்டுப்படுத்தப்பட்டுள்ளது.
ta_203448_3	நீர் குழாய் இணைக்கும் வேலைத்திட்டம் காரணமாக இரவு 10.00 மணி முதல் அதிகாலை 5.00 மணிவரை அந்த வீதியின் போக்குவரத்து நடவடிக்கை மட்டுப்படுத்தப்பட்டுள்ளது.
