ta_129968_0	நாட்டின் தேசிய பாதுகாப்புக்கு அச்சுறுத்தலான விடயங்கள் தொடர்பில் உரிய தகவல்களை வெளியிட வேண்டியது அரசாங்கத்தின் பொறுப்பு என முன்னாள் ஜனாதிபதி மகிந்த ராஜபக்ஷ கோரியுள்ளார்.
ta_129968_1	எப்பாவல பிரதேசத்தில் இன்று இடம்பெற்ற மக்கள் சந்திப்பில் கலந்து கொண்டு உரையாற்றிய போதே அவர் இந்த கோரிக்கையை விடுத்துள்ளார்.
ta_129968_2	தேசிய பாதுகாப்பு தொடர்பில் நம்பக தன்மையான விடயங்களை வெளியிடும் போதே மக்கள் மத்தியில் நம்பிக்கை ஏற்படும்.
ta_129968_3	இதனைவிடுத்து, இதற்கு எதிராக கருத்துக்களை வெளியிடுபவர்கள் ரகசிய காவற்துறைக்கு அழைத்து செல்லப்படுகின்றனர்.
ta_129968_4	இது தொடர்பில் எவ்வாறு தகவல் கிடைத்தது என்று ஜீ.எல் பீரிஷிடம் பல மணி நேரம் விசாரணை மேற்கொள்ளப்பட்டது.
ta_129968_5	இவ்வாறான சந்தர்ப்பங்களில் எங்களது மனங்களில் சந்தேகம் ஏற்படுவதாக முன்னாள் ஜனாதிபதி மகிந்த ராஜபக்ஷ தெரிவித்துள்ளார்.
