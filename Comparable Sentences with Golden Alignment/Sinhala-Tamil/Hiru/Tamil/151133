ta_151133_0	கடலுக்கு சென்ற கடற்றொழிலாளர்களுக்கு கிடைத்த பொக்கிஷம் ஒன்று தொடர்பில் கற்பிட்டி பிரதேசத்தில் பதிவாகியுள்ளது.
ta_151133_1	இவ்வாறு கடற்றொழிலாளர்களுக்கு திமிங்கிலத்தின் வாந்தி அல்லது அம்பர் என கூறப்படும் பொக்கிஷம் கிடைத்துள்ளதாக தெரிவிக்கப்பட்டுள்ளது.
ta_151133_2	இதனை ஆங்கிலத்தில் 'அம்பர்கிரிஸ்' என அழைப்பர்.
ta_151133_3	எவ்வாறாயினும் , இதனை கொண்டுவந்த கடற்றொழிலாளர்களை காவற்துறையினர் கைது செய்துள்ளனர்.
ta_151133_4	அவர்கள் நீதிமன்றத்தில் முன்னிலைப்படுத்தபடவுள்ளனர்.
ta_151133_5	இவ்வாறு கடற்றொழிலாளர்களால் சுமார் 32 கிலோகிராம் திமிங்கல வாந்தி கொண்டு வரப்பட்டுள்ளது.
ta_151133_6	இதில் ஒரு கிலோகிராமின் பெறுமதி சுமார் ரூபா ஒரு கோடியை விட அதிகம் என கூறப்படுகிறது.
ta_151133_7	திமிங்கிலத்தின் வாந்தி அல்லது அம்பர் என கூறப்படும் இதனை கொண்டு வாசனை திரவியங்கள் மற்றும் மருந்து பொருட்கள் உற்பத்தி செய்யப்படுவதாக தெரிவிக்கப்படுகிறது.
