ta_125317_0	எல்பிட்டிய - நியாகம தல்கஸ்வல அபிவிருத்தி கிராமத்தில் இன்று அதிகாலை இடம் பெற்ற மோதல் சம்பவம் ஒன்றில் 4 பேர் காயமடைந்த நிலையில் எல்பிட்டிய மருத்துவமனையில் அனுமதிக்கப்பட்டுள்ளனர்.
ta_125317_1	குறித்த மோதல் சம்பவம் ஒரே குடும்பத்தை சேர்ந்த சகோதரர்களுக்கும் அவர்களின் சகோதரிக்கும்  இடையில் இடம் பெற்றுள்ளது என காவற்துறை ஊடக பிரிவு தெரிவித்துள்ளது.
ta_125317_2	சமீபத்தில் , தமது சகோதரன் சட்ட விரோதமான முறையில் போதைப்பொருள் விபாபாரத்தில் ஈடுபடுவதாக அவரது சகோதரி காவற்துறையில் முறைப்பாடொன்றை மேற்கொண்டுள்ளார்.
ta_125317_3	அதனை தொடர்ந்து அவரது சகோதரன் குறித்த தொழிலை கைவிட்டுள்ள நிலையில் , முறைப்பாடு மேற்கொண்டிருந்த பெண் அவரது விட்டில் போதைப்பொருள் வியாபாரத்தை ஆரம்பித்துள்ளதாக தெரிவிக்கப்படுகின்றது.
ta_125317_4	இதன் காரணமாகவே குறித்த மோதல் சம்பவம் இடம் பெற்றுள்ளதாக காவற்துறையினர் தெரிவித்தனர்.
ta_125317_5	இதன் போது , குறித்த பெண்ணால் நடத்தி செல்லப்பட்ட கடைக்கு இனந்தெரியாதவரால் தீ வைக்கப்பட்டுள்ளதாகவும் , தீயில் கடை முழுவதுமாக சேதமடைந்துள்ளதாகவும் காவற்துறையினர் தெரிவித்தனர்.
