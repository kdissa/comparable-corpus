ta_177458_0	மினுவங்கொடை காவற்துறை மூலம் கைது செய்யப்பட்ட சந்தேக நபர் ஒருவர் திடீர் என உயிரிழந்த சம்பவம் தொடர்பில் விசாரணைகள் ஆரம்பிக்கப்பட்டுள்ளன.
ta_177458_1	உதவி காவற்துறை அதிகாரியின் கீழ் விசாரணைகள் ஆரம்பிக்கப்பட்டுள்ளதாக காவற்துறை ஊடக பிரிவு தெரிவித்துள்ளது.
ta_177458_2	மினுவங்கொடை காவற்துறை மூலம் மினுவங்கொடை - வேகொவேவ பிரதேசத்தில் ஹெரோயின் போதை பொருள் பயன்படுத்தும் நபர்களை கைது செய்வதற்கான சுற்றிவளைப்பு ஒன்று நேற்றைய தினம் முன்னெடுக்கப்பட்டது.
ta_177458_3	இதன்போது 8 பேர் கைது செய்யப்பட்டதுடன், அவர்களில் ஒருவர் சுகயீனமுற்ற நிலையில் மினுவங்கொடை மருத்துவமனையில் அனுமதிக்கப்பட்டுள்ள நிலையில் உயிரிழந்துள்ளார்.
