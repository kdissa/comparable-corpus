ta_129917_0	ஆட்சிமாற்றங்களை ஏற்படுத்தும் திட்டங்களை கைவிட்டு, நாட்டின் எதிர்காலத்தை நோக்கி செயற்படுமாறு ஜனாதிபதி மைத்திரிபால சிறிசேன தெரிவித்துள்ளார்.
ta_129917_1	ஜனாதிபதி மைத்திரிபால சிறிசேனவினால் மட்டக்களப்பு ஏறாவூரில், தொழிற்சாலைகளைத் திறந்து வைக்கும் நிகழ்வு நேற்று பிற்பகல் இடம்பெற்றது.
ta_129917_2	சுமார் 5ஆயிரம் குடும்பங்களுக்கு நேரடியாகவும் மறைமுகமாகவும் வாழ்வாதாரத்தை ஊக்குவிக்கக்கூடிய ஆடைத் தொழிற்சாலை மற்றும் கைத்தறித் தொழிற்சாலை என்பனவற்றைத் ஜனாதிபதி திறந்து வைத்தார்.
ta_129917_3	இதன்போது உரையாற்றிய ஜனாதிபதி இந்த விடயத்தைக் கூறியுள்ளார்.
ta_129917_4	இலங்கையில் தற்போது ஆட்சி மாற்றத்தை ஏற்படுத்த வேண்டும் என்று சிலர் கனவு காண்கின்றனர்.
ta_129917_5	அவர்களின் கனவு நிறைவேறப்போவதில்லை என்றும் கூறியுள்ளார்.
ta_129917_6	தமிழ் மக்கள் மகிழ்ச்சியடையும் போதே சிங்கள மக்களும் மகிழ்ச்சியாக வாழ முடியும் என்றும் ஜனாதிபதி இதன் போது குறிப்பிட்டார்.
ta_129917_7	மீண்டும் யுத்தமொன்று ஏற்படாமல் இருக்க அனைவரும் ஒன்றிணைந்து சகோதரத்துவத்துடன் செயற்பட வேண்டும் என ஜனாதிபதி மைத்திரிபால சிறிசேன இதன் போது  தெரிவித்துள்ளார்.
