ta_121232_0	பணிப்பெண்களாக வெளிநாடு செல்பவர்களின் குடும்பப் பின்னணி குறித்தான தகவல்களை கட்டாயமாக்குவதற்கு வெளிநாட்டு வேலை வாய்ப்பு பணியகம் மேற்கொள்ளும் தீர்மானத்திற்கு எதிராக மனு  தாக்கல் செய்யப்பட்டுள்ளது.
ta_121232_1	புறக்கோட்டை பகுதியைச் சேர்ந்த பெண் ஒருவரே, மேன்முறையீட்டு நீதிமன்றில் இன்று இது தொடர்பில் மனு தாக்கல் செய்தார்.
ta_121232_2	இந்த மனுவில் வெளிநாட்டு வேலைவாய்ப்பு அமைச்சர் தலதா அத்துகோரள, வெளிநாட்டு வேலைவாய்ப்பு பணியகத்தின் தலைவர் உள்ளிட்ட நான்கு பேர் பிரதிவாதிகளாக குறிப்பிடப்பட்டுள்ளனர்.
ta_121232_3	இவ்வாறு குடும்ப பின்னணி தொடர்பான அறிக்கையை கைவிடுவதற்கான இடைக்கால தடையுத்தரவை பிறப்பிக்குமாறு அவர், தமது மனுவின் ஊடாக கோரிக்கை விடுத்துள்ளார்.
