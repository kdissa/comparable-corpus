ta_187481_0	வடமராட்சி கிழக்கு, அம்பன் - குடத்தனையில் வீடொன்றில் இருந்து வெட்டுக்காயங்களுடன் பெண்ணொருவரின் சடலம் கண்டுபிடிக்கப்பட்டுள்ளதாக காவற்துறை தெரிவித்துள்ளது.
ta_187481_1	மேலும் , அவரது தாயார் வெட்டுக்காயங்களுடன் மீட்கப்பட்டு மருத்துவமனையில் அனுமதிக்கப்பட்டுள்ளார்.
ta_187481_2	கொள்ளைக் கும்பல் ஒன்று இந்தக் கொடூரச் செயலைச் செய்திருக்க கூடும் என காவற்துறையினர் சந்தேகிக்கின்றனர்.
ta_187481_3	இந்தச் சம்பவம் இன்று அதிகாலை இடம்பெற்றுள்ளது.
ta_187481_4	நல்லதம்பி தேவகி (வயது- 58) என்ற பெண்ணே இவ்வாறு கொலை செய்யப்பட்டுள்ளார்.
ta_187481_5	அவரது தாயார் நல்லதம்பி செல்லம்மா (வயது 76) படுகாயமடைந்த நிலையி்ல் பருத்தித்துறை ஆதார மருத்துவமனையில் அனுமதிக்கப்பட்ட நிலையில், பின்னர் மேலதிக சிகிச்சைக்காக  யாழ்.போதனா மருத்துவமனைக்கு மாற்றப்பட்டுள்ளதாக தெரிவிக்கப்படுகிறது.
ta_187481_6	குறித்த வீட்டில் படுகாயமடைந்த தாயும் கொலை செய்யப்பட்ட பெண்ணும் மாத்திரமே வாழ்ந்து வந்துள்ளதாக ஆரம்பகட்ட விசாரணையின் போது தெரியவந்துள்ளது.
ta_187481_7	இதேவேளை, குறித்த கொலையுடன் தொடர்புடைய சந்தேகநபர்களை உடனடியாக கைது செய்யுமாறு கோரி குறித்த பிரதேசத்தை சேர்ந்த மக்கள் தற்போதைய நிலையில் எதிர்ப்பில் ஈடுபட்டுள்ளதாக எமது செய்தியாளர் தெரிவித்தார்.
