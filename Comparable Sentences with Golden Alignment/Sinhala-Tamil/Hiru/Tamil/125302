ta_125302_0	இளைஞர் மரணம் தொடர்பில் எம்பிலிபிட்டிய முன்னாள் உதவி காவற்துறை அத்தியட்சகர் டபிள்யூ.டீ.சீ தர்மரத்ன கைது செய்யப்பட்டுள்ளார்.
ta_125302_1	குற்றத்தடுப்பு விசாரணை திணைக்கள அதிகாரிகளினால் அவர் கைது செய்யப்பட்டுள்ளார்.
ta_125302_2	இது தொடர்பில் இன்று பிற்பகல் குற்றத்தடுப்பு விசாரணை திணைக்களத்தினால் விசாரணைக்குட்படுத்தப்பட்டிருந் த அவர் கைது செய்யப்பட்டதாக காவற்துறையினர் தெரிவித்துள்ளனர்.
ta_125302_3	இதனிடையே, எம்பிலிபிட்டிய காவற்துறை அத்தியட்சகர் உட்பட சம்பவத்துடன் தொடர்புடைய காவற்துறை அதிகாரிகளை கைது செய்யுமாறு அண்மையில் நீதிமன்றம் உத்தரவிட்டிருந்தமை குறிப்பிடதக்கது.
ta_125302_4	இதேவேளை, காவற்துறையினருடன் ஏற்பட்ட முறுகலால் உயிரிழந்த எம்பிலிபிட்டிய பகுதியைச் சேர்ந்த இளைஞரின் மனைவி, ஒரு கோடி ரூபாய் நட்ட ஈடு கோரியுள்ளார்.
ta_125302_5	இது தொடர்பில் அவரால் உயர் நீதிமன்றத்தில் அடிப்படை உரிமை மீறல் மனுத்தாக்கல் செய்யப்பட்டுள்ளது.
ta_125302_6	இந்த மனுவின் பிரதிவாதிகளாக காவற்துறை மா உள்ளிட்ட 9 பேர் பெயரிடப்பட்டுள்ளனர்.
