ta_62165_0	பல்கலைக்கழக மாணவர்களுக்கும் அதிபர்களுக்கும் வழங்கப்படும் தலைமைத்துவ பயிற்சியை நிறுத்துமாறு முன்வைக்கப்படும் கோரிக்கை சாதாரணமான கோரிக்கை அல்லவென உயர் கல்வி பிரதி அமைச்சர் நந்தமிந்ர ஏகநாயக தெரிவித்துள்ளார்.
ta_62165_1	ரண்தம்பே தேசிய மாணவர் படையணி பயிற்சி பாடசாலையில் இராணுவத்திடம் பயிற்சி பெற்று வந்த அதிபர் ஒருவர் நேற்று திடீர் என மரணமானார்.
ta_62165_2	இந்த நிலையில், இது தொடர்பில் கொழும்பில் ஊடகவியலாளர் சந்திப்பொன்று இடம்பெற்றது.
ta_62165_3	இதில் கலந்து கொண்ட இலங்கை ஆசிரியர் சேவை சங்கத்தின் பொதுச் செயலாளர் மகிந்த ஜயசிங்க கருத்து தெரிவிக்கையில், இந்த தலைமைத்துவ பயிற்சியை உடன் நிறுத்த வேண்டும் என்று குறிப்பிட்டார்.
ta_62165_4	இதேவேளை, அதிபர்கள், பல்கலைக் கழக மாணவர்கள் ஆகியோருக்கு வழங்கப்படும் தலைமைத்துவ பயிற்சிகளுக்கு எதிராக பொதுமக்கள் குரல்கொடுக்க வேண்டும் என அனைத்து பல்கலைக் கழக மாணவர் ஒன்றியம் தெரிவித்துள்ளது.
ta_62165_5	அந்த ஒன்றியத்தின் இணைப்பாளர் சஞ்சீவ பண்டார நேற்று இடம்பெற்ற செய்தியாளர் சந்திப்பில் இவ்வாறு தெரிவித்தார். இவ்வாறாயினும் தலைமைத்துவ பயிற்சியை இடைநிறுத்த விடுக்கப்படும் கோரிக்கை ஏற்றுக்கொள்ளக் கூடிய ஒன்று அல்லவென உயர் கல்வி பிரதியமைச்சர் நந்தமித்ர ஏக்கநாயக குறிப்பிட்டுள்ளார்.
