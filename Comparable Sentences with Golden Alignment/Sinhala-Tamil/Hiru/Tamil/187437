ta_187437_0	அரசியல் முடிவுகளை நீதிமன்றங்கள் எடுக்க முடியாதென பாகிஸ்தான் பிரதமர் சாஹிட் காகன் அப்பாசி தெரிவித்துள்ளார்.
ta_187437_1	பாகிஸ்தானில் இடம்பெற்ற பொதுக் கூட்டம் ஒன்றில் அவர் இதனை தெரிவித்துள்ளார்.
ta_187437_2	வாக்காளர்களே அரசியல் முடிவுகளை எடுக்க வேண்டும்.
ta_187437_3	அரசியல் முடிவுகளை நீதிமன்றம் எடுக்க முடியாது.
ta_187437_4	யார் எல்லாம் நாட்டிற்கு ஏற்பட்டுள்ள பிரச்சினைகளுக்கு தீர்வு காண்கிறார்களோ, அவர்கள் எல்லாருமே நீதிமன்றங்களுக்கு இழுத்தடிக்கப்பட்டு அவர்களது பதவிகள் பறிக்கப்படுவதாக குறிப்பிட்டுள்ள பாகிஸ்தானிய பிரதமர் அப்பாசி, இத்தகைய செயற்பாடுகளானது வினோதமாக அமைவதாக குறிப்பிட்டுள்ளார்.
ta_187437_5	கடந்த காலங்களில் ஊழல் மோசடி குற்றச்சாட்டுக்களின் அடிப்படையில் பாகிஸ்தானின் பல பிரதமர்கள் நீதிமன்ற உத்தரவின் பேரில் பதவி விலக்கப்பட்டிருந்தமை இங்கு குறிப்பிடத்தக்க விடயமாகும்.
