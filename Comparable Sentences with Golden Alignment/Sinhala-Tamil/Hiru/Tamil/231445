ta_231445_0	அம்பலாந்தொட்டை ருஹூணு ரிதியகம பிரதேசத்தில் நேற்று பிற்பகல் இடம்பெற்ற வாகன விபத்தில் இரண்டு பேர் உயிரிழந்ததோடு 5 பேர் காயமடைந்துள்ளனர்.
ta_231445_1	மகிழூர்தி மற்றும் முச்சக்கரவண்டி ஆகியன நேருக்கு நேர் மோதியே மேற்படி விபத்து இடம்பெற்றுள்ளதாக தெரிவிக்கப்படுகிறது.
ta_231445_2	சம்பவத்தில் காயமடைந்த அனைவரும் ஹம்பாந்தோட்டை வைத்தியசாலையில் அனுமதிக்கப்பட்டுள்ளனர்.
ta_231445_3	முச்சக்கர வண்டியில் பயணித்த 27 மற்றும் 28 வயதுடைய இரண்டு இளைஞர்களே விபத்தில் உயிரிழந்துள்ளனர்.
ta_231445_4	சம்பவம் தொடர்பான மேலதிக விசாரணைகளை காவல்துறையினர் முன்னெடுத்து வருகின்றனர்.
