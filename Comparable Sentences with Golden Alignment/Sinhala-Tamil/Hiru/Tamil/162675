ta_162675_0	சிறுபான்மை மக்களின் உரிமைகள் மற்றும் மத சுதந்திரத்தை பாதுகாக்க நடவடிக்கை எடுக்குமாறு அரசாங்கத்திடம் வலியுறுத்தப்பட்டுள்ளது.
ta_162675_1	கனடா, ஒஸ்ட்ரேலியா, ஐரோப்பிய ஒன்றியம், அமெரிக்கா போன்ற நாடுகளின் இலங்கைக்கான தூதுவர்கள் மற்றும் சர்வதேச நெருக்கடி குழு ஆகியன இந்த வலியுறுத்தலை விடுத்துள்ளன.
ta_162675_2	இலங்கையில் தற்போது சிறுபான்மையின மக்களுக்கு எதிரான வன்முறைகள் அதிகரித்துள்ளன.
ta_162675_3	குறிப்பாக கடந்த மாதம் பள்ளிவாசல் மீதான எரி திரவ குண்டு வீச்சு உள்ளிட்ட 17 தாக்குதல் சம்பவங்கள் பதிவாகியுள்ளன.
ta_162675_4	இந்த தாக்குதல்களை அடிப்படைவாத அமைப்புகளே நடத்தியுள்ளதாக குற்றச்சாட்டுகள் முன்வைக்கப்பட்டுள்ளன.
ta_162675_5	இவ்வாறான அடிப்படைவாதிகளுக்கு எதிராக சட்ட நடவடிக்கைகள் எடுக்கப்பட வேண்டும் என அவர்கள் வலியுறுத்தியுள்ளனர்.
