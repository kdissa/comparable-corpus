ta_146672_0	பெண் ஒருவர் செலுத்திய மோட்டார் வாகனமொன்று மோதுண்டு மேலும் ஒரு பெண் உயிரிழந்துள்ள சம்பவம் அநுராதபுரத்தில் இடம்பெற்றுள்ளது.
ta_146672_1	அநுராதபுரம் - தஹிய்யாகம சந்தியில் இடம்பெற்ற இந்த விபத்தில் உயிரிழந்துள்ளவர் ஆயுர்வேத திணைக்களத்தில் பணிபுரிந்து வந்த 49 வயதான பெண் என தெரிவிக்கப்பட்டுள்ளது.
ta_146672_2	குறித்த பெண் விற்பனை நிலையமொன்றிற்கு சென்று பாதையின் எதிர்புரத்தில் நிறுத்தி வைக்கப்பட்டிருந்த மோட்டார் வாகனத்தில் ஏற முற்பட்ட போது, அதிக வேகத்தில் வந்த மற்றைய பெண் செலுத்திய மோட்டார் வாகனம் இவர் மீது மோதி இந்த விபத்து இடம்பெற்றுள்ளது.
ta_146672_3	சம்பவம் தொடர்பில் மோட்டார் வாகனத்தை செலுத்திய பெண் கைது செய்யப்பட்டுள்ளதாக காவற்துறை தெரிவித்துள்ளது.
