ta_229385_0	சுவிட்டஸர்லாந்துக்கு தப்பிச்சென்றுள்ள குற்றப்புலனாய்வு திணைக்களத்தின் காவற்துறை பரிசோதகர் நிஸாந்த டி சில்வாவை சர்வதேச காவற்துறை ஊடாக நாட்டிற்கு அழைத்து வருவதற்கான நடவடிக்கையை மேற்கொள்ள வேண்டும் என அமைச்சர்களின் செயலாளர்களின் சங்கம் கோரிக்கை விடுத்துள்ளது.
ta_229385_1	சங்கத்தின் செயலாளர அஜித் ஜயசுந்தர இதனை தெரிவித்துள்ளார்.
ta_229385_2	கொழும்பில் இடம்பெற்ற ஊடகவியலாளர் சந்திப்பின் போதே அவர் இதனை குறிப்பிட்டுள்ளார்.
ta_229385_3	நிஸாந்த டி சில்வா நாட்டிலிருந்து வெளியேறுவதற்கான வீசா அனுமதியை சுவிட்ஸர்லாந்து தூதரகமே வழங்கியுள்ளது.
ta_229385_4	அவருக்கு எந்த அடிப்படையில் இந்த வீசா அனுமதி வழங்கப்பட்டது என்று அவர் கேள்வி எழுப்பியுள்ளார்.
ta_229385_5	ஆகவே அவரை உடனடியாக சர்வதேச காவற்துறையினர் ஊடாக நாட்டிற்கு அழைத்துவருவதற்கான முயற்சிகள் மேற்கொள்ளப்பட வேண்டும் என அவர் குறிப்பிட்டுள்ளார்.
ta_229385_6	மேலும், முன்னாள் அமைச்சர்கள் சிலர் தங்களுடைய உத்தியோகபூர்வ வாகனங்களை இதுவரையில் கையளிக்காமல் உள்ளதாகவும் குறித்த சங்கம் குற்றஞ் சாட்டியுள்ளது.
ta_229385_7	கொழும்பில் நேற்று இடம்பெற்ற ஊடகவியலாளர் சந்திப்பின் போது குறித்த சங்கத்தின் செயலாளர் அஜித் ஜயசுந்தர மற்றும் தலைவர் கீர்த்தி ஸ்ரீ வீரசிங்க ஆகியோர் இவ்வாறு தெரிவித்தனர்.
