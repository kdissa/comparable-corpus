ta_179968_0	உள்ளாட்சித் தேர்தல்களில் தமது உருவப்படத்தை பயன்படுத்தி யாரேனும் முறையற்ற நடவடிக்கைகளில் ஈடுபட்டால், அது தொடர்பில் தேர்தல்கள் ஆணைக்குழு உரிய நடவடிக்கையை மேற்கொள்ளும் என்று எதிர்பார்ப்பதாக, நாடாளுமன்ற உறுப்பினர் மகிந்த ராஜபக்ஷ தெரிவித்துள்ளார்.
ta_179968_1	தேர்தல்கள் ஆணைக்குழுவின் தலைவர் மகிந்த தேசப்பிரியவிற்கு, அவர் எழுதியுள்ள கடிதம் ஒன்றில் இந்த விடயத்தை கூறியுள்ளார்.
ta_179968_2	எவ்வாறாயினும், தேர்தல் பிரசார நடவடிக்கைகளுக்கு அரசியல் கட்சி மற்றும் சுயாதீனக் குழுக்கள் தமது உருவப்படத்தை பயன்படுத்துவதற்கு எந்த தடையும் இல்லை என்றும் அவர் குறிப்பிட்டுள்ளார்.
ta_179968_3	இதேவேளை, உள்ளாட்சி தேர்தல் தொடர்பில் இதுவரையில் 51 முறைபாடுகள் கிடைக்ககப்பெற்றுள்ளன.
ta_179968_4	அத்துடன் தேர்தல் முறைக்கேடுகள் தொடர்பில் இதுவரையில் 23 சுற்றிவளைப்புகள் மேற்கொள்ளப்பட்டுள்ளதுடன், 94 பேர் இதுவரையில் கைது செய்யப்பட்டுள்ளனர்.
ta_179968_5	காவற்துறை ஊடகப் பிரிவு இதனைத் தெரிவித்துள்ளது.
