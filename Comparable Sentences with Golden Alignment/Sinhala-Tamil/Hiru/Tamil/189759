ta_189759_0	அமைச்சரவை மறுசீரமைப்பு விஞ்ஞான அடிப்படையில் அல்லாமல், சங்கீத கதிரைபோல இடம்பெற்றுள்ளதாக ஜே.வி.பி தலைவர் அநுரகுமார திஸாநாயக்க தெரிவித்துள்ளார்.
ta_189759_1	யாழ்ப்பாணத்தில் நேற்று நடத்திய கட்சியின் சர்வதேச தொழிலாளர் தினக் கூட்டத்தில் உரையாற்றியபோதே அவர் இதனைத் தெரிவித்துள்ளார்.
ta_189759_2	மாதாந்தம் அமைச்சரவை மறுசீரமைப்பு இடம்பெறுகிறது.
ta_189759_3	துமிந்த திஸாநாயக்க வசமிருந்த விவசாய அமைச்சு, மஹிந்த அமரவீரவுக்கு வழங்கப்பட்டது.
ta_189759_4	மஹிந்த அமரவீரவிடமிருந்த கடற்றொழில் அமைச்சு சொய்ஸாவுக்கும், அவரிடமிருந்த நீர்ப்பாசனத் துறை துமிந்த திஸாநாயக்கவுக்கும் வழங்கப்பட்டுள்ளது.
ta_189759_5	விவசாயம் ஒருவருக்கும் நீர்ப்பாசனம் ஒருவருக்கும் வழங்கப்பட்டுள்ளது.
ta_189759_6	அதுபோல கல்வித்துறை ஒருவருக்கும் உயர்கல்வி ஒருவருக்கும் வழங்கப்பட்டுள்ளது.
ta_189759_7	இதனையே விஞ்ஞான ரீதியிலான அமைச்சரவை மறுசீரமைப்பு எனத் தெரிவிப்பதாக அநுரகுமார திஸஜநாயக்க தெரிவித்துள்ளார்.
