ta_201248_0	இலவச கல்வியின் மூலம் நன்மை பெறும் சகலரும், தாய் நாட்டுக்கான தமது பொறுப்பை நிறைவேற்ற வேண்டும் என ஜனாதிபதி மைத்ரிபால சிறிசேன தெரிவித்துள்ளார்.
ta_201248_1	கொழும்பு ஸ்ரீமாவோ பண்டாரநாயக்க வித்தியாலயத்தின் உள்ளக விளையாட்டரங்கை மாணவர்களின் பாவனைக்காக கையளிக்கும் நிகழ்வில் கலந்து கொண்ட அவர் இதனைக் குறிப்பிட்டார்.
ta_201248_2	நாட்டின் அரச கொள்கைகள், இலவச கல்வி என்பன கடந்த 3 வருடங்களில் சக்தி மயப்படுத்தப்பட்டுள்ளன.
ta_201248_3	இலவச கல்வி மற்றும் இலவச மருத்துவம் என்பனவே நாட்டில் விசேடமாக கட்டியெழுப்பட்டுள்ளன.
ta_201248_4	இந்த நிலையில், இலவச கல்வியின் மூலம் பலனை பெற்றுக்கொள்பவர்கள் தாய்நாட்டுக்காக ஆற்றவேண்டிய பணிகளை ஆற்ற வேண்டியது கடமையாகும் என ஜனாதிபதி குறிப்பிட்டார்.
