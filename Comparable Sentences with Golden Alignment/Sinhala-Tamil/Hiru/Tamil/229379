ta_229379_0	பாகிஸ்தான் வெளிவிவகார அமைச்சர் மஹ்தூம் ஷா மஹ்மூத் குரேஷி உத்தியோகபூர்வ விஜயம் மேற்கொண்டு நேற்றிரவு இலங்கை வந்துள்ளார்.
ta_229379_1	கராய்ச்சி நகரில் இருந்து இலங்கை விமான சேவைக்கு சொந்தமான யு.எல் 84 ரக விமானத்தின் ஊடாக அவர் நாட்டை வந்தடைந்துள்ளார்.
ta_229379_2	அவரை வெளிவிவகார அமைச்சின் உயர் அதிகாரிகள் சிலர் வரவேற்றுள்ளனர்.
ta_229379_3	பாகிஸ்தான் வெளிவிவகார அமைச்சரின் இலங்கை விஜயத்தின் போது ஜனாதிபதி கோட்டாபய ராஜபக்ஸ, பிரதமர் மகிந்த ராஜபக்ஸ உள்ளிட்ட உயர்மட்ட இராஜதாந்திரிகளை சந்திக்கவுள்ளதாக தெரிவிக்கப்படுகிறது.
ta_229379_4	இலங்கையின் புதிய ஜனாதிபதியாக கோட்டாபய ராஜபக்ஷ தெரிவானதன் பின்னர், கடந்த 29 ஆம் திகதி இந்திய வெளிவிவகார அமைச்சர் எஸ்.ஜெய்சங்கர் இலங்கைக்கு விஜயம் மேற்கொண்டிருந்தார்.
ta_229379_5	இந்த நிலையில், பாகிஸ்தான் வெளிவிவகார அமைச்சரின் விஜயம் அமைந்துள்ளமை குறிப்பிடத்தக்கது.
