ta_110614_0	நாட்டின் பல்வேறு பகுதிகளில் இடம் பெற்ற வாகன விபத்துக்களில் 4 பேர் பலியாகினர்.
ta_110614_1	அத்துடன் 43 பேர் காயமடைந்து மருத்துவமனைகளில் அனுமதிக்கப்பட்டுள்ளனர்.
ta_110614_2	கிளிநொச்சி - மாங்குளம் பனிச்சங்குளம் பிரதேசத்தில் இன்று அதிகாலை தனியார் பேருந்து ஒன்று பாரவூர்தி ஒன்றுடன் மோதி தடம்புரண்டதில் இரண்டு பேர் பலியாகினர்.
ta_110614_3	சம்பவத்தில் காயமடைந்த 21 பேர் கிளிநொச்சி மருத்துவமனையில் அனுமதிக்கப்பட்டதாக காவற்துறை ஊடக பேச்சாளர் காரியாலயம் தெரிவித்துள்ளது.
ta_110614_4	கொழும்பில் இருந்து யாழ்ப்பாணம் நோக்கி பயணித்த தனியார் பேருந்து ஒன்றே இந்த அனர்த்திற்கு முகங் கொடுத்துள்ளது.
ta_110614_5	அவிசாவளை - கொழும்பு பழைய வீதி நவகமுவ பிரதேசத்தில் இன்று காலை ட்ரக் ரக வாகனம் ஒன்றும் முச்சக்கர வண்டி ஒன்றும் மோதிக் கொண்டதில் முச்சக்கர வண்டி சாரதி பலியானார்.
ta_110614_6	சம்பவத்தில் பலியானவர், நவகமுவ பரகடுவ பிரதேசத்தை சேர்ந்தவர் என தெரிவிக்கப்பட்டுள்ளது.
ta_110614_7	இதேவேளை, ஹம்பாந்தோட்டை - பெலிஅத்த பிரதேசத்தில் உந்துருளி ஒன்றும் பாரவூர்தி ஒன்றும் மோதிக் கொண்டதில் உந்துருளியில் பயணித்தவர் பலியானார்.
