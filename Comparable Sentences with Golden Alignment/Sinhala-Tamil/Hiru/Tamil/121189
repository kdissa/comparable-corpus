ta_121189_0	பேஸ்புக் ஸ்தாபகர் மார்க் ஷக்கர்பேர்க் மற்றும் அவரது மனைவி பிரிஸ்ஸிலா தம்பதிகளுக்கு பெண் குழந்தை பிறந்துள்ளதாக அறிவிக்கப்பட்டுள்ளது.
ta_121189_1	இக்குழந்தைக்கு மெக்ஸ் என பெயரிட்டுள்ளனர்.
ta_121189_2	இது தொடர்பாக உணர்ச்சிபூர்வமான நிலைத்தகவலொன்றை மார்க் ஷக்கர்பேர்க் தனது உத்தியோகபூர்வ பக்கத்தில் பதிவிட்டுள்ளார்.
ta_121189_3	முதல் குழந்தையின் வருகை எந்தவொரு பெற்றோருக்கும் மகிழ்ச்சியை தரக்கூடியது.
ta_121189_4	மார்க் ஷக்கர்பேர்க் மட்டும் என்ன விதிவிலக்கா?
ta_121189_5	ஆம், தனது குழந்தையின் பிறப்பு தொடர்பில் மகிழ்ச்சியை வெளிப்படுத்தியுள்ளதுடன் ஷக்கர்பேர்க் தம்பதிகள் பேஸ்புக் நிறுவனத்தில் தமது பங்கில் 99% நற்காரியங்களின் பொருட்டு அறக்கட்டளைக்கு வழங்கப்போவதாக அறிவித்துள்ளனர்.
ta_121189_6	இதன்பெறுமதி சுமார் 45 பில்லியன் அமெரிக்க டொலர்கள் வரை இருக்கலாம் என தெரிவிக்கப்பட்டுள்ளது.
ta_121189_7	தமது பிள்ளை வளர்வதற்கான சிறந்த இடமாக உலகை மாற்றும் பொருட்டை இம்முடிவை தான் எடுத்துள்ளதாக ஷக்கர்பேர்க் தெரிவிக்கின்றார்.
