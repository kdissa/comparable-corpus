ta_115845_0	நாட்டின் அதிக அளவிலான நுகர்வோருக்கு குடிநீரை வழங்கும் அம்பத்தளை நீர் சுத்திகரிப்பு நிலையம் தற்போது சர்ச்சைக்குரிய விடயயமாக மாறியுள்ளது.
ta_115845_1	சுத்திகரிப்பு நிலையத்திற்கு செல்லும் நீரில் இரண்டு தடவைகள் எண்ணெய் கலந்திருந்தமை பாரிய தாக்கத்தை ஏற்படுத்தியுள்ளது.
ta_115845_2	எவ்வாறாயினும், நாம் பாவனைக்காக பெற்றும் கொள்ளும் குடிநீர் சுகாதாரமானதா என எமது செய்திச் சேவை ஆராய முற்பட்டது.
ta_115845_3	களனி கங்கையின் எல்லையில் உள்ள 27 ஏக்கர் நிலப்பரப்பில் ராஜசிங்க எனும் பிரதேசத்தில் அம்பத்தளை குடிநீர் சுத்திகரிப்பு நிலையம் அமைந்துள்ளது.
ta_115845_4	அங்கிருந்து 50 லட்சத்திற்கும் அதிகமான பொதுமக்கள் குடிநீரை பெறுகின்றனர்.
ta_115845_5	கொழும்பில் 80 சதவீதத்திற்கும் அதிகமாக மக்கள் அங்கிருந்து நீரை பெறுகின்றனர்.
ta_115845_6	இந்தநிலையில், குறித்த பிரதேசத்தில் அமைந்துள்ள சில தொழிற்சாலைகள் காரணமாக குடிநீரில் கழிவு எண்ணெய் கலந்துள்ளதாக அம்பத்தளை நீர் சுத்திகரிப்பு நிலையத்தின் பிரதி முகாமையாளர் சீ.ஆர்.பெரேரா தெரிவித்தார். எனினும், சுற்றாடல் பாதுகாப்பு சான்றிதழுடன் குறித்த தொழிற்சாலைகள் செயற்படாமையே இதற்கு காரணம் என அவர் குறிப்பிட்டார்.
