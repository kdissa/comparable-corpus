ta_211525_0	அல்கொய்தா அமைப்பின் முன்னாள் தலைவரான ஒசாமா பின்லேடனின் மகனான ஹம்சா பின்லேடனின்   குடியுரிமையை இரத்துச் செய்ய சவுதி அரேபியா தீர்மானிததுள்ளது.
ta_211525_1	இது குறித்து சவுதி அரேபிய உள்நாட்டு அலுவலகள் அமைச்சினால் வர்த்தமானி அறிவித்தல் வெளியிடப்பட்டுள்ளது.
ta_211525_2	இதேநேரம், பின்லேடனின் மகனை கைது செய்வதற்கான தகவலை வழங்குவோருக்கு ஒரு மில்லியன் அமெரிக்க டொலர்களை பரிசளிப்பதாக அமெரிக்கா நேற்று முன்தினம் அறிவித்துள்ளது.
ta_211525_3	கடந்த 2001 ஆம் ஆண்டு செப்டம்பர் மாதம் 11ஆம் திகதி மேற்கொள்ளப்பட்ட அமெரிக்க இரட்டைக் கோபுரத் தாக்கதலின் பின்னர், ஹமிசா பின்லேடன் தனது தந்தையான ஒசாமா பின்லேடனுடன் ஆப்கானிஸ்தானில் வசித்து வந்தார் எனத் தெரிவிக்கப்பட்டது.
ta_211525_4	தற்போது 30 வயதுடைய அவர் அல்கொய்தா அமைப்பின் புதிய தலைவராக செயற்படுகின்றார் என்றும் தெரிவிக்கப்பட்டுள்ளது.
