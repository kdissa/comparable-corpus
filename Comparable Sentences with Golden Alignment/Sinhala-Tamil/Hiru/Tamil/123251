ta_123251_0	பலாங்கொடை, எல்லஹராவ பிரதேசத்தைச் சேர்ந்த தனியார் ஆடைத்தொழிற்சாலையொன்றில் பணியாற்றும் சுமார் 250 பேர் திடீர் சுகயீனம் காரணமாக வைத்தியசாலையில் அனுமதிக்கப்பட்டுள்ளனர்.
ta_123251_1	உணவு விஷமானமையே இதற்கான காரணமென தெரிவிக்கப்படுகின்றது.
ta_123251_2	இன்று காலை வேளை தொழிற்சாலையில் வழங்கப்பட்ட காலை உணவை உட்கொண்டதை அடுத்தே அவர்கள் வைத்தியசாலையில் அனுமதிக்கப்பட்டதாக பொலிஸார் தெரிவிக்கின்றனர்.
ta_123251_3	மேலும் நோய் அறிகுறியுடன் இருக்கும் பலர் தொடர்ந்து வைத்தியசாலைக்கு கொண்டு வரப்படுவதாக தெரிவிக்கப்படுகின்றது.
ta_123251_4	இது தொடர்பில் பலாங்கொடை பொலிஸார் விசாரணைகளை முன்னெடுத்துள்ளனர்.
