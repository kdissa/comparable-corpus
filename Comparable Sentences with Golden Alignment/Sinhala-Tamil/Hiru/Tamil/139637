ta_139637_0	2008 – 2009ம் ஆண்டுகளில் கொழும்பு – கொட்டாஞ்சேனை மற்றும் திருகோணமலை ஆகிய பகுதிகளில் காணாமல் போன 11 தமிழ் மற்றும் முஸ்லிம் இளைஞர்களின் வழக்கு இன்று கொழும்பு – கோட்டை நீதவான் நீதிமன்றத்தில் விசாரணைக்கு எடுத்துக் கொள்ளப்பட்டது.
ta_139637_1	எனினும் இதன்போது சட்ட மா அதிபர் தரப்பில் இருந்து யாரும் முன்னிலையாகி இருக்கவில்லை.
ta_139637_2	இந்த நிலையில் பிஸ்கால் அதிகாரிகளின் ஊடாக, சட்ட மா அதிபர் திணைக்களத்துக்கு அறிவுறுத்தல் விடுக்குமாறு நீதிமன்றம் உத்தரவிட்டது.
ta_139637_3	நீதிமன்ற செயற்பாடுகளுக்கு ஒத்துழைக்க வேண்டியது சட்ட மா அதிபர் திணைக்களத்தின் கடமை என்றும் நீதிமன்றம் அறிவுறுத்தியது.
ta_139637_4	இதேவேளை, இந்த சம்பவம் குறித்து குற்றப் புலனாய்வு பிரிவு பூரண விசாரணைகளை மேற்கொண்டுள்ளதாகவும் நீதிமன்றம் சுட்டிக்காட்டியது.
ta_139637_5	இந்த விசாரணைகளின் அடிப்படையில் இந்த கடத்தல்களுடன் கடற்படையைச் சேர்ந்த சிலரும் தொடர்பு கொண்டுள்ளமை தெரியவந்துள்ளது.
ta_139637_6	இந்த நிலையில் இது தொடர்பில் கடந்த வருடம் முன்னாள் காவற்துறை பேச்சாளர் கபித்தான் டி.கே.பி.
ta_139637_7	தஸநாயக்கவிடமும் விசாரணை நடத்தப்பட்டிருந்தது.
ta_139637_8	எவ்வாறாயினும், இந்த வழக்கு எதிர்வரும் 30ம் திகதி வரையில் மீண்டும் ஒத்தி வைக்கப்பட்டுள்ளது.
