ta_203427_0	11 இளைஞர்கள் கடத்தப்பட்டு காணாமல் ஆக்கப்பட்ட சம்பவத்துடன் தொடர்புடைய வழக்கின் சந்தேகநபரான முன்னாள் லெப்டினன்ட் கமான்டர் பிரசாத் ஹெட்டியாராச்சிக்கு மறைந்திருக்க உதவிய குற்றச்சாட்டின் பேரில் முப்படைகளின் பிரதானி அட்மிரல் ரவிந்திர விஜேகுணவர்தனவை இம்மாதம் 9ம் திகதி அல்லது அதற்கு முன்னர் கைது செய்து நீதிமன்றில் முன்னிலைப்படுத்துமாறு கோட்டை நீதவான் நீதிமன்றம் இன்று உத்தரவிட்டுள்ளது.
ta_203427_1	அதனுடன் தொடர்புடைய வழக்கு இன்று கோட்டை நீதவான் ரங்க திஸாநாயக்க முன்னிலையில் விசாரணைக்கு எடுத்துக்கொள்ளப்பட்ட போது இந்த உத்தரவு பிறப்பிக்கப்பட்டுள்ளது.
ta_203427_2	இதன்கு முன்னர் 3 சந்தர்ப்பங்களில் முப்படைகளின் பிரதானி அட்மிரல் ரவிந்திர விஜேகுணவர்தனவிற்கு எதிராக நீதிமன்ற உத்தரவு பிறப்பிக்கப்பட்டிருந்த போதும் , அவை உரிய முறையில் செயற்படுத்தப்படாமை தொடர்பில் குற்றப்புலனாய்வு திணைக்களத்திற்கு நீதவான் கடுமையான கண்டனத்தை தெரிவித்திருந்தாக எமது நீதிமன்ற செய்தியாளர் தெரிவித்திருந்தார்.
