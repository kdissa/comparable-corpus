ta_155844_0	கல்கிஸ்ஸை நீதவான் நீதிமன்ற வளாகத்தில் ஆயுதங்கள் மறைத்து வைக்கப்பட்டிருந்தமை தொடர்பில் சந்தேகத்தின் பேரில் 20 பேர் கைது செய்யப்பட்டுள்ளனர்.
ta_155844_1	காவற்துறை ஊடகப் பிரிவு இதனைத் தெரிவித்துள்ளது.
ta_155844_2	நீதிமன்ற வளாகத்தில் தங்கி இருந்த 9 பேரும், குறித்த ஆயுதங்கள் மீட்கப்படும் போது குறித்த பகுதியில் பிரசன்னமாகி இருந்த 11 பேரும் இவ்வாறு கைது செய்யப்பட்டுள்ளனர்.
ta_155844_3	அவர்களில் 16 பேரை ரத்மலானை – வெட்டகெய்யா வத்த பகுதியில் இருந்து ஒருவர் அழைத்து வந்ததாகவும், அவரையும் கைது செய்ய நடவடிக்கை எடுக்கப்பட்டுள்ளதாகவும் தெரிவிக்கப்பட்டுள்ளது.
ta_155844_4	இந்த ஆயுதங்கள் கொனேகோவில ரோஹா என்ற பாதாள உலகக் குழுவின் தலைவரை கொலை செய்வதற்காக நீதிமன்ற வளாகத்தில் வைக்கப்பட்டிருந்ததாக கூறப்படுகிறது.
