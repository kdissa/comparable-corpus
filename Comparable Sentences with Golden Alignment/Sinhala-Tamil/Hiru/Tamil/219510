ta_219510_0	காலி மற்றும் மாத்தறை மாவட்டங்களில் உள்ள தேசிய பாடசாலைகளை தவிர மாகாண பாடசாலைகளின் செயற்பாட்டு காலம் நீடிக்கப்படுவதை எதிர்த்து பாடசாலை போக்குவரத்து சேவை உரிமையாளர்கள் ஆர்ப்பாட்டம் ஒன்றை நடத்தியுள்ளனர்.
ta_219510_1	அம்பலங்கொட கல்வி வலய அலுவலகம் முன்னால் இந்த போராட்டம் இடம்பெற்றது.
ta_219510_2	இந்த தீர்மானத்தால் பாடசாலை மாணவர்களும் பெற்றோரும் பல சிரமங்களை எதிர்கொண்டுள்ளனர் என்று அகில இலங்கை இடை மாகாண பாடசாலை போக்குவரத்து சேவைகள் சங்கத் தலைவர் ருவன் பிரசாத், இதன்போது கூறினார்.
ta_219510_3	இந்த தீர்மானத்தின் காரணமாக, தேசிய பாடசாலைகளின் மாணவர்கள் பிற்பகல் 1.30 முதல் 2.30 வரை கூடுதல் நேரம் காத்திருக்க வேண்டிய நிலை ஏற்படும் எனவும் அவர் குறிப்பிட்டார்.
ta_219510_4	ஏப்ரல் 21 பயங்கரவாத தாக்குதல்களால் பாடசாலைகளின் விடுமுறைக்காலம் நீடிக்கப்பட்டிருந்தது.
ta_219510_5	இதனால் கல்வி நடவடிக்கைகளில் ஏற்பட்டிருந்த தாமதத்தை சரி செய்ய கூடுதலான நேரம் வகுப்புகளை நடத்துமாறு தென் மாகாண ஆளுநர் கீர்த்தி தென்னக்கோன் தென்மாகாண சபையின் பாடசாலைகளுக்கு சுற்றறிக்கை ஒன்றை வெளியிட்டிருந்தார்.
