ta_187472_0	நாட்டின் பெரும்பாலான பகுதிகளில் இன்று பிற்பகல் வேளையில் இடியுடன் கூடிய மழை பெய்வதற்கான சாத்தியம் காணப்படுவதாக காலநிலை அவதான நிலையம் எதிர்வு கூறியுள்ளது.
ta_187472_1	இதனுடன் மேல், தென் மற்றும் கரையொர பிரதேசங்களில் இன்று காலை வேளை மழை பெய்யக்கூடும் என அந்த நிலையம் மேலும் குறிப்பிட்டுள்ளது.
ta_187472_2	நாட்டின் பல பிரதேசங்களில் மழை பெய்தாலும் 9 மாவட்டங்களில் வறட்சி நிலவுகிறது.
ta_187472_3	புத்தளம், குருநாகல், நுவரெலிய, அநுராதபுரம், பொலன்னறுவை, மன்னார், முல்லைத்தீவு, வவுனியா மற்றும் இரத்தினபுரி ஆகிய மாவட்டங்களே இவ்வாறு வறட்சியால் பாதிக்கப்பட்டுள்ளதாக அனர்த்த முகாமைத்துவ மத்திய நிலையம் குறிப்பிட்டுள்ளது.
ta_187472_4	அந்த மாவட்டங்களில் ஒரு லட்சத்து 34 ஆயிரத்து 165 குடும்பங்களை சேர்ந்த 4 லட்சத்து 36 ஆயிரத்து 658 பேர் பாதிக்கப்பட்டுள்ள நிலையில், இதில் புத்தளம் மாவட்டத்தை சேர்ந்தவர்களே அதிகளவில் பாதிக்கப்பட்டுள்ளனர்.
ta_187472_5	அங்கு இரண்டு லட்சத்து 16 ஆயிரத்து 670 பேர் பாதிக்கப்பட்டுள்ளதாக அனர்த்த முகாமைத்துவ மத்திய நிலையம் மேலும் குறிப்பிட்டுள்ளது.
