ta_146604_0	மின்சார விநியோக கட்டமைப்பு பிரச்சினை காரணமாக தெற்கு மற்றும் சம்பரகமுவ மாகாணங்களிலும் மேலும் பல பிரதேசங்களிலும் நேற்றிரவு மின்சார விநியோகம் தடைப்பட்டிருந்தது.
ta_146604_1	ஹம்பாந்தோட்டை, பெலிஅத்த, மாத்தறை, தெனியாய, எம்பிலிப்பிட்டிய, குருநாகல், நுவரெலியா, மாத்தளை மற்றும் பலாங்கொடை உள்ளிட்ட பல பிரதேசங்களில் இந்த நிலை ஏற்பட்டிருந்தது.
ta_146604_2	மின்சக்தி மற்றும் சக்திவலுத்துறை அமைச்சின் செயற்திட்ட பணிப்பாளரும், ஊடக பேச்சாளருமான சுலக்ஸன ஜயவர்தன இதனைத் தெரிவித்துள்ளார்.
ta_146604_3	மின்சார விநியோக கட்டமைப்பு பிரச்சினை காரணமாக லக்ஸபான மின் உற்பத்தி நிலையம் மற்றும் நுரைச்சோலை மின்னிலையத்தின் இரண்டாம் கட்டமைப்பு என்பன நேற்று இரவு செயலிழந்திருந்தன.
ta_146604_4	எனினும் அவை தற்போது சீரமைக்கப்பட்டுள்ளதாக தெரிவிக்கப்பட்டுள்ளது.
