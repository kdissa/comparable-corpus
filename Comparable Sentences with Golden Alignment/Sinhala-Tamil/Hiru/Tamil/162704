ta_162704_0	சீரற்ற காலநிலையால் பாதிக்கப்பட்ட மக்களுக்கு ஐந்து கோடியே 10 லட்சம் ரூபா நிதி உதவியை வழங்க ஐரோப்பிய ஒன்றியம் முன்வந்துள்ளது.
ta_162704_1	ஐரோப்பிய ஒன்றியத்தின் மனிதாபிமான உதவு அமைப்பின் ஆணையாளர், கிறிஸ்ரோஸ் ஸ்ரைலியனைட்ஸ் இன்று விடுத்துள்ள அறிக்கையில் இந்த விடயம் தெரிவிக்கப்பட்டுள்ளது.
ta_162704_2	பாதிப்படைந்த குடும்ப அங்கத்தவர்களுக்கு உடனடியாக தேவைப்படும் சுத்தமான குடிநீர், சுகாதார வசதிகள், வீட்டிற்கு தேவையான அத்தியாவசிய பொருட்கள் என்பனவற்றை வழங்குவதற்கு இந்த நிதி உதவி வழங்கப்படவுள்ளது.
ta_162704_3	ஐக்கிய நாடுகளின் உலக உணவுத் திட்டத்தினால் விடுக்கப்பட்ட வேண்டுகோளுக்கு அமைய, அதிக அளவில் பாதிப்படைந்த தென் மற்றும் மேல் மாகாண மக்களின் தேவைகள் குறித்தும் கவனம் செலுத்தப்படுவதாக ஐரோப்பிய ஒன்றியம் தெரிவித்துள்ளது.
