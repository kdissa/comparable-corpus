ta_215590_0	சூரியவெவ - ஹம்பாந்தோட்டை பகுதியில் இடம்பெற்ற வாகன விபத்தொன்றில் 70 வயதுடைய 5 பிள்ளைகளின் தந்தை உயிரிழந்துள்ளார்.
ta_215590_1	டிபர் வாகனமொன்று மிதிவண்டியில் மோதியதில் நேற்று பிற்பகல் இந்த விபத்து இடம்பெற்றுள்ளது.
ta_215590_2	விபத்தினை தொடர்ந்து குறித்த பகுதியில் அமைதியின்மை நிலவிய நிலையில் , காவற்துறையினர் தலையிட்டு அதனை கட்டுக்குள் கொண்டு வந்துள்ளதாக எமது செய்தியாளர் தெரிவித்தார். இதேவேளை , அலவ்வ - மஹாரச்சிமுல்ல கிளை வீதியில் இடம்பெற்ற உந்துருளி விபத்தொன்றில் ஒருவர் உயிரிழந்துள்ளார்.
ta_215590_3	வேககட்டுப்பாட்டை இழந்த உந்துருளி விதியை விட்டு விலகி அருகில் இருந்த கேட்டில் மோதியதில் இந்த விபத்து இடம்பெற்றுள்ளதாக காவற்துறையினர் தெரிவித்தனர்.
ta_215590_4	29 வயதுடைய இளைஞரொருவரே இவ்வாறு உயிரிழந்துள்ளார்.
ta_215590_5	உந்துருளியின் பின்னால் அமர்ந்து சென்ற மற்றுமொரு நபர் படுகாயமடைந்த நிலையில் குருணாகலை பொது மருத்துவமனையில் சிகிச்சை பெற்று வருகிறார்.
