ta_227455_0	லண்டனின் எசெக்ஸ் பகுதியில் குளிரூட்டப்பட்ட கொள்கலன் பாரவூர்தி ஒன்றிலிருந்து சடலங்களாக மீட்கப்பட்ட சட்டவிரோத குடியேறிகள் 39 பேரும் வியட்நாமை சேர்ந்தவர்கள் என சந்தேகம் வெளியிடப்பட்டுள்ளது.
ta_227455_1	அவர்கள் அனைவரும் சீன நாட்டவர்கள் என முன்னதாக தெரிவிக்கப்பட்டிருந்தது.
ta_227455_2	இந்த நிலையில், கொள்கலன் பாரவூர்தியில் பெல்ஜியம் ஊடாக இங்கிலாந்துக்கு செல்ல முயற்சித்தபோது காணாமல்போன இரண்டு வியட்நாமியர்கள் தொடர்பாக மேற்கொள்ளப்பட்ட விசாரணைகளில், அவர்கள் அனைவரும் வியட்நாமை சேர்ந்தவர்கள் என சந்தேகம் வெளியிடப்பட்டுள்ளது.
ta_227455_3	குறித்த 39 பேரின் சடலங்கள் கடந்த 23 ஆம் திகதி குளிரூட்டப்பட்ட கொள்கலன் பாரவூர்தியிலிருந்து கண்டுபிடிக்கப்பட்டது.
ta_227455_4	இதையடுத்து, பாரவூர்தியின் சாரதி கைதுசெய்யபபட்டார்.
ta_227455_5	அவர், அயர்லாந்தைச் சேர்ந்த 25 வயதுடையவர் என்றும், தமது நாட்டில் அவர் மீது மனித கொலை உள்ளிட்ட குற்றச்சாட்டுகள் சுமத்தப்பட்டுள்ளதாகவும் தெரிவிக்கப்பட்டுள்ளது.
ta_227455_6	அத்துடன், குறித்த சம்பவம் தொடர்பில் அயர்லாந்தில் மற்றுமொருவரும் கைதுசெய்யப்பட்டுள்ளார்.
ta_227455_7	இதேவேளை, வியட்நாம் காவல்துறையினர் மேற்கொண்ட விசாரணைகளில், இந்த மனித கடத்தல் தொடர்பில் 2 பேர் அங்கு கைதுசெய்யப்பட்டுள்ளதாகவும் தெரிவிக்கப்பட்டுள்ளது.
