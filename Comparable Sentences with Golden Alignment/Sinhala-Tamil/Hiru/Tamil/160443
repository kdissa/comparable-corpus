ta_160443_0	சிலாபம் கடற்கரை பகுதியில் அலையில் இழுத்துச் செல்லப்பட்டு காணாமல் போயிருந்த யுவதியின் சடலம் இன்று மீட்கப்பட்டுள்ளது.
ta_160443_1	இந்தச் சம்பவம் நேற்று மாலை இடம்பெற்றுள்ளது.
ta_160443_2	இவ்வாறு உயிரிழந்துள்ளவர் சிலாபம் - இலிப்பதெனிய - மேற்கு முகன்தலுவ பிரதேசத்தை சேர்ந்த 21 வயதான யுவதியென தெரியவந்துள்ளது.
ta_160443_3	கடற்கரையில் தமது உறவினர்கள் சிலருடன் புகைப்படம் எடுத்துக்கொண்டிருந்த வேளையே இந்த அனர்த்தம் இடம்பெற்றுள்ளது.
ta_160443_4	இதன்போது படம் எடுத்து கொண்டிருந்த 4 பெண்களும் இவ்வாறு அலையில் இழுத்துச் செல்லப்பட்டுள்ளதாக தெரிவிக்கப்பட்டுள்ளது.
ta_160443_5	இவ்வாறு அலையில் இழுத்துச் செல்லப்பட்ட நான்கு பேரில், மூன்று பேர் உயிருடன் மீட்கப்பட்ட நிலையில், குறித்த யுவதியின் சடலம் இன்று மீட்கப்பட்டுள்ளது.
ta_160443_6	மீனவர் ஒருவர் கொடுத்த தகவலுக்கு அமையவே இந்த சடலம் மீட்கப்பட்டுள்ளது.
ta_160443_7	விபத்து இடம்பெற்றுள்ள பகுதி ஆபாத்தான பகுதி என சிலாபம் நகர சபை மற்றும் அனர்த்த முகாமைத்துவ நிலையத்தாலும் எச்சரிக்கப்பட்டு பதாகைகள் காட்சிப்படுத்தப்பட்டுள்ளதாக எமது செய்தியாளர் தெரிவித்துள்ளார்.
