ta_231458_0	எட்டாவது நாடாளுமன்றத்தின் நான்காவது கூட்டத்தொடர் ஜனாதிபதி கோட்டாபய ராஜபக்ஷ தலைமையில் நாளை முற்பகல் 10 மணியளவில் வைபவ ரீதியாக ஆரம்பித்து வைக்கப்படவுள்ளது.
ta_231458_1	எட்டாவது நாடாளுமன்றத்தின் நான்காவது கூட்டத்தொடரை வைபவ ரீதியாக ஆரம்பித்து வைப்பதற்கான அனைத்து ஏற்பாடுகளும் பூர்த்தி அடைந்துள்ளதாக நாடாளுமன்ற படைக்கல சேவிதர் குறிப்பிட்டுள்ளார்.
ta_231458_2	நாளை முற்பகல் 9 மணியளவில் நாடாளுமன்ற உறுப்பினர்களின் வருகையும் பின்னர் சபாநாயகரின் வருகையும் இடம்பெறும்.
ta_231458_3	இதனையடுத்து படிக்கட்டு வரிசையில் ஜனாதிபதி கோட்டாபய ராஜபக்ஷவுக்கு சபாநாயகர் மற்றும் நாடாளுமன்ற செயலாளரினால் வரவேற்பு வழங்கப்படும்.
ta_231458_4	முற்பகல் 10 மணிக்கு ஜனாதிபதி, நாடாளுமன்ற பிரதான ஆசனத்தில் அமர்ந்ததை அடுத்து அரசியலமைப்பின் 33 ல் இரண்டாம் பிரிவில் அவருக்க வழங்கப்பட்டுள்ள அதிகாரத்திற்கு அமைய அரசாங்கத்தின் கொள்கை பிரகடனம் உரை நிகழ்த்துவார்.
ta_231458_5	ஜனாதிபதியின் உரையை அடுத்து சபை அமர்வை பிற்பகல் 1 மணிவரை ஜனாதிபதி தற்காலிகமாக இடைநிறுத்துவார்.
ta_231458_6	இதன்போது சட்டமா அதிபர் உட்பட 600க்கும் மேற்பட்ட அதிதிகள் கலந்து கொள்ளவுள்ள படைக்கள சேவிதர் தெரிவித்துள்ளார்.
