ta_144288_0	பிரித்தானிய மகாராணியின் அடுத்த உரையின் போது, ஐரோப்பிய ஒன்றியத்தில் பிரித்தானியா தொடர்பான மசோதா ஒன்றை சமர்ப்பிக்கப் போவதாக பிரித்தானியாவின் பிரதமர் தெரேசா மே தெரிவித்துள்ளார்.
ta_144288_1	இதற்கு அமைய கடந்த 1972 ஆம் ஆண்டு சட்டமாக்கப்பட்ட ஐரோப்பிய சமூக சட்டம் அகற்றப்படும் என குறிப்பிட்டுள்ளார்.
ta_144288_2	இதன் காரணமாக ஐரோப்பிய ஒன்றிய சட்டங்களுக்கு பிரித்தானியா கட்டுப்பட்ட நிலை மாறும் என தகவல்கள் தெரிவிக்கின்றன.
ta_144288_3	இதன் மூலம் சகல ஐரோப்பிய ஒன்றிய சட்டங்களையும் பேணுவதற்கான ஏது நிலை பிரித்தானியாவிற்கு இல்லை என குறிப்பிடப்பட்டுள்ளது.
ta_144288_4	இது தவிர, அவசியம் அற்றதென கருதும் சட்ட திட்டங்களை முற்றாக நீக்குவதற்கான உரிமை பிரித்தானியாவிற்கு ஏற்படும் எனவும் தெரிவிக்கப்பட்டுள்ளது.
ta_144288_5	'ஆட்டிக்கில் 50' என்ற முறைமையினை கடைப்பிடித்து அதனை நடைமுறைப்படுத்துவதன் மூலமே 1972 ஆம் ஆண்டு சட்டமாக்கப்பட்ட ஐரோப்பிய சமூக சட்டத்தினை அகற்ற முடியும் என்பது குறிப்பிடத்தக்கது.
