ta_169975_0	தனது மகனை கொலை செய்த தாயை அமெரிக்க காவல்துறை கைது செய்துள்ளது.
ta_169975_1	தனது 6 வயதான மகளை பாலியல் வன்புணர்வுக்கு உட்படுத்திய 18 வயதான மகனை இவ்வாறு துப்பாக்கியால் சுட்டு அவர் கொலை செய்துள்ளதாக வெளிநாட்டு ஊடகங்கள் தெரிவித்துள்ளன.
ta_169975_2	சகோதரனால் தான் பாலியல் வன்புணர்வுக்கு உட்டுபடுத்தப்பட்டதாக 6 வயதான மகள் அவரின் தாயிடம் கூறியுள்ள நிலையில், தாய் கடுமையாக கோபமடைந்து தனது சகோதரரின் உதவியுடன் இந்த கொலையை செய்துள்ளார்.
ta_169975_3	சகோதரனின் உதவியுடன் தனது மகனை காட்டுப்பகுதிக்கு கொண்டு வந்து துப்பாக்கியால் சுட்டுக்கொல்ல ஆயத்தமான போது சகோதரன் மற்றும் மகனுக்கும் இடையே முறுகல் ஏற்பட்டுள்ளது.
ta_169975_4	இதன்போது அந்த பெண் சரமாரியாக துப்பாக்கியால் சுட்டுள்ளார்.
ta_169975_5	இதனால் அவர்கள் இருவரும் உயிரிழந்துள்ளனர்.
ta_169975_6	கடந்த வருடம் ஜூலை மாதம் அமெரிக்கா - புளோரிடா மாநிலத்தில் இந்த சம்பவம் இடம்பெற்றுள்ள நிலையில், சம்பவம் தொடர்பில் தகவல்களை அறிந்து கொண்ட காவல்துறையினர் கடந்த 25 ஆம் திகதி சந்தேக நபரான தாயை கைது செய்துள்ளனர்.
ta_169975_7	இரண்டு மனித கொலைகள் செய்த குற்றச்சாட்டின் கீழ் குறித்த பெண்ணுக்கு எதிராக வழக்கு தாக்கல் செய்யப்பட்டுள்ளதாக தெரிவிக்கப்பட்டுள்ளது.
ta_169975_8	சம்பவம் தொடர்பில் காவல்துறையினர் மேலதிக விசாரணைகனை முன்னெடுத்துள்ளனர்.
