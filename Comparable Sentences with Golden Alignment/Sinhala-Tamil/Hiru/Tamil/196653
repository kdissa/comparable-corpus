ta_196653_0	இலங்கையில் 1000சீ.சீக்கும் குறைவான இயந்திரவலுவைக் கொண்ட வாகனங்களுக்கான வரிகள் அதிகரிக்கப்பட்டமையானது, இந்தியாவில் உற்பத்தி செய்யப்படும் சிறிய ரக வாகனங்களுக்கு வாய்ப்பை அதிகரிக்கும் என்று தெரிவிக்கப்படுகிறது.
ta_196653_1	இந்தியாவின் ஊடகம் ஒன்று இதனைத் தெரிவித்துள்ளது.
ta_196653_2	ஜப்பானில் இருந்து இறக்குமதி செய்யப்படுகின்ற சிறிய ஹைபிரிட் வாகனங்களுடன், இந்தியாவின் சிறிய வாகனங்களுக்கு இலங்கையின் சந்தையில் போட்டியிடமுடியாத நிலை இருந்தது.
ta_196653_3	எனினும் தற்போதைய வரி அதிகரிப்பின் காரணமாக ஜப்பானின் ஹைபிரிட் வாகனங்களது விலை அதிகரிக்கும்.
ta_196653_4	இந்தியாவில் இருந்து இறக்குமதியாகின்ற வாகனங்கள் ஹைபிரிட் வகையைச் சேராதன என்பதால், சிறிய மகிழுந்துகளை உற்பத்தி செய்கின்ற இந்திய நிறுவனங்கள் அதிக நன்மையை பெற்றுக் கொள்ளும் என்று எதிர்பார்க்கப்படுகிறது.
