ta_125314_0	இலங்கைக்கு அனுப்பப்படவிருந்த 21 கிலோ ஹெரோயின் பாகிஸ்தானின் கராச்சி நகரில் கைப்பற்றப்பட்டுள்ளது.
ta_125314_1	பாகிஸ்தானின் புலனாய்வுத்துறையினர் மேற்கொண்ட விசேட சுற்றிவளைப்பின் போது குறித்த ஹெரோயின் கைப்பற்றப்பட்டுள்ளது.
ta_125314_2	கராச்சி நகரில் கொள்கலன்கள் வைக்கப்பட்டுள்ள பகுதி ஒன்றில் கொள்கலன் ஒன்றில் குறித்த ஹெரோயின் மறைத்துவைக்கப்பட்டிருந்தாக தெரிவிக்கப்படுகின்றது.
ta_125314_3	குறித்த  21 கிலோ ஹெரோயின் இலங்கைக்கு அனுப்ப தயார் நிலையில் இருந்துள்ளதை தொடர்ந்து சுற்றிவளைப்பு காரணமாக அவை மறைத்து வைக்கப்பட்டுள்ளது.
ta_125314_4	இதே வேளை , பாகிஸ்தானின் மேலும் மூன்று பகுதிகளில் இருந்து  75 கிலோ ஹெரோயின் கைப்பற்றப்பட்டுள்ளது.
