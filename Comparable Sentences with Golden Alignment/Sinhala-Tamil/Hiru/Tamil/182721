ta_182721_0	மத்திய, சப்ரகமுவ, தென், ஊவா, மேல் மாகாணங்களுடன், காலி, மாத்தறை மாவட்டங்களிலும் இன்று மாலை பலத்த மழை பெய்யக்கூடும் என காலநிலை அவதான நிலையம் எதிர்வு கூறியுள்ளது.
ta_182721_1	சில பிரதேசங்களில் 100 மில்லி மீட்டருக்கும் அதிகளவான மழை பெய்யக்கூடும் என அந்த நிலையம் அறிக்கையொன்றை வெளியிட்டு தெரிவித்துள்ளது.
ta_182721_2	மழையுடன் மின்னல் ஏற்படக்கூடும் என்பதால் அது தொடர்பில் அவதானமாக செயற்படுமாறு கோரப்பட்டுள்ளது.
ta_182721_3	இதேவேளை, மன்னாரில் இருந்து புத்தளம் ஊடாக கொழும்பு மற்றும் காலியில் இருந்து அம்பாந்தோட்டை ஊடாக பொத்துவில் வரையான கடல் பிரதேசங்களில் காற்றின் வேகம் மணிக்கு 50 கிலோ மீட்டர்வரை வீசக்கூடும் என தெரிவிக்கப்பட்டுள்ளது.
ta_182721_4	இதன்போது கடல் கொந்தளிப்பாக காணப்படும்.
ta_182721_5	எனினும் இடியுடன் கூடிய மழை பெய்யும் போது அப்பிரதேசங்களில் காற்றின் வேகம், மணிக்கு 70 முதல் 80 கிலோ மீட்டர்வரை அதிகரித்து வீசக்கூடும் என காலநிலை அவதான நிலையம் குறிப்பிட்டுள்ளது.
ta_182721_6	இதன்போது கடல் கொந்தளிப்பு மேலும் அதிகரிக்ககூடும் என தெரிவிக்கப்பட்டுள்ளது.
