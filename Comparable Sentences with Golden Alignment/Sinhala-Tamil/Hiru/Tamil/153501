ta_153501_0	அமெரிக்காவின் புதிய அகதிகள் சட்டம் காரணமாக நியுயோர்க் - ஜோன் எப்.கெனடி விமானநிலையத்தில் எந்தவொரு இலங்கையரும் தடுத்து வைக்கப்படவில்லை என வெளிவிவகார அமைச்சு தெரிவித்துள்ளது.
ta_153501_1	அந்த அமைச்சின் ஊடக பேச்சாளர் இதனைத் தெரிவித்துள்ளார்.
ta_153501_2	குறித்த விமானநிலையத்தில் இலங்கையர் உட்பட 20 நாடுகளை சேர்ந்த 71 பேர் தடுத்து வைக்கப்பட்டுள்ளதாக வெளிநாட்டு செய்திகள் தெரிவித்திருந்தன.
ta_153501_3	இது தொடர்பில் எமது செய்தி பிரிவு அந்த அமைச்சிடம் வினவிய போதே அவர் இதனைத் தெரிவித்துள்ளார்.
ta_153501_4	இந்த சம்பவம் அறிந்தவுடன் அமெரிக்காவில் உள்ள இலங்கை தூதரகத்தின் ஊடாக இதனை ஆராய்ததாகவும் அவர் குறிப்பட்டுள்ளார்.
ta_153501_5	எனினும் இது தொடர்பில் மேலும் அறிந்து கொள்ள வேண்டுமானால் 00 1 91 75 97 70 09 என்ற தொலைபேசி இலக்கத்திற்கு அழைத்து அறிந்து கொள்ளுமாறு தெரிவிக்கப்பட்டுள்ளது.
ta_153501_6	இந்த இலக்கம் நியுயோர்க்கில் உள்ள இலங்கை தூதரகத்தின் தொலைபேசி இலக்கம் ஆகும்.
ta_153501_7	மேலும் அமெரிக்காவின் புதிய அகதிகள் சட்டத்தில் இலங்கை உள்ளடங்கவில்லை என குறிப்பிடப்பட்டுள்ளது.
