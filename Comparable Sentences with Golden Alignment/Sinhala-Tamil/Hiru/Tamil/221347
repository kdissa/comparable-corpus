ta_221347_0	மருதானை-மாளிகாவத்தை பகுதியில் இடம்பெற்ற துப்பாக்கி பிரயோகத்தில் ஒருவர் படுகாயமடைந்த நிலையில்  வைத்தியசாலையில் அனுமதிக்கப்பட்டுள்ளார்.
ta_221347_1	பணம் பரிமாற்றம் தொடர்பில் ஏற்பட்ட சர்ச்சையால் இருவருக்கிடையில் வாக்குவாதம் ஏற்பட்டதை தொடர்ந்து, குறித்த சந்தேக நபர் மருதானையில் உள்ள வீடொன்றிற்குள் புகுந்து துப்பாக்கி பிரயோகம் மேற்கொண்டுள்ளதாக காவல் துறை ஊடக பேச்சாளர் அலுவலகம் தெரிவித்துள்ளது.
ta_221347_2	குறித்த சம்பவத்தில் காயமடைந்த வீட்டு உரிமையாளர் சிகிச்சைக்காக கொழும்பு பொது மருத்துவனையில் அனுமதிக்கப்பட்டுள்ளதாக தெரிவிக்கப்பட்டுள்ளது.
ta_221347_3	சம்பவத்துடன் தொடர்புடைய சந்தேக நபர் தலைமறைவாகியுள்ளதோடு அவரை கைது செய்வதற்கு காவல் துறையினர் நடவடிக்கைகளை மேற்கொண்டு வருகின்றனர்.
