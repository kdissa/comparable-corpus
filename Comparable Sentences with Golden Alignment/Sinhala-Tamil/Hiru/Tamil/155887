ta_155887_0	ஸ்ரீ லங்கா சுதந்திரக் கட்சியின் விசேட கூட்டமொன்று கொழும்பில் இன்று பிற்பகல் இடம்பெற்றது.
ta_155887_1	கட்சியின் மத்திய குழு, தொகுதி அமைப்பாளர்கள் குழு மற்றும் நிறைவேற்றுக் குழு ஆகியவற்றின் பிரதிநிதிகள் இதில் கலந்துகொண்டனர்.
ta_155887_2	மூன்று முக்கிய குழுக்களின் கூட்டம் ஒரே தினத்தில் இடம்பெறுவது கட்சியின் வரலாற்றில் இதுவே முதல் முறையாகும்.
ta_155887_3	எனினும், மஹிந்த அணியை பிரதிநிதித்துவப்படுத்தும் ஸ்ரீ லங்க சுதந்திரக் கட்சி உறுப்பினர்கள் இந்தக் கூட்டத்தை புறக்கணித்துள்ளனர்.
ta_155887_4	கட்சியின் அடுத்த கட்ட நடவடிக்கை குறித்து ஜனாதிபதி விசேட அறிவிப்பொன்றை விடுக்கவுள்ளதாக இந்தக் கூட்டத்தில் பங்கேற்ற தென் மாகாண முதலமைச்சர் ஷான் விஜேலால் தெரிவித்துள்ளார்.
ta_155887_5	அத்துடன், தற்போது வெற்றிடங்கள் காணப்படும் தொகுதி அமைப்பாளர் பதவிக்கு நிலையான நியமனங்களை வழங்குவது குறித்தும் இதன்போது கலந்துரையாடப்பட்டதாகவும் அவர் தெரிவித்துள்ளார்.
