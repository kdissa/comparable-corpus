ta_215594_0	உயிர்த்த ஞாயிறு தினத்தில் மேற்கொள்ளப்பட்ட தற்கொலைக் குண்டுத் தாக்குதல்கள் தொடர்பான அரச இரசாயன பகுப்பாய்வு அறிக்கையை, அடுத்த வாரம் நீதிமன்றில் சமர்ப்பிக்க உள்ளதாக தெரிவிக்கப்பட்டுள்ளது.
ta_215594_1	அரச பிரதி இரசாயன பகுப்பாய்வாளர் டீ.எச்.ஐ.டபிள்யு.
ta_215594_2	ஜயமான்ன இதனைத் தெரிவித்துள்ளார்.
ta_215594_3	குண்டு வெடிப்புகள் இடம்பெற்ற பகுதிகளில் இருந்து மீட்கப்பட்ட பல்வேறு மாதிரிகள் வெவ்வேறு பகுப்பாய்வுகளுக்கு உட்படுத்தப்பட்டு வருகின்றன.
ta_215594_4	இந்த பகுப்பாய்வுகளின் மூலம், தாக்குதல்களுக்கு பயன்படுத்தப்பட்ட வெடிகுண்டுகள் தயாரிக்கப்பட்ட வெடிமருந்துகள், அதன் அளவு, வெடிப்புகளால் ஏற்பட்ட முழுமையான பாதிப்பு விபரங்கள் உள்ளிட்ட பல்வேறு தகவல்கள் பெறப்படும்.
ta_215594_5	குண்டுவெடிப்பு இடம்பெற்ற ஒவ்வொரு இடத்தில் இருந்தும் 15 முதல் 20 மாதிரிகள் வரையில் சேகரிக்கப்பட்டுள்ளன.
ta_215594_6	அதேநேரம், இந்த குண்டு வெடிப்புகளில் உயிரிழந்து இன்னும் அடையாளம் காணப்படாதுள்ளவர்களின் சடலங்களுக்கு, மரபணு பரிசோதனை மேற்கொள்ளப்படவுள்ளது.
ta_215594_7	தற்போது வரையில் உயிரிழந்த வெளிநாட்டவர்கள் சிலரின் சடலங்களுக்கான மரபணு பரிசோதனைகள் நிறைவு செய்யப்பட்டிருப்பதாகவும் அவர் குறிப்பிட்டுள்ளார்.
