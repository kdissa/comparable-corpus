ta_217578_0	சட்டவிரோத முறையில் மீன்பிடியில் ஈடுபட்ட 31 பேரை கடற்படையினர் கைது செய்துள்ளனர்.
ta_217578_1	திருகோணமலை – நோர்வே தீவிற்கு அண்மித்த கடற்பரப்பில் கடற்படையினர் மேற்கொண்டிருந்த கண்காணிப்பு பணியின் போது நேற்றைய தினம் 23 பேர் கைது செய்யப்பட்டுள்ளனர்.
ta_217578_2	அவர்களிடமிருந்து 4 படகுகளும் தடை செய்யப்பட்ட இரண்டு வலைகளும் அதன்போது கடற்படையால் கைப்பற்றப்பட்டுள்ளன.
ta_217578_3	இதனுடன் இன்றைய தினம் திருகோணமலை – வலல்தோட்டம் கடற்பரப்பில் கடற்படையினர் மேற்கொண்டிருந்த கண்காணிப்பு பணியின் போது சட்டவிரோதமான முறையில் மீன்பிடியில் ஈடுபட்டிருந்த மேலும் 8 பேர் கைது செய்யப்பட்டுள்ளனர்.
ta_217578_4	கைது செய்யப்பட்டவர்கள் அடுத்தகட்ட நடவடிக்கைகளுக்காக திருகோணமலை உதவி கடற்றொழில் பணிப்பாளர் அலுவலகத்தில் ஒப்படைக்கப்பட்டுள்ளனர்.
