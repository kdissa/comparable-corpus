ta_151115_0	உலகம் முழுவதிலும் 122 செய்தியாளர்கள் கடந்த ஆண்டில் கொல்லப்பட்டதாக ஆய்வறிக்கை ஒன்று தகவல் வெளியிட்டுள்ளது.
ta_151115_1	சர்வதேச பத்திரிகையாளர்கள் கூட்டமைப்பு வெளியிட்டுள்ள வருடாந்த அறிக்கையில் இந்த விடயம் குறிப்பிடப்பட்டுள்ளது.
ta_151115_2	கொல்லப்பட்டவர்களில் கொலை, வெடிகுண்டு தாக்குதல் மற்றும் திட்டமிட்டவகையில் 93 பேர் படுகொலை செய்யப்பட்டுள்ளனர்.
ta_151115_3	ஏனைய 29 பேரும் இயற்கைப் பேரிடர் மற்றும் விபத்து உள்ளிட்ட காரணங்களால் உயிரிழந்துள்ளனர்.
ta_151115_4	இவர்களில் 20 பேர் வானுர்தி விபத்துக்களால் பலியானதாக தெரிவிக்கப்படுகின்றது.
ta_151115_5	படுகொலை செய்யப்பட்டவர்களில் அதிகமான பத்திரிகையாளர்கள் ஆபிரிக்கா, ஆசியா பசுபிக், அமெரிக்கா, ஐரோப்பா, மத்திய கிழக்கு பகுதிகளில் உள்ள 23 நாடுகளைச் சேர்ந்தவர்கள் ஆவர். அதிகபட்சமாக ஈராக்கில் 15 பேரும், ஆப்கானிஸ்தானில் 13 பேரும், மெக்சிகோவில் 11 பேரும் பலியாகினர்.
ta_151115_6	இதேவேளை, யெமன், கவுதமாலா, சிரியா, இந்தியா மற்றும் பாகிஸ்தான் ஆகிய நாடுகளில் பத்திரிகையாளர்கள் அதிகளவில் கொல்லப்பட்டுள்ளனர்.
ta_151115_7	2015 ஆம் ஆண்டுடன் ஒப்பிடுகையில் 2016 ஆம் ஆண்டில் பத்திரிகையாளர்கள் படுகொலை சற்று குறைந்துள்ள போதிலும், பத்திரிகையாளர்கள் மீதான உயிர் அச்சுறுத்தல் தொடர்ந்து அதிகரித்து வருவதாக சர்வதேச பத்திரிகையாளர் கூட்டமைப்பு குறிப்பிட்டுள்ளது.
