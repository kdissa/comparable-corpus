ta_148814_0	கடந்த மாதம் 29ஆம் திகதி முதல் நேற்று வரையிலான காலப்பகுதியினில் அமெரிக்க ராஜாங்க திணைக்களம், அமெரிக்க வர்த்தக திணைக்களம் மற்றும் இலங்கை வர்த்தக திணைக்களத்துடன் இணைந்து மூன்று நாள் கருத்தரங்கினை நடத்தியுள்ளது.
ta_148814_1	இந்த கருத்தரங்கு  மூலம் வர்த்தக கொள்கை மற்றும்  இலங்கையின் பல அமைச்சுக்கள், நிறுவனங்கள், ஆய்வு அமைப்புக்கள் என்பனவற்றை   சேர்ந்த தொழில்நுட்ப முடிவெடுக்கும் 70 இற்கும் மேற்பட்ட நிபுணர்களும்  கலந்து கொண்டனர்.
ta_148814_2	இதில் கலந்து கொண்டு உரையாற்றிய இலங்கைக்கான அமெரிக்க தூதுவர் அத்துல் கெஷாப் கருத்து தெரிவிக்கையில், இலங்கை வர்த்தக நிறுவனங்களின் வர்த்தக நடவடிக்கைகளுக்கு முழு ஆதரவினையும் அமெரிக்கா வழங்கும் என குறிப்பிட்டார்.
ta_148814_3	இது தவிர, இந்த மூன்று நாள் கருத்தரங்கின் போது, அமெரிக்க உள்துறை வர்த்தக நிர்வாக காரியாலயத்தை சேர்ந்த ஆய்வாளர்கள், உள்ளக வர்த்தக நிலையம் மற்றும் உலக வங்கி அமைப்புக்களை சேர்ந்த நிபுணத்துவம் வாய்ந்தவர்களும் பங்கேற்றனர் என்பது குறிப்பிடத்தக்கது.
