ta_184896_0	268 பயணிகளுடனும், 11 பணியாளர்கள் அடங்கிய குழுவினருடனும் லண்டனில் இருந்து கொழும்பு நோக்கி பயணித்துக் கொண்டிருந்த, ஸ்ரீ லங்கன் விமான சேவைக்கு சொந்தமான விமானம்  ஒன்று ஜேர்மனியில் அவசரமாக தரையிறக்கப்பட்டுள்ளது.
ta_184896_1	பயணி ஒருவருக்கு ஏற்பட்ட திடீர் சுகயீனம் காரணமாகவே, ஜேர்மனியின் ப்ரென்க்போர்ட் விமான நிலையத்தில் விமானம் தரையிறக்கப்பட்டுள்ளது.
ta_184896_2	குறித்த விமானம் தற்போது வரை ப்ரென்க்போர்ட் விமான நிலையத்தில் நிறுத்தி வைக்கப்பட்டுள்ள நிலையில், குறித்த பயணிக்கு தேவையான ஏற்பாடுகள் செய்து கொடுக்கப்படுவதாக ஸ்ரீ லங்கன் விமான சேவை தெரிவித்துள்ளது.
ta_184896_3	ஸ்ரீ லங்கான் விமான சேவைக்கு சொந்தமான ஏ-330 ரக ஏயார் பஸ் விமானம், பிரித்தானிய நேரப்படி நேற்றிரவு 8 மணியளவில் லண்டனிலிருந்து பயணிக்க ஆரம்பித்துள்ளது.
ta_184896_4	அந்த விமானம், இன்று மதியம் 12.57க்கு கட்டுநாயக்க விமான நிலையத்தை வந்தடையவிருந்தது.
ta_184896_5	இந்த நிலையில், ஏற்பட்ட தாமதத்தின் காரணமாக, இன்றிரவு 8.30 அளவில் குறித்த விமானம் இலங்கையை வந்தடையும் என எதிர்ப்பார்க்கப்படுகிறது.
