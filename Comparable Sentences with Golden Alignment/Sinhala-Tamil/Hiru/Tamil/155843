ta_155843_0	பிரச்சினைக்குரிய மத்திய வங்கி பிணை முறி வர்த்தமானி அறிவித்தல் தொடர்பில் முன்னாள் ஜனாதிபதிக்கு பதிலாக ஒன்றிணைந்த எதிர்க் கட்சி எதிர்வரும் நாட்களில் நிதியமைச்சர் ரவி கருணாநாயக்கவிற்கு எதிராக வழக்கு தாக்கல் செய்யவுள்ளதாக தெரிவிக்கப்பட்டுள்ளது.
ta_155843_1	நாடாளுமன்ற உறுப்பினர் பந்துல குணவர்தன இதனைத் தெரிவித்துள்ளார்.
ta_155843_2	இந்த வர்த்தமானி அறிவித்தலுக்கு எதிராக நடவடிக்கை எடுக்கப்படும் என முன்னாள் ஜனாதிபதி மஹிந்த ராஜபக்ஷ அண்மையில் தெரிவித்திருந்தார்.
ta_155843_3	எனினும் நேற்று சுங்க திணைக்களத்தில் இடம்பெற்ற நிகழ்வொன்றுக்கு பின்னர் ஊடகங்களுக்கு கருத்து தெரிவித்த நிதியமைச்சர் ரவி கருணாநாயக்க, முன்னாள் ஜனாதிபதி, வர்த்தமானி அறிவித்தல் குறித்து நீதிமன்ற நடவடிக்கை எடுக்கமாட்டார என தெரிகிறது என குறிப்பிட்டுள்ளார்.
ta_155843_4	இதேவேளை, இன்று இடம்பெற்ற ஊடக சந்திப்பில் இது தொடர்பாக கருத்து தெரிவித்த நாடாளுமன்ற உறுப்பினர் பந்துல குணவர்தன, நிதியமைச்சருக்கு எதிராக வழக்கு தாக்கல் செய்ய போவது முன்னான் ஜனாதிபதி இல்லை ஒன்ணைந்த எதிர்க் கட்சியால் என தெரிவித்துள்ளார்.
