ta_60143_0	இலங்கைத்  தேயிலைத் துறையை லாபகரமானமாக மாற்றுவதன் மூலம், தேயிலைத் தோட்ட  தொழிலாளர்களின் அடிப்படைப் பிரச்சினைகளை தீர்க்க முடியும் என்று  எதிர்கட்சித் தலைவர் ரணில் விக்ரமசிங்க தெரிவித்துள்ளார்.
ta_60143_1	நுவரெலியாவில்  இன்று நடைபெற்ற இலங்கை தொழிலாளர் ஐக்கிய முன்னணியின் பேராளர் மாநாட்டில்  கலந்துக் கொண்டு உரையாற்றும் போது அவர் இதனைத் தெரிவித்துள்ளார்.
ta_60143_2	இலங்கையின் தேயிலைத் தொழில் துறையை இலாபகரமாக மாற்றப்பட  வேண்டும்.
ta_60143_3	இதற்கான திட்டம் அரசாங்கத்திடம் இல்லை.
ta_60143_4	அதன் காரணம் என்னவென்று தெரியவில்லை.
ta_60143_5	ஆனால் ஐக்கிய தேசிய கட்சி அவ்வாறான  வேலைத்திட்டம் ஒன்றை கொண்டுள்ளது.
ta_60143_6	ஐக்கிய  தேசிய கட்சி ஆட்சிக்கு வந்ததன் பின்னர், சரியான முறையில் தேயிலைத்  தொழில்துறையை நிருவகித்து, இலாபகரமான துறையாக இதனை மாற்றி, தொழிலாளர்களின்  பிரச்சினை தீர்க்க நடவடிக்கை எடுக்கும் என்று அவர் உறுதியளித்துள்ளார்.
ta_60143_7	இதேவேளை  இந்த நிகழ்வில் உரையாற்றிய இலங்கை தொழிலாளர் ஐக்கிய முன்னணியின் பொது  செயலாளர் எஸ்.சதாசிவம், அரசாங்கத்தில் இருந்து மக்களை பாதுகாப்பதாக  தெரிவித்தவர்கள், தங்களையே பாதுகாத்துக் கொண்டிருப்பதாக குறிப்பிட்டார்.
