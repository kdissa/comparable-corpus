ta_151147_0	உமா ஓயா திட்டம் காரணமாக ஊவா மாகாண மக்கள் முகங்கொடுக்கும் பிரச்சினைகளை நாம் பல்வேறு சந்தர்ப்பங்களில் அதிகாரிகளின் கவனத்திற்கு கொண்டுவந்திருந்தோம்.
ta_151147_1	எனினும் , இதுவரையும் குறித்த பிரதேச மக்களுக்கு நிரந்தர தீர்வொன்றை பெற்றுக்கொடுக்க அதிகாரிகளினால் இயலாமல் போயுள்ளது.
ta_151147_2	2008ம் ஆண்டு ஆரம்பிக்கப்பட்ட இந்த திட்டம் காரணமாக ஊவா மாகாணத்தின் பல்வேறு கிராம மக்கள் பல்வேறு பாதகமான விளைவுகளுக்கு முகங்கொடுத்துள்ளனர்.
ta_151147_3	இந்நிலையில் , பண்டாரவெல உடபேருவ கிராமத்தில் இன்றும் பல வீடுகள் தாழிறங்கியுள்ளன.
ta_151147_4	கடந்த சனிக்கிழமை இந்த கிராமத்தில் 5 வீடுகள் தாழிறங்கிய நிலையில் , வீட்டு உரிமையாளர்கள் வீட்டை விட்டு வேளியேற நடவடிக்கை எடுத்துள்ளனர்.
ta_151147_5	இந்நிலையில் , இந்த நிலைமை தொடர்பில் கண்காணிப்பதற்காக பண்டாரவெல பிரதேச செயலாளர் நிஹால் குணரட்ன இன்று குறித்த பகுதிக்கு விஜயமொன்றை மேற்கொண்டிருந்தார்.
