ta_227458_0	வைரஸ் காய்ச்சல் ஒன்றின் காரணமாக ரஜரட்டை பல்கலைக்கழகத்தின் மிஹிந்தளை வளாகம் மறு அறிவித்தல்வரை தற்காலிகமாக மூடப்பட்டுள்ளது.
ta_227458_1	ரஜரட்டை பல்கலைக்கழகத்தின் பதில் உப வேந்தரான பேராசிரியர் ஏ.எம்.ஜே.டீ அதிகாரி இந்த அறிவித்தலை வெளியிட்டுள்ளார்.
ta_227458_2	விடுதிகளில் தங்கியிருப்பவர்கள் இன்று நண்பகல் 12 மணிக்கு முன்னர் அங்கிருந்து வெளியேற வேண்டும் என மாணவர்களுக்கு அறிவிக்கப்பட்டுள்ளதாகவும் அவர் குறிப்பிட்டுள்ளார்.
ta_227458_3	குறித்த வைரஸ் தொற்று காரணமாக, கண்டி போதனா வைத்தியசாலையில் அனுமதிக்கப்பட்ட பல்கலைக்கழகத்தின் மருத்தவ பீடத்தில் இரண்டாவது வருடத்தில் கல்வி கற்ற மாணவர் ஒருவர், நேற்றைய தினம் உயிரிழந்தாக தெரிவிக்கப்பட்டுள்ளது.
