ta_160433_0	ஐரோப்பிய சந்தைகளுடன் சுதந்திர வர்த்தக உடன்படிக்கைகளை மேற்கொள்ள இலங்கை எதிர்பார்த்துள்ளதாக வெளிவிவகார பிரதியமைச்சர் ஹர்ஷ டி சில்வா தெரிவித்துள்ளார்.
ta_160433_1	கொழுபில் ஊடகங்களிடம் நேற்று கருத்து வெளியிட்டபோதே அவர் இதனைத் தெரிவித்துள்ளார்.
ta_160433_2	மூன்று அல்லது நான்கு ஆண்டுகளுக்கு மட்டுமே ஜிஎஸ்பி பிளஸ் வரிச்சலுகை இலங்கைக்கு கிடைக்கும்.
ta_160433_3	இந்த நிலையில், மாற்றுத் திட்டங்களை முன்னெடுக்கும் நோக்கில் இந்த நடவடிக்கை மேற்கொள்ளப்படவுள்ளது.
ta_160433_4	இதற்காக பிரதமருடன் கலந்தாலோசனை நடத்தவுள்ளதாக பிரதியமைச்சர் ஹர்ஷ டி சில்வா கூறியுள்ளார்.
ta_160433_5	ஐரோப்பிய ஒன்றியத்துடன் சுதந்திர வர்த்தக உடன்படிக்கைகளை மேற்கொண்டால், ஜிஎஸ்பி பிளஸ் வரிச் சலுகை மூலம் கிடைக்ககூடிய அனுகூலங்களை தொடர்ந்து அனுபவிக்க முடியும்  என வெளிவிவகார பிரதியமைச்சர் சுட்டிக்காட்டியுள்ளார்.
