ta_215595_0	ஹிக்கடுவ - கடுகொஹில பிரதேசத்தில் துப்பாக்கி ஒன்று தன்னிச்சையாக செயற்பட்டு பாதாள உலக குழு உறுப்பினர் ஒருவர் காயமடைந்துள்ளார்.
ta_215595_1	குறித்த நபர் மற்றும் ஓர் நபருடன் இன்று காலை உந்துருளியில் பயணித்து கொண்டிருந்த பொது துப்பாக்கி தன்னிச்சையாக செயற்பட்டுள்ளதாக காவற்துறை தெரிவித்துள்ளது.
ta_215595_2	இந்நிலையில் உந்துருளியில் பயணித்த 30 வயதுடைய ஹிக்கடுவ பிரதேசத்தினை சேர்ந்த குறித்த நபரின் கால் பகுதியில் சிறுகாயம் ஏற்பட்டுள்ளது.
ta_215595_3	சம்பவம் தொடர்பில் காவற்துறைக்கு தகவல் வழங்கப்பட்டுள்ள நிலையில் காவற்துறை இருவரையும்  கைது செய்துள்ளனர்.
ta_215595_4	குறித்த இரு நபர்களும் குற்றச் செயல் ஒன்றுக்காக உந்துருளியில் பயணித்து கொண்டிருந்த போது குறித்த சமபவம் நிகழ்ந்துள்ளதாக காவற்துறை மேலும் தெரிவித்துள்ளது.
