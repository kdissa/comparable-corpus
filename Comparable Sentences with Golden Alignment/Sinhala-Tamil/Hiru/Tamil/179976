ta_179976_0	ஸ்ரீ லங்கா பொதுஜன முன்னணியின் தேர்தல் பிரசாரத்துக்காக முன்னாள் ஜனாதிபதி மஹிந்த ராஜபக்ஷவின் புகைப்படத்தை பயன்படுத்துவது வங்குரோத்தடைந்த அரசியலின் செயற்பாடு என ஸ்ரீ லங்கா சுதந்திரக் கட்சி தெரிவித்துள்ளது.
ta_179976_1	ஸ்ரீ லங்கா சுதந்திரக் கட்சியினால் கொழும்பில் இன்று ஏற்பாடு செய்யப்பட்டிருந்த ஊடக சந்திப்பில் அமைச்சர் தயாசிறி ஜயசேகர இதனைத் தெரிவித்துள்ளார்.
ta_179976_2	ஸ்ரீ லங்கா பொதுஜன முன்னணியின் தலைவர் முன்னாள் அமைச்சரான பேராசிரியர் ஜீ.எல்.பீரிஸ் ஆவார். ஆனால், அவரின் புகைப்படமின்றி பிரசாரங்கள் முன்னெடுக்கப்படுகின்றன.
ta_179976_3	இலங்கை வரலாற்றில் கட்சித் தலைவரின் புகைப்படத்தை அந்தக் கட்சியை சேர்ந்த எவரும் பயன்படுத்த விரும்பவில்லை.
ta_179976_4	அந்தளவுக்கு விரும்பமற்ற தலைவராக ஜீ.எல்.பீரிஸ் ஆகியுள்ளமை குறித்து தாம் கவலையடைவதாக அமைச்சர் தயாசிறி ஜயசேகர குறிப்பிட்டுள்ளார்.
ta_179976_5	இதேவேளை, தேர்தல் பிரசாரத்துக்காக முன்னாள் ஜனாதிபதி மஹிந்த ராஜபக்ஷவின் புகைப்படத்தை பயன்படுத்துவதை வங்குரோத்தடைந்த அரசியலாக தாம் பார்ப்பதாக அவர் கூறியுள்ளார்.
ta_179976_6	எனவே, அவர்களின் கட்சித் தலைவரான பொதுஜன முன்னணியின் தலைவரான ஜீ.எல்.பீரிஸின் புகைப்படத்தை பிரசாரத்துக்காக பயன்படுத்துமாறு தாம் கூறுவதாக அமைச்சு தயாசிறி ஜயசேகர தெரிவித்துள்ளார்.
ta_179976_7	இதேவேளை, தேர்தல் பிரசார நடவடிக்கைகளுக்கு அரசியல் கட்சி மற்றும் சுயாதீனக் குழுக்கள் தமது உருவப்படத்தை பயன்படுத்துவதற்கு எந்த தடையும் இல்லை என்று நாடாளுமன்ற உறுப்பினர் மஹிந்த ராஜபக்ஷ தெரிவித்துள்ளார்.
ta_179976_8	தேர்தல்கள் ஆணைக்குழுவின் தலைவர் மகிந்த தேசப்பிரியவிற்கு, அனுப்பியுள்ள கடிதம் ஒன்றில் இந்த விடயத்தை கூறியுள்ளார்.
