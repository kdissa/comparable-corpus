ta_167468_0	ரஷ்யா மீதான பொருளாதா தடைவிதிக்கும் மசோதாவில் அமெரிக்க அதிபர் டொனால்ட் டிரம்ப் கைச்சாத்திட்டுள்ளார்.
ta_167468_1	கடந்த 2016-ம் ஆண்டு நடந்த அமெரிக்க அதிபர் தேர்தலில் டொனால்ட்டிரம்ப் வெற்றி பெற்றார்.
ta_167468_2	கடந்த ஜனவரியில் அதிபராக பதவியேற்றார்.
ta_167468_3	இந்த தேர்தலில் ரஷ்யாவின் தலையீடு பெருமளவு இருந்ததாக அமெரிக்காவில் இருந்து வெளிவரும் தி வாஷிங்டன் போஸ்ட் பத்திரிகை பரபரப்பு செய்தி வெளியிட்டது.
ta_167468_4	மேலும் டிரம்ப்பை எதிர்த்து போட்டியிட்ட ஹிலாரி கிளின்டனை தோற்கடிக்க ரஷ்யா உளவுத்துறையினர், ரஷ்ய தூதரக அதிகாரிகள் ஒத்துழைப்புடன் மின்னஞ்சல் தகவல்கள் திருடினர் என குற்றம்சாட்டப்பட்டது.
ta_167468_5	அதிபர் தேர்தலில் ரஷ்ய உளவுத்துறை திரைமறைவு வேலை பார்த்ததாகவும் கூறப்படுகிறது.
ta_167468_6	இது குறித்து அமெரிக்காவின் மேல்சபையான செனட் சபை கமிட்டி நடத்திய விசாரணையில் உறுதியானது.
ta_167468_7	இந்நிலையில் ரஷ்யா மீது பொருளாதார தடை விதிக்கும் மசோதா அமெரிக்க நாடாளுமன்றில் கொண்டு வரப்பட்டது.
ta_167468_8	இந்நிலைியல், இந்த மசோதாவிற்கு அமெரிக்க ஜனாதிபதி டொனால்ட்டிரம்ப் ஒப்புதல் அளித்து கைச்சாத்திட்டுள்ளதாக வௌிநாட்டு ஊடகங்கள் செய்தி வௌியிட்டுள்ளன.
