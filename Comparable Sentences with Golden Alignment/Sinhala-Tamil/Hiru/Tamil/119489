ta_119489_0	பல்கலைக்கழக மானியங்கள் ஆணைக்குழுவுக்கு முன்பாக இடம்பெற்ற ஆர்ப்பாட்டத்தின் போது மாணவர்கள் மீது மேற்கொள்ளப்பட்ட தாக்குதல் பற்றிய விசாரணை மேற்கொள்வதற்கு பிரதி காவல்துறை மா அதிபர்கள் இருவர் காவல்துறை ஆணைக்குழுவுக்கு இன்று அழைக்கப்பட்டுள்ளனர்.
ta_119489_1	ஆணைக்குழுவின் செயலாளர் ஆரியதாச குரே இந்த தகவலை வெளியிட்டார்.
ta_119489_2	பதில் காவல்துறை மா அதிபர் பூஜ்ஜித்த ஜயசுந்தர மற்றும் பிரதி காவல்துறை மா அதிபர் காமினி மத்துரட்ட ஆகியோருக்கு அழைப்பு விடுக்கப்பட்டுள்ளது.
ta_119489_3	இந்த நிலையில்,  பல்கலைக்கழக மானியங்கள் ஆணைக்குழுவின் முன்பாக நடத்தப்பட்ட ஆர்ப்பாட்டத்தின் போது தாக்குதலுக்கு உள்ளான தெஹிவளை உயர் தொழினுட்ப கல்லூரியில் கல்வி பயிலும் மாணவியொருவர் நேற்றிரவு மருத்துவமனையில் அனுமதிக்கப்பட்டார்.
ta_119489_4	நேற்று அனைத்து பல்கலைக்கழக மாணவர் ஒன்றியத்தினால் நடத்தப்பட்ட செய்தியாளர் சந்திப்பிலும் அவர் கலந்து கொண்டமை குறிப்பிடத்தக்கது.
