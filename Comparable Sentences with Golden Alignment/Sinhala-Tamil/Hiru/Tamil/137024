ta_137024_0	பங்களாதேசத்தின்  தலைநகரான டாக்காவில் உள்ள ஹோட்டலுக்குள் புகுந்த ஆயுதம் ஏந்திய குழுவினரால் மேற்கொள்ளப்பட்ட தாக்குதலில் 20 பேர் பலியாகியுள்ளதாக தெரிவிக்கப்பட்டுள்ளது.
ta_137024_1	இதனை வெளிநாட்டு ஊடகம் ஒன்று தெரிவித்துள்ளது.
ta_137024_2	பங்களாதேசத்தின் தலைநகரான டாக்காவில் உள்ள ஒரு ஹோட்டலில் தீவிரவாதிகளால், பணயக் கைதிகளாக பிடிபட்டிருந்த 18 பேர் கமாண்டோ படையினர் நடத்திய அதிரடி தாக்குதலின் மூலம் உயிருடன் மீட்கப்பட்டனர்.
ta_137024_3	இந்த மீட்பு நடவடிக்கையில் ஆறு தீவிரவாதிகள் சுட்டுக் கொல்லப்பட்டனர்.
ta_137024_4	இந்த தாக்குதலில் பாதுகாப்பு படையை சேர்ந்த இருவர் கொல்லப்பட்டதாக இன்று காலை செய்திகள் வெளியாகின.
ta_137024_5	இந்நிலையில், ஹோட்டலில் பணயக் கைதிகளாக பிடிபட்டிருந்த 20 பேர்  பலியானதாகவும், அவர்கள் அனைவரும் இத்தாலி மற்றும் ஜப்பான் உள்ளிட்ட வெளிநாடுகளை சேர்ந்தவர்கள் என்றும் பாதுகாப்பு படையினர் தெரிவித்துள்ளனர்.
