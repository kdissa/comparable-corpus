ta_184940_0	முன்னாள் விளையாட்டுத்துறை அமைச்சர் மகிந்தானந்த அலுத்கமகே மற்றும் சதொசவின் முன்னாள் தலைவரான நலின் பிரனாந்துவுக்கு எதிராக குற்றப்பத்திரிக்கை தாக்கல் செய்வதற்கு நடவடிக்கை எடுக்குமாறு உத்தரவிடப்பட்டுள்ளது.
ta_184940_1	கொழும்பு கோட்டை நீதவான் லால் ரணசிங்க பண்டாரவால் கையூட்டல் ஆணைக்குழுவிற்கு இந்த உத்தரவு பிறப்பிக்கப்பட்டுள்ளது.
ta_184940_2	கடந்த ஆட்சி காலத்தில் சுமார் 5 கோடி ரூபாக்கும் அதிகமான பெறுதியான ஆட்டப்பலகை (carrom board) தொகையை சதொச ஊடாக விளையாட்டுத் திணைக்களத்திற்கு கொள்வனவு செய்த சம்பவம் தொடர்பில் இந்த உத்தரவு பிறப்பிக்கப்பட்டுள்ளது.
ta_184940_3	இதன்போது  , சதொசவின் முன்னாள் தலைவர் நலின் பிரனாந்துவிற்கு எதிர்வரும் மார்ச் 5ம் திகதி கையூட்டல் ஆணைக்குழுவில் முன்னிலையாகி வாக்குமூலம் வழங்குமாறு நீதவான் உத்தரவிட்டார்.
