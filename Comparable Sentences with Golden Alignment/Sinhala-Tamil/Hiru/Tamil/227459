ta_227459_0	கம்பஹா நீதிமன்றுக்கு அருகாமையில் மகிழூர்தி ஒன்றினை திருடிச்சென்றுக்கொண்டிருந்த சந்தேக நபரை மினுவங்கொட காவல்துறையினர் கைது செய்துள்ளனர்.
ta_227459_1	யகஹட்டுவ பிரதேசத்தில் போக்குவரத்து காவல்துறையினர் மேற்கொண்ட சோதனை நடவடிக்கையின் போது மேற்படி வாகனம் மீட்கப்பட்டதாக காவல்துறை ஊடக பேச்சாளர் அலுவலகம் தெரிவித்துள்ளது.
ta_227459_2	காவல்துறையின் போக்குவரத்து சோதனைச் சாவடியில் நிறுத்தாமல் வேகமாக பயணித்த மேற்படி வாகனத்தை காவல்துறையினர் மடக்கிப் பிடித்துள்ளதோடு, சாரதியை கைது செய்துள்ளனர்.
ta_227459_3	கைது செய்யப்பட்ட சந்தேக நபர் நீர்கொழும்பு பிரதேசத்தைச் சேர்ந்த 48 வயதுடையவர் என்பது குறிப்பிடத்தக்கது.
ta_227459_4	குறித்த மகழூர்தி காணாமல் போயுள்ளதாக தெரிவித்து நேற்றைய தினம் அதன் உரிமையாளரினால் காவல்துறையில் முறைப்பாடு ஒன்று பதிவு செய்யப்பட்டிருந்தமை குறிப்பிடத்தக்கது.
