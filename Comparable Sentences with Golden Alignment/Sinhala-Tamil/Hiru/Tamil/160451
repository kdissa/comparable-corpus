ta_160451_0	ஹம்பந்தொட்டை - ஹுங்கம பகுதியில் இன்று இடம்பெற்ற இரட்டைக் கொலை தொடர்பிலான விசாரணைகளுக்காக மூன்று காவற்துறைக் குழுக்கள் நியமிக்கப்பட்டுள்ளன.
ta_160451_1	இன்று முற்பகல் 10 மணி அளவில் இந்த கொலை சம்பவம் இடம்பெற்றது.
ta_160451_2	72 வயதான தாயும் அவரது 39 வயதான மகளுமே கொலையுண்டனர்.
ta_160451_3	கொலையுண்ட மகள் 5 மாத கர்ப்பிணி என்றும் தெரிவிக்கப்பட்டுள்ளது.
ta_160451_4	அவர்களின் சடலங்கள் அவர்கள் வசித்து வந்த வீட்டின் மத்திய அறையில் இருந்து மீட்கப்பட்டுள்ளன.
ta_160451_5	மேலும் வீட்டுக்கு அருகில் இருந்து உரல் ஒன்றும், கத்தி ஒன்றும் மீட்கப்பட்டுள்ளன.
ta_160451_6	இந்த கொலைக்கான காரணம் இன்னும் அறியப்படவில்லை.
