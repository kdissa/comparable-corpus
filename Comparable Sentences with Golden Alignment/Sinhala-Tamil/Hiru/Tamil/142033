ta_142033_0	இலங்கை வந்துள்ள ஐக்கிய நாடுகளின் பொதுச் செயலாளர் பான் கீ மூன் இன்று யாழ்ப்பாணத்துக்கான விஜயத்தை மேற்கொள்ளவுள்ளார்.
ta_142033_1	அங்கு அவர் மீள்குடியேற்றம் செய்யப்பட்டுள்ள பிரதேசங்களைச் சென்று பார்வையிடவுள்ளதுடன், மீள்குடியேற்றப்பட்ட மக்களையும் சந்திப்பார் என்று தெரிவிக்கப்பட்டுள்ளது.
ta_142033_2	அத்துடன் வடமாகாண ஆளுனர் ரெஜினோல்ட் குரேவுடன் பிரத்தியேக சந்திப்பை நடத்தவுள்ளதாகவும் அறிவிக்கப்பட்டுள்ளது.
ta_142033_3	அத்துடன் தமிழ் தேசிய கூட்டமைப்பின் நாடாளுமன்ற உறுப்பினர்கள் குழுவினையும் அவர் இன்று சந்திக்கவுள்ளார்.
ta_142033_4	இதற்கிடையில் வடமாகாண முதலமைச்சர் சீ.வி.விக்னேஸ்வரனையும் அவர் பிரத்தியேகமாக இன்று சந்திப்பார் என்று தகவல்கள் வெளியாகி இருக்கின்றன.
ta_142033_5	தமிழ் தேசிய கூட்டமைப்பின் நாடாளுமன்ற உறுப்பினர்களுடனான சந்திப்பை அடுத்து, முதலமைச்சர் விக்னேஸ்வரனுடன் பிரத்தியேக சந்திப்பை பான் கீ மூன் மேற்கொள்வார் என்று கூட்டமைப்பின் நாடாளுமன்ற உறுப்பினர் ஒருவர் தெரிவித்தார். இதேவேளை, பொது செயலாளர் பான் கீ மூன் நேற்றையதினம் ஜனாதிபதி மைத்திரிபால சிறிசேனவை சந்தித்தார்.
ta_142033_6	இதன்போது நடைபெறும் அபிவிருத்தி செயற்பாடுகள், மறுசீரமைப்பு மற்றும் அரசியல் யாப்பு உருவாக்கம் உள்ளிட்ட விடயங்கள் குறித்து இருவருக்கு இடையிலும் பேச்சுவார்த்தை நடத்தப்பட்டுள்ளதாக ஜனாதிபதி ஊடகப் பிரிவு தெரிவித்துள்ளது.
