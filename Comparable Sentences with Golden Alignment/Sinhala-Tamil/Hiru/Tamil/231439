ta_231439_0	அவுஸ்திரேலியாவில் ஏற்பட்டுள்ள காட்டு தீ காரணமாக உயிரிழந்தோரின் எண்ணிக்கை 18 ஆக அதிகரித்துள்ளது.
ta_231439_1	நியுசவுத்வேல்ஸ் மற்றும் விக்டோரிய ஆகிய மாகாணங்களில் பரவியுள்ள இந்த தீப்பரவல் காரணமாக ஆயிரத்து 200 வீடுகள் தீக்கிரையாகியுள்ளதாக சர்வதேச ஊடகங்கள் தெரிவித்துள்ளன.
ta_231439_2	இந்த நிலையில் விக்டோரியா மானிலத்தில் ஒரு வாரத்திற்கு  அவசர கால நிலை பிரகடனப்படுத்தப்பட்டுள்ளதாக அந்த நாட்டின் பிரதமர் அறிவித்துள்ளார்.
ta_231439_3	எதிர்வரும் நாட்களில் அவுஸ்திரேலியாவின் சுற்றுலா வலயம் ஒன்றில் தீப்பரவக்கூடிய அபாயம் உள்ளதால் அங்கிருந்து ஆயிரத்துக்கும் அதிகமான சுற்றுலாப்பயணிகள் வெளியேற்றப்பட்டுள்ளனர்.
ta_231439_4	இதேவேளை, அவுஸ்திரேலியாவின் நியுஸவுத்வேல்ஸ்சில் கடந்த வாரம் ஏற்பட்ட தீப்பரவில் 17 பேர் காணாமல் போயுள்ளதாகவும் சர்வதேச ஊடகங்கள் தெரிவித்துள்ளன.
ta_231439_5	குறித்த காட்டுத்தீ காரணமாக அவுஸ்த்திரேலியாவின் பல நகர் பகுதிகளின் போக்குவரத்துக்கு பாதிப்பு ஏற்பட்டுள்ளது.
