ta_160452_0	நாய்கள் கூட்டம் ஒன்றினால் நாய்க்கடி உள்ளான ஆறு வயது சிறுவன் தொடர்பான சம்பவம் கம்பளை – போதலபிட்டிய பிரதேசத்தில் தெரியவந்துள்ளது.
ta_160452_1	கடந்த மாதம் 30 ஆம் திகதி மொகமட் உஸ்மான் என்ற சிறுவனே இந்த சம்பவத்திற்கு முகம் கொடுத்துள்ளார்.
ta_160452_2	பள்ளிவாசலுக்கு சென்று மீண்டும் வீட்டுக்கு திரும்பிய போது 7 நாய்களுக்கு இடையே இடம்பெற்ற மோதலில் குறித்த சிறுவன் சிக்குண்டுள்ளார்.
ta_160452_3	நாய்கள் குறித்த சிறுவனை கடித்துள்ளதுடன், பின்னர் அவரை இழுத்துச் சென்றுள்ள நிலையில் அதனை பார்த்த பிரதேச மக்கள் சிறுவனை காப்பாற்றியுள்ளனர்.
ta_160452_4	பின்னர் அவர் கம்பளை போதனா மருத்துவமனையில் அனுமதிக்கப்பட்டார்.
ta_160452_5	நாய்கள், குறித்த சிறுவனை 40 இடங்கள் அளவில் கடித்துள்ளதாக பெற்றோர் குறிப்பிட்டுள்ளனர்.
