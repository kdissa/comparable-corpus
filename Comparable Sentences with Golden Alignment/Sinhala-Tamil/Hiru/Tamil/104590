ta_104590_0	மஹியங்கனை - பதியதலாவை வீதியில் வேவத்தை சந்தியில் இடம்பெற்ற ஆர்ப்பாட்டத்தின் போது காவல்துறை அதிகாரிகள் மீது முட்டைகளால் தாக்குதல் நடத்திய சம்பவம் தொடர்பில் 6 சந்தேக நபர்கள் நேற்று காவல்துறையினரால் கைது செய்யப்பட்டனர்.
ta_104590_1	பிரதேச வீதியில் உரிய தரத்துடன் நிர்மாணிக்கப்படவில்லை என தெரிவித்து கடந்த 25 ஆம் திகதி பிரதேசவாசிகள் ஆர்ப்பாட்டத்தில் ஈடுபட்டிருந்தனர்.
ta_104590_2	அந்த ஆர்ப்பாட்டத்தை கட்டுப்படுத்துவதற்காக மஹியங்கனை காவல்துறையினர் குறித்த இடத்திற்கு சென்ற நிலையில், இருதரப்புக்கும் இடையில் முறுகல் நிலை ஏற்பட்டது.
ta_104590_3	இதன்போது ஆர்ப்பாட்டத்தை மேற்கொண்ட பிரதேச வாசிகளில் சிலர் காவல்துறை அதிகாரிகள் மீது முட்டைகளைக் கொண்டு தாக்குதல் நடத்தியிருந்தனர்.
ta_104590_4	இந்தநிலையில் விசாரணை  மேற்கொண்ட மஹியங்கனை காவல்துறையினர் 6 பேரை கைது செய்து மஹியங்கனை நீதிவான் நீதமன்றில் முன்னிலைப்படுத்தியதுடன், அவர்களை எதிர்வரும் 12 ஆம் திகதி வரை விளக்கமறியலில் வைக்குமாறு உத்தரவிடப்பட்டுள்ளது.
