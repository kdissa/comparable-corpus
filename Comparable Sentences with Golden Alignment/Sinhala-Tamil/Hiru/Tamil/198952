ta_198952_0	விலை அதிகரிப்பை கோதுமை மா தயாரிக்கும் நிறுவனம் எழுத்து மூலம் தமக்கு அறிவிக்காமை காரணமாக, வெதுப்பக தயாரிப்பு பொருட்களின் விலை அதிகரிப்பை மேற்கொள்ளவில்லை என அகில இலங்கை வெதுப்பக உரிமையாளர்கள் சங்கம் தெரிவித்துள்ளது.
ta_198952_1	அதன் தலைவர் எஸ்.கே ஜயவர்தன எமது செய்தி சேவைக்கு இதனை தெரிவித்தார். இது குறித்து திங்கட்கிழமை இடம்பெறவுள்ள, வெதுப்பக உரிமையாளர்கள் குழு கூட்டத்தின் போது கவனம் செலுத்தப்படும் என அவர் குறிப்பிட்டார்.
ta_198952_2	கோதுமை மாவின் விலை அதிகரிக்கப்பட்டிருக்குமாயின், அதன் மூலம் தயாரிக்கப்படும் வெதுப்பக பொருட்களின் விலைகளையும் அதிகரிப்பது தொடர்பில் குறித்த குழு கூட்டத்தில் தீர்மானிக்கப்படும் என அவர் தெரிவித்தார். கோதுமை மா கிலோ ஒன்றின் விலை 5 ரூபாவினால் நேற்று முந்தினம் நள்ளிரவு முதல் அதிகரிக்கப்பட்டதாக அறிவிக்கப்பட்டிருந்தது.
