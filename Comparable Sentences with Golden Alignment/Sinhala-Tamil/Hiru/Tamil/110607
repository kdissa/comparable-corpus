ta_110607_0	பாகிஸ்தானிய இராணுவ தளபதி ஜெனரல் ரஹீல் ஷரீப் எதிர்வரும் 5ஆம் திகதி இலங்கைக்கான விஜயம் ஒன்றை மேற்கொள்ளவுள்ளதாக அறிவிக்கப்பட்டுள்ளது.
ta_110607_1	இலங்கை இராணுவ தளபதி லெப்டினன்ட் ஜெனரல கிருஷாந்த டீ சில்வாவின் அழைப்பின் பேரிலேயே அவர் இந்த விஜயத்தை மேற்கொள்கிறார் என தெரிவிக்கப்பட்டுகிறது.
ta_110607_2	ஐந்து நாட்கள் இலங்கையில் தங்கியிருக்கும் அவர், ஜனாதிபதி மைத்திரிபால சிரிசேன, பிரதமர் ரணில் விக்கிரமசிங்க, பாதுகாப்பு ராஜாங்க செயலாளர், பீல்ட் மாஷல் சரத் பொன்சேகா, உட்பட பாதுகாப்பு தளபதிகளை சந்தித்து உரையாடுவார் என எதிர்பார்க்கப்படுகின்றது.
ta_110607_3	இந்த நிலையில், இராணுவ பின்னணியைக் கொண்ட குடும்பத்தில் பிறந்த ஜென்ரல் ரஹீல் ஷரீப்பின் தந்தையார் இரண்டாவது உலக மகா யுத்தத்தில் பங்கு கொண்டவர் என்பது குறிப்பிடத்தக்கது.
ta_110607_4	இது தவிர, அவரது சகோதரர்கள் இருவர் பல யுத்த முனைகளில் கடமையாற்றி பல விருதுகளை பெற்றவர்கள் என தெரிவிக்கப்பட்டுள்ளது.
ta_110607_5	குறிப்பாக 1971ஆம் ஆண்டு இந்திய பாக்கிஸ்தானிய யுத்தத்தில் இவர்கள் பங்குகொண்டனர் என்பது குறிப்பிடத்தக்கது.
