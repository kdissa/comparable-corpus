ta_211536_0	பாதுகாப்பு அமைச்சின் முன்னாள் செயலாளர் கோட்டாபய ராஜபக்ஷவே மஹிந்த ராஜபக்ஷ தரப்பினரின் ஜனாதிபதி வேட்பாளர் என நாடாளுமன்ற உறுப்பினர் விமல் வீரவன்ச தெரிவித்துள்ளார்.
ta_211536_1	மொரட்டுவையில் நேற்று இடம்பெற்ற நிகழ்வு ஒன்றில் கலந்துகொண்டு கருத்து தெரிவித்தபோதே அவர் இதனைத் தெரிவித்துள்ளார்.
ta_211536_2	ஜனாதிபதித் தேர்தலுக்கு அஞ்சாத தரப்பே மஹிந்த ராஜபக்ஸ தரப்பாகும்.
ta_211536_3	இந்த நிலையில், ஜனாதிபதி வேட்பாளராக கோட்டாபய ராஜபக்ஷவே முன்னிறுத்தப்பட வேண்டும் என நாட்டு மக்கள் கோருவதாக விமல் வீரவன்ச தெரிவித்துள்ளார்.
ta_211536_4	கோட்டாபய ராஜபக்ஷ தூய்மையான நிர்வாகியாக தமது சேவையை ஆற்றினார் என்பதை முழுநாடும் அறிந்துள்ளதாகவும் அவர் குறிப்பிட்டுள்ளார்.
