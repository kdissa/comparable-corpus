ta_209586_0	வட மாகாணத்தில் இந்த ஆண்டின் முதல் மாதத்தில் மாத்திரம் சுமார் 400 கிலோகிராமுக்கும் அதிக கேரள கஞ்சா போதைப்பொருள் கைப்பற்றப்பட்டுள்ளதாக, வட மாகாண சிரேஸ்ட பிரதி காவற்துறைமா அதிபர் ரொசான் பெர்னான்டோ தெரிவித்துள்ளார்.
ta_209586_1	அது தொடர்பாக 111 பேர் கைது செய்யப்பட்டு நீதிமன்றில் முற்படுத்தப்பட்டுள்ளதாகவும் அவர் குறிப்பிட்டுள்ளார்.
ta_209586_2	இன்று காலை காங்கேசன்துறையில் இடம்பெற்ற ஊடகவியலாளர் சந்திப்பின் போதே அவர் இதனை தெரிவித்துள்ளார்.
ta_209586_3	கடந்த ஆண்டில் 2 ஆயிரத்துக்கும் மேற்பட்ட கிலோ கிராம் கேரள கஞ்சா கைப்பற்றப்பட்டதாகவும், அதனுடன் தொடர்புபட்ட  அனைவரும் கைது செய்யப்பட்டு நீதிமன்றங்களில் முற்படுத்தப்பட்டதாகவும் அவர் குறிப்பிட்டுள்ளார்.
