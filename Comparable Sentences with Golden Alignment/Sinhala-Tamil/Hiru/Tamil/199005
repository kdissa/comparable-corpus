ta_199005_0	ஒன்றிணைந்த எதிரணியின் கட்சித் தலைவர்கள் மற்றும் நாடாளுமன்ற உறுப்பினர்களுக்கு இடையேயான விசேட கலந்துரையாடல் ஒன்று எதிர்வரும் 4ஆம் திகதி இடம்பெறவுள்ளது.
ta_199005_1	முன்னாள் ஜனாதிபதி மஹிந்த ராஜபக்ஸ தலைமையில், கொழும்பு விஜேராம மாவத்தையிலுள்ள மஹிந்த ராஜபக்ஸவின் உத்தியோகப்பூர்வ இல்லத்தில் நடைபெறவுள்ளது.
ta_199005_2	கட்சித் தலைவர்களின் கலந்துரையாடல் 4ஆம் திகதி மாலை 5 மணிக்கு நடைபெறவுள்ளதுடன், நாடாளுமன்ற உறுப்பினர்களுடனான சந்திப்பு இரவு 7 மணிக்கு நடைபெறவுள்ளது.
ta_199005_3	ஒன்றிணைந்த எதிரணியால் நடத்த திட்டமிடப்பட்டுள்ள மக்கள் பலம் கொழும்புக்கு என்ற எதிர்ப்பு ஆர்ப்பாட்டம் எந்த இடத்தில் நடைபெறவுள்ளது என்பது குறித்த இறுதி முடிவுகள் இதன்போது எடுக்கப்படவுள்ளதாக, ஒன்றிணைந்த எதிரணியின் பேச்சாளர் ஒருவர் தெரிவித்தார்.
