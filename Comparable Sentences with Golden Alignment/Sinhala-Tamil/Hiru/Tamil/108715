ta_108715_0	பெலிஅத்த - கலகம - நாகுலுகம பிரதேசத்தில், இன்று அதிகாலை மேற்கொள்ளப்பட்ட துப்பாக்கி பிரயோகத்தில் ஒருவர் பலியானார்.
ta_108715_1	குறித்த துப்பாக்கி பிரயோக சம்பவம் தொடர்பில் விசாரணைகள் ஆரம்பிக்கப்பட்டுள்ளதாக காவற்துறை ஊடக பேச்சாளர் காரியாலயம் தெரிவித்துள்ளது.
ta_108715_2	வீட்டில் உறங்கி கொண்டிருந்தவர் மீது துப்பாக்கி பிரயோகம் நடத்தப்பட்டதுடன், இதனை வீட்டிலிருந்த ஏனைய எவரும் அறிந்திருக்கவில்லை என தகவல்கள் தெரிவிக்கின்றன.
ta_108715_3	துப்பாக்கி பிரயோகம் நடத்தப்பட்ட வேளையில், பலியானவரின் மனைவி மற்றும் மகள் வீட்டில் இருந்ததாகவும் காவற்துறை ஊடக பேச்சாளர் காரியாலயம் மேலும் தெரிவித்துள்ளது.
