ta_167448_0	நேற்று நள்ளிரவு முதல் இன்று அதிகாலை வரை அனைத்து காவற்துறை பிரிவுகளையும் உள்ளடக்கும் வகையில் மேற்கொள்ளப்பட்ட சிறப்பு காவற்துறை சுற்றிவளைப்பில் தேடப்பட்டு வந்த 17 சந்தேகநபர்கள் கைது செய்யப்பட்டுள்ளனர்.
ta_167448_1	இதன்போது, 651 பிடியாணையின் கீழ் 1056 பேர் சந்தேகத்தின் பேரில் கைது செய்யப்பட்டதாக தெரிவிக்கப்பட்டுள்ளது.
ta_167448_2	மேலும் , ஹேரோயின் மற்றும் போதைப்பொருள்களை தன்னகத்தே வைத்திருந்த 359 பேரும் மற்றும் சட்டவிரோத மதுபானத்தை தன்னகத்தே வைத்திருந்த 258 பேரும் இந்த சுற்றிவளைப்பின் போது கைது செய்யப்பட்டுள்ளனர்.
ta_167448_3	குற்றங்கள் மற்றும் வாகன விபத்துக்களை தடுக்கும் வகையில் இந்த சிறப்பு சுற்றிவளைப்பு முன்னெடுக்கப்பட்டுள்ளது.
ta_167448_4	காவற்துறை மா அதிபரின் தனிப்பட்ட மேற்பார்வையின் கீழ் மேற்கொள்ளப்பட்ட இந்த சுற்றிவளைப்பில் 13092 அதிகாரிகள் ஈடுபடுத்தப்பட்டுள்ளனர்.
ta_167448_5	இந்த சுற்றிவளைப்பில் , குடிபோதையில் வாகனம் செலுத்திய 376 பேருக்கும் , சாரதி அனுமதி பத்திரம் இன்றி வாகனம் செலுத்திய 291 பேருக்கும் மற்றும் விபத்தை ஏற்படுத்தும ்வகையில் வாகனம் செலுத்திய 139 பேருக்கும் எதிராக சட்டநடவடிக்கை மேற்கொள்ளப்பட்டுள்ளன.
ta_167448_6	இதுபோன்ற திடீர் சுற்றிவளைப்புக்கள் எதிர்வரும ்காலத்திலும் நாடளாவிய ரீதியில் மேற்கொள்ளப்படும் என காவற்துறை மா அதிபர் பூஜித் ஜயசுந்தர தெரிவித்துள்ளார்.
