ta_177454_0	மொரக்கஹகந்த நீர் தேக்கத்தின் மின்னுற்பத்தி கட்டமைப்பு இன்று திறந்து வைக்கப்பட்டது.
ta_177454_1	ஜனாதிபதி மைத்திரிபால சிறிசேன இதனை ஆரம்பித்து வைத்தார்.
ta_177454_2	தற்போது நிலவும் மழையுடனான காலநிலையுடன், மின்னுற்பத்தியை மேற்கொள்ளவதற்கு தேவையான நீர் நேற்றைய தினம் மொரக்காகந்த நீர்தேக்கத்தில் சேமிக்கப்பட்டிருந்தது.
ta_177454_3	இந்தநிலையில், இன்றைய தினம் மின்னுற்பத்தி பணிகள் ஆரம்பித்து வைக்கப்பட்டுள்ளது.
ta_177454_4	இதற்கமைய எதிர்வரும் நான்கு தினங்களுக்கு குறித்த மின்னுற்பத்தி கட்டமைப்பின் செயல் திறன் குறித்து, ஆய்வு செய்யப்படவுள்ளதாக தெரிவிக்கப்படுகின்றது.
ta_177454_5	இந்த மின்னுற்பத்தி நிலையத்தின் மூலம் உற்பத்தி செய்யப்படுகின்ற 25 மெகாவோல்ட் மின்சாரம் தேசிய மின்விநியோக கட்டமைப்பில் சேர்க்கப்படவுள்ளது.
ta_177454_6	மொரக்காகந்த நீர்தேக்கம் இரஜரட்ட மக்களுக்காக தாம் கண்ட நெடுநாள் கனவு என ஜனாதிபதி மைத்திரிபால சிறிசேன இதன்போது குறிப்பிட்டுள்ளார்.
