ta_198970_0	ஐக்கிய நாடுகளின் வெளிநாட்டு கடன் மற்றும் மனித உரிமைகள் தொடர்பான சுயாதீன நிபுணர் Juan Pablo Bohoslavsky ehisa நாளைய தினம் இலங்கை வரவுள்ளார்.
ta_198970_1	இலங்கை அரசாங்கத்தின் அழைப்பின் பேரில் இலங்கைவரவுள்ள அவர், எதிர்வரும் 11 ஆம் திகதிவரை நாட்டில் தங்கியிருப்பார் என தெரிவிக்கப்படுகின்றது.
ta_198970_2	இந்த சுற்றுப் பயணத்தில், நேரடியான தகவல் சேகரிப்பு, கடன் தொடர்பான விடயங்களை ஆராய்தல் மற்றும் மனித உரிமைகள் குறித்த நிதி நிலைமைகள் என்பன தொடர்பில் ஆராயப்படவுள்ளது.
ta_198970_3	குறித்த விடயங்களில் இலங்கையின் நடைமுறைகள், சவால்கள் மற்றும் நிதி மற்றும்  மனித உரிமை விடயங்களின் சாத்தியப்பாடுகளை அடையாளப்படுத்திக் கொள்ளுதல் இந்த பயணத்தின் பிரதான நோக்கமாகும் என தெரிவிக்கப்படுகின்றது.
ta_198970_4	அத்துடன், பொதுக் கடன், அது சார்ந்த கொள்கைகள் மற்றும் மனித உரிமைகள் விடயங்கள் குறித்து அறிந்துகொள்வதே தமது முக்கிய குறிக்கோளாகும் என  குறிப்பிட்டுள்ளார்.
