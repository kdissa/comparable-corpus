ta_201238_0	மின்சார தாக்குதலை மேற்கொண்டு காட்டு யானையொன்றை கொலை செய்த நபரொருவர் காவற்துறையால் கைது செய்யப்பட்டுள்ளார்.
ta_201238_1	ஹபரணை பிரதேசத்தில் வைத்து குறித்த காட்டு யானையின் சடலம் கண்டுபிடிக்கப்பட்டிருந்தது.
ta_201238_2	மீனவரான குறித்த சந்தேகநபர் புவக்பிட்டி பிரதேசத்தை சேர்ந்த 42 வயதுடையவர் என தெரிவிக்கப்பட்டுள்ளது.
ta_201238_3	7 அடி உயரமுடைய 15 -20 வயது மதிக்கத்தக்க காட்டு யானையொன்றே இவ்வாறு உயிரிழந்துள்ளது.
ta_201238_4	இந்த யானையின் பிரேத பரிசோதனை இன்று பிற்பகல் இடம்பெறவுள்ளது.
ta_201238_5	சந்தேகநபர் தனது வீட்டில் இருந்து மின்சாரத்தை பெற்று அவரது வீட்டை சுற்றி இவ்வாறு பாதுகாப்பற்ற சட்டவிரோத மின்சார வேலியை அமைந்துள்ள நிலையில் , அதில் சிக்கியே குறித்த காட்டு யானை உயிரிழந்துள்ளது.
ta_201238_6	கைது செய்யப்பட்ட சந்தேகநபர் கெகிராவை நீதவான் நீதிமன்றில் முன்னிலைப்படுத்தப்படவுள்ளார்.
