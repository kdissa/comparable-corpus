ta_151150_0	விலத்திகுளம் மீள்குடியேற்றத்திற்காக மின்சாரத்தை பெற்றுக்கொடுக்க நடவடிக்கை எடுத்தது ,முன்னாள் மன்னார்  ஆளுநர் மேற்கொண்ட கோரிக்கைக்கு அமைவாகவாகும் என மின்சாரம் மற்றும் புதுப்பிக்கத்தக்க எரிசக்தி அமைச்சர் ரஞ்சித் சியம்பலாபிடிய தெரிவித்துள்ளார்.
ta_151150_1	எவ்வாறாயினும், ஜனாதிபதியால் குறித்த பகுதியில் மேற்கொள்ளப்பட்டும் காடழிப்பு மற்றும் புதிய குடியேற்றங்களை உடனடியாக தடுக்குமாறு மேற்கொண்ட உத்தரவின் பின்னரே முன்னாள் மன்னார் ஆளுநர் இந்த கோரிக்கையை விடுத்துள்ளார்.
ta_151150_2	வில்பத்து சரணாலயத்தினை சுற்றியுள்ள வனப்பகுதியான விலத்திகுளத்தில் சட்டவிரோத காடழிப்பு மற்றும் அமைக்கப்படும் வீட்டுத்திட்டத்திற்கு மின்சாரம் பெற்றுக்கொடுத்தல் தொடர்பில் எமது செய்திப்பிரிவு கடந்த தினத்தில் வௌிப்படுத்தியிருந்தது.
ta_151150_3	'விதுலமு லங்கா ' மின்சார திட்டத்தின் கீழ் இந்த வீடுகளுக்கு மின்சாரம் வழங்கப்பட்டுள்ள நிலையில் இது தொடர்பில் விடயத்திற்கு பொறுப்பான அமைச்சரிடம் நாம் வினவியிருந்தோம்.
ta_151150_4	இந்த வீட்டுத்திட்டதிற்கு மின்சாரத்தை பெற்றுக்கொடுத்தது தொடர்பில் விரைவில் விசாரணைகள் மேற்கொள்ளப்படும் என அமைச்சர் இதன் போது தெரிவித்திருந்தார்.
ta_151150_5	இந்நிலையில், மன்னார் மாவட்ட முன்னாள் செயலாளரின் எழுத்து மூலமான கோரிக்கைக்கு அமைவாக குறித்த வீட்டுத்திட்டதிற்கு மின்சாரம் பெற்றுக்கொடுக்கபட்டுள்ளதாக குறித்த விசாரணைகளின் பினனர் அமைச்சர் தெரிவித்துள்ளார்.
