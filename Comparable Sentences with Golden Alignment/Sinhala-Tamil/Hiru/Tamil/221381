ta_221381_0	ஊடகவியாலாளர் உபாலி தென்னகோனை தாக்கி காயப்படுத்திய சம்பவம் தொடர்பில் கைதுசெய்யப்பட்டு, விளக்கமறியலில் வைக்கப்பட்டிருந்த ஓய்வுபெற்ற இராணுவ அதிகாரி லலித் ராஜபக்ஷ பிணையில் விடுவிக்கப்பட்டுள்ளார்.
ta_221381_1	2009 ஆம் ஆண்டு ஜனவரி மாதம் 23 ஆம் திகதி கம்பஹா - இம்புல்கொடை பகுதியில் வைத்து குறித்த தாக்குதல் சம்பவம் இடம்பெற்றது.
ta_221381_2	இந்த நிலையில், இன்று இடம்பெற்ற வழக்கு விசாரணையின் போது, கம்பஹா பிரதான நீதவான் டீ.ஏ.ருவான் பத்திரணவினால் சந்தேகத்துக்குரியவர் 25 ஆயிரம் ரூபா ரொக்கப் பி;ணை மற்றும் 5 இலட்சம் ரூபா பெறுமதியான 3 சரீரப் பிணைகளிலும் செல்ல அனுமதியளிக்கப்பட்டுள்ளார்.
ta_221381_3	அவர், இன்றைய தினம் அடையாள அணிவகுப்புக்கு உட்படுத்தப்படவிருந்தபோதும், அதற்காக சாட்சியாளராக பங்கேற்பதற்கு இயலாது என வெளிநாட்டிலுள்ள ஊடகவியாலாளர் உபாலி தென்னகோன் தெரிவித்துள்ளார்.
ta_221381_4	இதற்கமைய, அடையாள அணிவகுப்பை இரத்துச் செய்யுமாறு குற்றப் புலனாய்வு திணைக்களம் நீதிமன்றிடம் கோரியிருந்தமை குறிப்பிடத்தக்கது.
