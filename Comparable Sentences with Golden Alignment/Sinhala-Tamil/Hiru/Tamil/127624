ta_127624_0	எம்பிலிப்பிட்டியவில் வைபவம் ஒன்றின் பின்னர் காவற்துறையினருடனான மோதலில் உயிரிழந்த சுமித் பிரசன்னவின் மரணம் தொடர்பில் மேலுமொரு சாட்சி உள்ளதாக காவற்துறையினர் இன்று நீதிமன்றத்தில் தெரிவித்துள்ளனர்.
ta_127624_1	குறித்த சாட்சியாளர் வாய் பேச முடியாதவர் என அவர்கள் நீதிமன்றத்திற்கு அறிவித்துள்ளனர்.
ta_127624_2	அதனடிப்படையில், அவரின் சாட்சியை பெற்றுக்கொள்வதற்காக தேவையான வசதிகளை ஏற்பாடு செய்ய நடவடிக்கை எடுக்குமாறு ரத்தமலான - ஊமை - காது கேளாதோர் பாடசாலையின் அதிபருக்கு எம்பிலிப்பிட்டிய நீதவான் நீதிமன்றம் உத்தரவிட்டுள்ளது.
ta_127624_3	ஊமை மொழிபெயர்ப்பாளர் ஒருவருடைய உதவியை குற்றப்புலனாய்வு துறைக்கு பெற்றுத்தருமாறு நீதவான் இதன் போது குறித்த அதிபருக்கு தெரிவித்திருந்தார்.
ta_127624_4	குறித்த சாட்சியாளர் தற்போது குற்றப்புலனாய்வு துறையினரின் பாதுகாப்பில் உள்ளார்.
