ta_155858_0	முச்சக்கரவண்டியொன்றில் இருந்து வீழ்ந்த ஆரம்ப பாடசாலை குழந்தையொன்று உயிரிழந்துள்ளது.
ta_155858_1	இன்று காலை 8 மணியளவில் களவான ரதெல்ல பிரதேசத்தின் வீதியில் பயணித்த முச்சக்கரவண்டியில் இருந்து இந்த குழந்தை விழுந்துள்ளதாக காவற்துறை தெரிவித்துள்ளது.
ta_155858_2	கீழே விழுந்த குழந்தையின் மீது முச்சக்கரவண்டியின் சக்கரங்கள் ஏறியுள்ள நிலையில் , பின்னர் பலத்த காயங்களுக்கு உள்ளான குறித்த குழந்தை களவான மருத்துவமனையில் அனுமதிக்கப்பட்டதை தொடர்ந்து உயிரிழந்துள்ளது.
ta_155858_3	களவான ஹகரங்கல பிரதேசத்தை சேர்ந்த 4 வயது குழந்தையே இவ்வாறு உயிரிழந்துள்ளது.
ta_155858_4	சம்பவம் தொடர்பில் முச்சக்கரவண்டியின் சாரதி கைது செய்யப்பட்டுள்ளார்.
ta_155858_5	4 வயது குழந்தை உயிரிழந்த சம்பவம் அப்பகுதியை சோகத்தில் ஆழ்த்தியுள்ளது.
