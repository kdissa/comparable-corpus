ta_144270_0	உக்ரைனில்  சாராயம் குடித்து நாடு முழுவதும் 38 பேர் இறந்துள்ளதாக அந்த நாட்டின் உணவு மற்றும் நுகர்வோர் பாதுகாப்பு அமைப்பு தெரிவித்துள்ளது.
ta_144270_1	அதன் தலைவரான விளாடிமிர் லாபா இது பற்றி கூறுகையில், '38 பேர் சாராயத்துக்கு பலியாகி உள்ள நிலையில், இன்னும் 39 பேர் ஆஸ்பத்திரிகளில் சிகிச்சை பெறுகின்றனர்.
ta_144270_2	சாராயம் குடித்து உயிர் பிழைத்தவர்களில் சிலரது கண்பார்வை பறி போய்விட்டது' என்றார்.
ta_144270_3	ஆஸ்பத்திரிகளில் சிகிச்சை பெறுகிறவர்களில் பலரது நிலைமை கவலைக்கிடமாக இருப்பதாக தெரிவிக்கப்பட்டுள்ளது.
ta_144270_4	சாராய தயாரிப்பில் ஈடுபட்டதாக அங்கு இதுவரையில் 4 பேர் கைது செய்யப்பட்டுள்ளனர்.
