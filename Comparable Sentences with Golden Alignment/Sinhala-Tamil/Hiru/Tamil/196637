ta_196637_0	பாகிஸ்தான் பிரதமர் இம்ரான் கானின் பதவியேற்பு நிகழ்விற்கு எந்தவொரு வெளிநாட்டு தலைவர்களுக்கும் அழைப்பு விடுக்கப்படவில்லை என தெரிவிக்கப்பட்டுள்ளது.
ta_196637_1	அவரது கட்சியின் பேச்சாளர் பவாட் சௌத்ரி இதனை தெரிவித்துள்ளார்.
ta_196637_2	கடந்த 25 ஆம் திகதி இடம்பெற்ற தேர்தலில் வெற்றி பெற்ற இம்ரான் கான் எதிர்வரும் 11 ஆம் திகதி பிரதமராக பதவியேற்கவுள்ளார்.
ta_196637_3	இதற்காக இந்திய பிரதமர் நரேந்திர மோடி உள்ளிட்ட பொதுநலவாய நாடுகளின் அரச தலைவர்களுக்கு அழைப்பு விடுக்கப்படும் என முன்னதாக தகவல் வெளியிடப்பட்டிருந்தது.
ta_196637_4	இதனை நிராகரித்துள்ள Tehreek-e-Insaaf கட்சியின் பேச்சாளர், பாகிஸ்தான் புதிய பிரதமர் இம்ரான் கானின் பதவியேற்பு நிகழ்விற்கு நெருங்கியவர்களுக்கு மாத்திரமே அழைப்பு விடுக்கப்படும் என குறிப்பிட்டுள்ளார்.
ta_196637_5	பொலிவுட் நடிகர் அமிர்கான், இந்திய அணியின் முன்னாள் கிரிக்கட் வீரர்களான சுனில் கவஸ்கார், கபில்தேவ், நவ்ஜட் சிங் சிது ஆகியோருக்கு அழைப்பு விடுத்துள்ளதாக அவர் தெரிவித்துள்ளார்.
