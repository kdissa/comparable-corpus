ta_160402_0	வடகொரிய ஜனாதிபதி கிம் ஜோங் உன்- னை (Kim Jong-un) சந்திக்க தயார் என அமெரிக்க ஜனாதிபதி டொனால்ட் ட்ரம்ப் தெரிவித்துள்ளார்.
ta_160402_1	ப்ளூம்பெர்க் (Bloomberg) செய்தி சேவைக்கு அவர் வழங்கிய செவ்வி ஒன்றில் இந்த விடயம் தெரிவிக்கப்பட்டுள்ளது.
ta_160402_2	வடகொரியாவின் செயற்பாடுகள் காரணமாக தற்போது பதற்றமான சூழ்நிலை ஏற்பட்டுள்ளது.
ta_160402_3	எனினும் தக்க தருணத்தில் வடகொரிய ஜனாதிபதியை சந்திப்பதற்கும் தாம் தயாராக இருப்பதாக ட்ரம்ப் குறிப்பிட்டுள்ளார்.
ta_160402_4	இதனிடையே, வெள்ளை மாளிகை வெளியிட்டுள்ள அறிக்கை ஒன்றில், இரு நாட்டு தலைவர்களும் சந்திப்பதற்கு முன்னர் பல நிபந்தனைகளை வடகொரியா நிறைவேற்ற வேண்டும் என குறிப்பிட்டிருந்தது.
ta_160402_5	தற்போதுள்ள பதற்ற நிலையை போக்க வடகொரியா விரைந்து செயற்பட வேண்டும் எனவும் வெள்ளை மாளிகை குறிப்பிட்டுள்ளது.
