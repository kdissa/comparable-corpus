ta_123249_0	பஞ்சாப் மாநிலம் பதன்கோட் விமானப் படைத்தளத்தினுள் நுழைந்த தீவிரவாதிகள் தாக்குதலில் ஈடுபட்டுள்ளனர்.
ta_123249_1	பாதுகாப்புப் படையினர் பதில் தாக்குதல் நடத்தியதில் 4 தீவிரவாதிகள் சுட்டுக் கொல்லப்பட்டனர்.
ta_123249_2	இந்த மோதலில் படையினர் இருவர் மரணம் அடைந்தனர்.
ta_123249_3	பதன்கோட் விமானப் படைத் தளத்துக்குள் இன்று (2) அதிகாலை நேரத்தில் தீவிரவாதிகள் புகுந்து தாக்குதல் நடத்த தொடங்கினர்.
ta_123249_4	இதனையடுத்து பாதுகாப்புப்படை வீரர்கள் தீவிரவாதிகள் மீது தாக்குதல் நடத்தி உள்ளனர்.
ta_123249_5	இந்தக் கடும் தாக்குதலில் 4 தீவிரவாதிகள் கொல்லப்பட்டதாக முதற்கட்ட தகவலில் தெரிவிக்கப்பட்டுள்ளது.
ta_123249_6	அதேவேளையில் பாதுகாப்புப் படையினர் இருவர் மரணம் அடைந்தனர்.
ta_123249_7	இந்த தாக்குதல் தொடர்வதாகவும் தீவிரவாதிகளுக்கு எதிரான தாக்குதலில் பாதுகாப்புப் படையினருடன் ராணுவமும் இணைந்துள்ளதாகவும் தகவல்கள் தெரிவிக்கின்றன.
ta_123249_8	தீவிரவாதிகள் தரப்பில் இன்னும் 6 பேர் தொடர்ந்து தாக்குதலில் ஈடுபட்டிருப்பதாக காவல் துறை அதிகாரி ஒருவர் தெரிவித்துள்ளார்.
