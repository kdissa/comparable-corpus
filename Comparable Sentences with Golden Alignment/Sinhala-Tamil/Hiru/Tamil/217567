ta_217567_0	பயங்கரவாத சட்டத்தின் கீழ் கைது செய்யப்படுவர்களை தடுத்து வைப்பதற்காக வெலிசர கடற்படை முகாம் பெயரிடப்பட்டுள்ளது.
ta_217567_1	ஜனாதிபதி மைத்ரிபால சிறிசேனவினால் அதற்கான அதிவிசேட வர்த்தமானி வெளியிடப்பட்டுள்ளது.
ta_217567_2	கடந்த 27ம் திகதி வெளியான குறித்த வர்த்தமானியில், 1979ம் இலக்க 48 பிரிவின் தீவிரவாத எதிர்ப்பு சட்டத்தின் கீழ் ஜனாதிபதிக்குள்ள அதிகாரங்களுக்கு அமைய, கைது செய்யப்படுபவர்களை தடுத்து வைப்பதற்கான குறித்த இடம் பெயரிடப்பட்டுள்ளது.
ta_217567_3	அதற்கமைய, வெலிசர கடற்படையின் செயற்பாடுகள் கெமுனு கடற்படை முகாமில் மேற்கொள்ளப்படவுள்ளது.
ta_217567_4	கடந்த உயிர்த்த ஞாயிறு தினத்தில் நடத்தப்பட்ட பயங்கரவாத தாக்குதலை அடுத்து, கைது செய்யப்பட்ட அனைவரும் தற்போது, குற்றப் புலனாய்வு திணைக்களத்திலும், பயங்கரவாத தடுப்பு விசாரணை திணைக்களத்திலும், கொழும்பு குற்றத் தடுப்பு பிரிவிலும் தடுத்து வைக்கப்பட்டு விசாரணைக்கு உட்படுத்தப்பட்டு வருகின்றனர்.
