ta_213699_0	ஒப்பந்தம் இல்லாத ப்ரெக்சிட்டுக்கான வாய்ப்புகள் அதிகம் இருப்பதாக, ஐரோப்பிய ஒன்றியத்தின் பிரதான ஒருங்கிணைப்பாளர் மைக்கல் பார்னியர் தெரிவித்துள்ளார்.
ta_213699_1	பிரித்தானியா, ஐரோப்பிய ஒன்றியத்தில் இருந்து விலகுவதற்கான ஒப்பந்தம் குறித்து இன்னும் அந்த நாட்டின் நாடாளுமன்றத்தில் இணக்கப்பாட்டுக்கு வரவில்லை.
ta_213699_2	இந்தநிலையில், இந்த மாதம் 12ம் திகதி ஒப்பந்தம் எதுவும் இல்லாமல் பிரித்தானியா ஐரோப்பிய ஒன்றியத்தில் இருந்து விலகுவதை ஏற்றுக் கொள்ள ஐரோப்பிய ஒன்றியம் தயாராக இருக்கிறது.
ta_213699_3	ஆனால் விலகல் திகதியை பிற்போடுவதற்கும் விருப்புடன் இருப்பதாக ஐரோப்பிய ஒன்றியம் தெரிவித்துள்ளது.
ta_213699_4	எவ்வாறாயினும், 12ம் திகதி ஐரோப்பிய ஒன்றியத்தில் இருந்து பிரித்தானியா வெளியேறுவது, ஐரோப்பிய ஒன்றியத்துக்கு மிகப்பெரிய அபாயகரமானதாக இருக்கும் என்றும், இதற்கு வலுவான நியாயப்படுத்தல் அவசியம் என்றும் தெரிவிக்கப்பட்டுள்ளது.
ta_213699_5	இந்தவிடயம் தொடர்பில் பிரித்தானிய பிரதமர் தெரேசா மேய், அந்த நாட்டின் அமைச்சரவையைக் கூட்டி கலந்துரையாடுகிறார்.
ta_213699_6	இதன்பின்னர் முக்கியமான தீர்மானம் ஒன்று அறிவிக்கப்படலாம் என்று எதிர்பார்க்கப்படுகிறது.
