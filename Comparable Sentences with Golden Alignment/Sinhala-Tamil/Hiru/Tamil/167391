ta_167391_0	போலி விமானச் சீட்டை பயன்படுத்தியதாக தெரிவித்து, இலங்கையர் ஒருவர் டெல்லி விமான நிலையத்தில் கைது செய்யப்பட்டுள்ளதாக தெரிவிக்கப்படுகிறது.
ta_167391_1	இந்திய ஊடகம் ஒன்று இதனைத் தெரிவித்துள்ளது.
ta_167391_2	தமது தாயாரை வழியனுப்ப வந்த நிலையிலேயே அவர் இவ்வாறு கைதாகியுள்ளார்.
ta_167391_3	இந்தியாவின் விமானசேவைகள் சட்டத்தின்படி, தகுதியான விமானச்சீட்டுகள் இல்லாமல் விமான நிலையத்துக்குள் பிரவேசிக்க முடியாது.
ta_167391_4	இந்தநிலையில் அவர் தமது ரத்து செய்யப்பட்ட விமான சீட்டைக் கொண்டு விமான நிலையத்துக்குள் பிரவேசித்த நிலையிலேயே கைதாகியுள்ளார்.
ta_167391_5	அவர் காவற்துறையிடம் கையளிக்கப்பட்டுள்ளதாக தெரிவிக்கப்பட்டுள்ளது.
