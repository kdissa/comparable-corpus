ta_136999_0	பங்களாதேஸில் ஆயுத தாரிகளால் பணயக் கைதிகளாக பிடிக்கப்பட்டிருந்தவர்களில் இருந்த இலங்கையர்கள் இருவரும் மீட்கப்பட்டுள்ளதாக தெரிவிக்கப்பட்டுள்ளது.
ta_136999_1	அவர்களுடன் மேலும் 10 பணயக் கைதிகளும் மீட்கப்பட்டுள்ளதாகவும் , அவர்கள் எவ்வித பாதிப்பும் இன்றி மீட்கப்பட்டு , வைத்தியசாலையில் அனுமதிக்கப்பட்டுள்ளதாகவும் தெரிவிக்கப்படுகின்றது.
ta_136999_2	இத்தகவலை பங்களாதேஸூக்கான இலங்கை உயர்ஸ்தானிகராலயம் தெரிவித்துள்ளது Update : Saturday, July 2, 2016 9.40 --------------------------- பங்களாதேஸ் தலைநகரான டாக்காவில் ஆயுததாரிகளால் பணயக்கைதிகளாக பிடித்து வைக்கப்பட்டுள்ள இலங்கையர்கள் தம்பதிகள் என நம்பப்படுகிறது.
ta_136999_3	பங்களாதேஸில் பணிபுரிந்து வந்த கணவர் மற்றும் அவரது மனைவியும் இவ்வாறு பணயக்கைதிகளாக பிடிக்கப்பட்டவர்களில் இருப்பதாக தகவல் கிடைத்துள்ளது என பங்களாதேஸூக்கான இலங்கை உயர்ஸ்தானிகராலயம் தெரிவித்துள்ளது.
ta_136999_4	எனினும் அவர்கள் தொடர்பில் மேலதிக தகவல் ஏதும் கிடைக்கப்பெறவில்லை என தெரியவந்துள்ளது.
ta_136999_5	இதேவேளை, பங்களாதேஸின் இராணுவத்தினர் பணயக்கைதிகளை மீட்பதற்கான நடவடிக்கையில் ஈடுபட்டுள்ளதாக வெளிநாட்டு செய்திகள் தெரிவிக்கின்றன.
