ta_137032_0	கட்சியை பிளவுப்படுத்த முனையும் சவால்களுக்கு முகங்கொடுக்க தயார் என ஐக்கிய மக்கள் சுதந்திர கூட்டமைப்பின் பொதுச் செயலாளர் மகிந்த அமரவீர தெரிவித்துள்ளார்.
ta_137032_1	திம்புலாகலயில் இடம்பெற்ற மக்கள் சந்திப்பில் கலந்து கொண்டு உரையாற்றிய போதே அவர் இதனை குறிப்பிட்டார்.
ta_137032_2	எத்தகையை முயற்சிகளை மேற்கொண்டாலும் சிலருக்கு ஸ்ரீ லங்கா சுதந்திர கட்சியை பாதுகாக்க வேண்டிய அவசியம் இல்லை என்றும் அவர் சுட்டிக்காட்டினார்.
ta_137032_3	எங்களது கட்சிகளை இணைத்து கொள்வதற்கான இயன்றளவு முயற்சிகளை நாங்கள் மேற்கொண்டுள்ளோம்.
ta_137032_4	எனினும் அதனை மேற்கொள்ள முடியாதுள்ளது.
ta_137032_5	ஏன் என்றால் சிலர் இந்த கட்சியை எதிர்கட்சியாக மாற்றுவதற்கான நடவடிக்கைகளை மேற்கொள்கின்றர்.
ta_137032_6	தங்களது தேவைகளை பூர்த்தி செய்து கொள்ளும் நோக்கிலே இவ்வாறான செயற்பாடுகள் முன்னெடுக்கப்படுகின்றன.
ta_137032_7	எனவே இதற்கு ஒரு போதும் இடமளிக்க முடியாது என மகிந்த அமரவீர சுட்டிக்காட்டினார்.
ta_137032_8	இந்தநிலையில், இதற்கான சவால்களுக்கு முகங்கொடுக்க தயாராகவுள்ளதாகவும் அவர் குறிப்பிட்டார்.
