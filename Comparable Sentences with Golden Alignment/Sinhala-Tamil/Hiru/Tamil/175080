ta_175080_0	சபரகமுவ மாகாணத்தின் பிரபல மகளீர் பாடசாலை மாணவிகள் 4 பேர்,  கொலை அச்சுறுத்தல் விடுத்ததாக சக மாணவி ஒருவர் கேகாலை காவல் நிலையத்தில் முறைப்பாடு செய்துள்ளார்.
ta_175080_1	குறித்த மாணவி, கடந்த பல மாதங்களுக்கு முன்னர் 4 மாணவிகளது நண்பர் ஒருவருடன் காதல் உறவில் ஈடுபட்டுள்ளார்.
ta_175080_2	எனினும் கடந்த சில தினங்களுக்கு முன்னர் எதோ ஓர் காரணத்தினால் இருவரும் கோபத்தில் பிரிந்துள்ளனர்.
ta_175080_3	இதன் காரணமாக ஒரு சில நாட்கள் மாணவி, பாடசாலைக்கு செல்ல வில்லை என குறிப்பிப்பட்டுள்ளது.
ta_175080_4	இந்நிலையில்  இருவருக்கும், இடையிலான பிரச்சினையினை, தீர்ப்பதற்கு மாணவியின் வீட்டுக்கு 4 மாணவிகளும் சென்றுள்ளனர்.
ta_175080_5	இதன்போது மீண்டும் காதல் உறவை தொடரும்படி மாணவியை அச்சுறுத்தியுள்ளதாக தெரியவந்துள்ளது.
ta_175080_6	அவ்வாறு காதல் உறவை தொடர வில்லை என்றால் சில இளைஞர்கள் ஊடாக தாக்கி கொலை செய்து விடுவதாகவும் தெரிவித்துள்ளனர்.
ta_175080_7	இந்நிலையில் கொலை அச்சுறுத்தலுக்கு உள்ளதான மாணவி கேகாலை  காவல் நிலையத்தில் முறைப்பாடு செய்துள்ளார்.
