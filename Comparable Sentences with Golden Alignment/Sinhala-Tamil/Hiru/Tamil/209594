ta_209594_0	புத்தளம் - கருவலகஸ்வெவ - நீலபெம்ம பிரதேசத்தில் இருந்து காணாமல் போனதாக தெரிவிக்கப்படும் 4 வயது குழந்தையை தேடி வில்பத்து வனப்பகுதியில் தேடுதல் நடத்தப்படுவதாக தெரிவிக்கப்பட்டுள்ளது.
ta_209594_1	அதற்காக காவற்துறை குழுக்கள் பணியில் ஈடுபடுத்தப்பட்டுள்ளதாக, உயர் காவற்துறை அதிகாரி ஒருவர் தெரிவித்துள்ளார்.
ta_209594_2	நேற்றைய தினம் குறித்த குழந்தையின் தாய் மற்றும் உறவினர்களிடம் காவற்துறையினர் வாக்குமூலங்களை பதிவு செய்திருந்தனர்.
ta_209594_3	கடந்த 29ஆம் திகதி குறித்த குழந்தை காணாமல் போயுள்ளது.
ta_209594_4	அது குறித்து குழந்தையின் தாய் காவல்நிலையத்தில் மேற்கொள்ளப்பட்ட முறைப்பாட்டுக்கு அமைய விசாரணைகள் இடம்பெற்று வருகின்றமை குறிப்பிடத்தக்கது.
