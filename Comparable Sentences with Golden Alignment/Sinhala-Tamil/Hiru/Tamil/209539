ta_209539_0	படைப்புழுக்களை கட்டுப்படுத்துவதற்காக அமெரிக்காவிலிருந்து கொண்டுவரப்பட்ட அமெரிக்க வைரஸை அடுத்த போகத்தில் இடம்பெறவுள்ள சோள பயிர்ச்செய்கையில் பயன்படுத்த முடியும் என விவசாயத் திணைக்களம் தெரிவித்துள்ளது.
ta_209539_1	குறித்த அமெரிக்க வைரஸானது தொடர்ந்து பரீட்சார்த்த நிலையிலேயே உள்ளதாக திணைக்களத்தின் பணிப்பாளர் நாயகம் டபிள்யு.எம்.டபிள்யு.
ta_209539_2	வீரகோன் தெரிவித்துள்ளார்.
ta_209539_3	படைப்புழுக்களின் தாக்கம் காரணமாக ஆயிரக்கணக்கான ஏக்கர் சோள பயிர்ச்செய்கை பாதிக்கப்பட்டுள்ளது.
ta_209539_4	இந்த நிலையில், அதனைக் கட்டுப்படுத்துவதற்கான நடவடிக்கைகள் மாவட்ட ரீதியில் முன்னெடுக்கப்பட்டு வருவதாக தெரிவிக்கப்பட்டுள்ளது.
ta_209539_5	இதேநேரம், ஒரு கிலோ சோளத்தை 45 ரூபாவிற்கும் குறைந்த விலையில், மொத்த விற்பனையாளர்களுக்கு விற்பனை செய்ய வேண்டாம் என விவசாய அமைச்சர் பீ.ஹரிசன் தெரிவித்துள்ளார்.
ta_209539_6	விவசாய அமைச்சில் நேற்று இடம்பெற்ற கலந்துரையாடலின்போதே அவர் இதனைத் தெரிவித்துள்ளார்.
