ta_187456_0	மொனராகலை – செவனகல பிரதேசத்தில் மர்மமாக காணாமல் போயுள்ள 15 வயது சிறுமியினை கண்டுபிடிப்பதற்காக காவல்துறை பொது மக்களின் உதவியினை நாடியுள்ளது.
ta_187456_1	கடந்த ஜனவரி மாதம் 16 ஆம் திகதி குறித்த சிறுமி 33 வயதான நபருடன் சென்றுள்ளதாக அவரது தாய் காவல்துறையில் முறைப்பாடு செய்துள்ளார்.
ta_187456_2	இதன்படி விசாரணைகளை ஆரம்பித்துள்ள காவல்துறை குறித்த இருவரையும் கண்டறிவதற்காக பொது மக்களின் உதவியை நாடியுள்ளது.
ta_187456_3	சந்தேக நபர் செவனகல - ஹபுருகல பிரதேசத்தை சேர்ந்தவர் என்பதோடு, சிறுமி செவனகல – பெதுகம்கம பிரதேசத்தை சேர்ந்தவர் என தெரிவிக்கப்பட்டுள்ளது.
ta_187456_4	இவர்கள் தொடர்பான தகவல் அறிந்தால் கீழ உள்ள தொலைபேசி இலக்கங்களுடன் தொடர்பு கொண்டு அறிவிக்க முடியும் என காவல்துறை தெரிவித்துள்ளது.
ta_187456_5	செவனகல காவல்துறை - 047-2231322 செவனகல காவல்துறை பொறுப்பதிகாரி - 047-2231321
