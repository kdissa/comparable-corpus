ta_209581_0	தெலுங்கானாவில் 'ஒப்பரேஷன் ஸ்மைல்' திட்டத்தின் கீழ் நடத்தப்பட்ட சோதனையில், 2 ஆயிரத்து 119 சிறுவர் தொழிலாளர்கள் மீட்கப்பட்டுள்ளதாக தகவல் வெளியாகியுள்ளது.
ta_209581_1	மீட்கப்பட்ட 2 ஆயிரத்து 119பேரில் ஆயிரத்து 653 சிறுவன்களும், 466 சிறுமிகளும் உள்ளடங்குகின்றனர் என இந்திய ஊடுகமொன்று தெரிவித்துள்ளது.
ta_209581_2	மீட்கப்பட்டவர்களுள் 535 பேர் தெருக்களிலிருந்தும், 340 பேர் தொழிற்சாலைகளிலிருந்தும் , 119 பேர் செங்கல் சூளைகளிலிருந்தும், 51 பேர் யாசகம்பெறும் இடங்களிலிருந்தும் மீட்கப்பட்டுள்ளனர்.
ta_209581_3	அவர்களுள் 274 சிறுமிகள் உட்பட ஆயிரத்து 303 பேர் பெற்றோரிடம் ஒப்படைக்கப்பட்டுள்ளனர்.
ta_209581_4	இந்த நிலையில், 816 சிறுவர்களின் பெற்றோரை தேடும் பணியில் காவல்துறையினர் ஈடுபட்டுள்ளனர்.
ta_209581_5	இதேநேரம், சிறுவர்களைத் தொழிலில் அமர்த்திய குறித்த தொழிற்சாலைகள் மற்றும் செங்கல் சூளைகள் ஆகியவற்றுக்கு எதிராக 58 வழக்குகள் பதிவு செய்யப்பட்டுள்ளதாக தெரிவிக்கப்பட்டுள்ளது.
