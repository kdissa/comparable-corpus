ta_148780_0	யாழ்ப்பாண பல்கலைக்கழக மாணவர்கள் இரண்டு பேர் கொலை செய்யப்பட்டமை குறித்த வழக்கு மீண்டும் ஒத்தி வைக்கப்பட்டுள்ளது.
ta_148780_1	கடந்த ஒக்டோபர் மாதம் 21ம் திகதி உந்துருளியில் பயணித்த இரண்டு பல்கலைக்கழக மாணவர்கள் மீது கொக்குவில் பகுதியில் வைத்து நடத்தப்பட்ட துப்பாக்கித் தாக்குதலை அடுத்து உயிரிழந்தனர்.
ta_148780_2	இந்த வழக்கு இன்று யாழ்ப்பாண நீதவான் நீதிமன்ற நீதவான் சதீஸ்கரன் முன்னிலையில் மீண்டும் விசாரணைக்கு எடுத்துக் கொள்ளப்பட்டது.
ta_148780_3	இதன்போது இந்த வழக்கினை எதிர்வரும் 16ம் திகதி வரையில் ஒத்தி வைப்பதுடன், இந்த சம்பவம் தொடர்பில் கைதான ஐந்து காவற்துறையினரையும் அதுவரையில் விளக்கமறியலில் வைக்கவும் நீதவான் உத்தரவிட்டார்.
