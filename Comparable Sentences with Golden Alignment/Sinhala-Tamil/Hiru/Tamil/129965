ta_129965_0	முன்னாள் வெளிவிவகாரத்துறை அமைச்சர் ஜீ.எல்.பீரிஸ் இன்று குற்றவியல் விசாரணை திணைக்களத்தில் முன்னிலையானார்.
ta_129965_1	யாழ்ப்பாணம் - சாவகச்சேரி பிரதேச வீடொன்றில் மீட்கப்பட்ட தற்கொலை அங்கி உள்ளிட்ட வெடிப்பொருட்கள் தொடர்பில் வெளியிட்ட கருத்து குறித்து வாக்கு மூலம் வழங்கும் நோக்கிலே அவர் அங்கு சென்றிருந்தார்.
ta_129965_2	அவருடன், நாடாளுமன்ற உறுப்பினர்களான விமல் வீரவங்ச, சீ.பீ ரத்நாயக்க, தினேஷ் குணவர்த்தன, பவித்ரா வன்னியாராச்சி, நாமல் ராஜபக்ஷ ஆகியோர் உடனிருந்ததாக எமது செய்தி தொடர்பாளர் தெரிவித்துள்ளார்.
ta_129965_3	வாக்குமூலம் வழங்கியதன் பின்னர், ஊடகங்களுக்கு கருத்து வெளியிட்ட முன்னாள் வெளிவிவகார அமைச்சர் ஜீ.எல்.பீரிஸ், பாதுகாப்புக்கு அச்சுறுத்தலான விடயங்களை விசாரணை செய்யாது, அரசாங்க எதிர்ப்பு அரசியல்வாதிகளை ஒடுக்கும் செயற்பாடுகள் மேற்கொள்ளப்படுவதாக குறிப்பிட்டார்.
