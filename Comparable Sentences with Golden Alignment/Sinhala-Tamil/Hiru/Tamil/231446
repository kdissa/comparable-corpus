ta_231446_0	வட மாகாணத்தின் முதலாவது பெண் ஆளுநராக நியமிக்கப்பட்டுள்ள திருமதி பி.எஸ்.எம்.
ta_231446_1	சார்ள்ஸ் இன்று பிற்பகல் தனது கடமைகளை உத்தியோகபூர்வமாக பொறுப்பேற்றுள்ளார்.
ta_231446_2	இலங்கை நிர்வாக சேவையின் சிறப்புத் தர அதிகாரியான திருமதி பி.எஸ்.எம்.சார்ள்ஸ் வட மாகாண ஆளுநராக அண்மையில் ஜனாதிபதி கோத்தாபய ராஜபக்ச முன்னிலையில் சத்திய பிரமாணம் செய்து கொண்டார்.
ta_231446_3	சுகாதாரம், சுதேச மருத்துவத் துறை அமைச்சின் செயலாளராகவும் இலங்கை சுங்கத் திணைக்களத்தின் பணிப்பாளர் நாயகமாகவும் பணியாற்றியுள்ள அவர், வவுனியா மற்றும் மட்டக்களப்பு மாவட்டங்களின் மாவட்ட செயலாளராக நீண்டகாலம் சேவையாற்றிருந்தார்.
ta_231446_4	கடந்த ஒன்றரை மாதங்களாக வடக்கு மாகாண ஆளுநர் பதவி வெற்றிடமாக இருந்து வந்த நிலையில், அவர் பதவியைப் பொறுப்பேற்றார்.
ta_231446_5	இதன்போது அவருக்கு காவல்துறை அணி வகுப்பு மரியாதை நடாத்தப்பட்டதாக எமது செய்தி தொடர்பாளர் தெரிவித்தார்.
