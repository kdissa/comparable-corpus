ta_213667_0	புலமைப்பரிசில் பரீட்சையை இரத்துச் செய்வதன் ஊடாக, வளர்ச்சியடைந்த நாடுகளில் பின்பற்றப்படும் கல்வி முறைகளுக்கு ஏற்றவகையில் இலங்கை கல்வித்துறையிலும் மாற்றங்கள் மேற்கொள்ளப்படும் என ஜனாதிபதி மைத்ரிபால சிறிசேன தெரிவித்துள்ளார்.
ta_213667_1	கொடகமவில் நேற்று இடம்பெற்ற நிகழ்வொன்றில் வைத்து ஜனாதிபதி இதனைத் தெரிவித்துள்ளார்.
ta_213667_2	ஐந்தாம் ஆண்டு புலமைப்பரிசில் பரீட்சைக்கு பதிலாக 7 அல்லது 8 ஆம் ஆண்டு மாணவர்களுக்கு பரீட்சை ஒன்று நடத்தப்படும்.
ta_213667_3	அதன் பெறுபேறுகளுக்கமைவாக மாணவர்களின் திறமைகளுக்கேற்ப ஒவ்வொரு பாட பிரிவுகளுக்கும் மாணவர்களை நெறிப்படுத்தும் வகையில் கல்வியியலாளர்களின் வழிகாட்டலில் அந்த புதிய திட்டத்தை நடைமுறைப்படுத்த எதிர்பார்க்கப்படுகிறது.
ta_213667_4	அதனூடாக மருத்துவர்கள், பொறியியலாளர்கள், கணிதவியலாளர்கள், விவசாய நிபுணர்கள், தொழிநுட்ப நிபுணர்கள் உள்ளிட்ட துறைகள் வரை பிள்ளைகள் உயர்கல்வியை பெற்றுக்கொள்வதற்கான வாய்ப்பு கிடைக்குமென ஜனாதிபதி குறிப்பிட்டார்.
ta_213667_5	புலமைப்பரிசில் தொடர்பில் கல்வி, விஞ்ஞான ரீதியில் சிக்கல் நிலை காணப்படுவதாகவும் அவர் தெரிவித்தார்.
