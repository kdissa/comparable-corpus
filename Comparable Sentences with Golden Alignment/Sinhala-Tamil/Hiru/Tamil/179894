ta_179894_0	ஈரானில் நாடு தழுவிய ரீதியில் இடம்பெற்றுவரும் போராட்டங்களின் காரணமாக இதுவரையில் 15 பேர் கொல்லப்பட்டுள்ளதாக சர்வதேச செய்திகள் தெரிவிக்கின்றன.
ta_179894_1	ஈரான் முழுவதிலும் அரசாங்கத்திற்கு எதிராக கடந்த ஒரு வார காலமாக தொடர்ச்சியான போராட்டங்கள் இடம்பெற்றுவருகின்றன.
ta_179894_2	நாட்டின் பல பகுதிகளில் இடம்பெற்ற வெ வ்வேறு போராட்டங்களில் மொத்தமாக 14 பொது மக்களும், 1 காவல்துறை அதிகாரியும் கொல்லப்பட்டுள்ள அதேவேளை, 400 பேர்வரையில் கைது செய்யப்பட்டுள்ளனர்.
ta_179894_3	இதேவேளை, ஆங்காங்கே மேற்கொள்ளப்பட்ட இராணுவ முகாம் மற்றும் காவல் நிலையங்களை கைப்பற்றுவதற்கு முயற்சித்த வன்முறை சம்பவங்களை முறியடித்துள்ளதாக ஈரானின் பாதுகாப்புத் தகவல்கள் தெரிவிக்கின்றன.
ta_179894_4	ஈரானின் பொருளாதார நிலை மற்றும் வாழ்க்கைச் செலவீனங்கள் அதிகரிப்புக்கு எதிர்ப்பு தெரிவித்து கடந்த டிசம்பர் 28 ஆம் திகதி முதல் ஆர்ப்பாட்டங்கள் இடம்பெற்று வருகின்றன.
ta_179894_5	குறித்த ஆர்ப்பாட்டங்கள், ஈரான் முழுவதுமாக இடம்பெற்றுவருகின்றமை குறிப்பிடத்தக்கது.
