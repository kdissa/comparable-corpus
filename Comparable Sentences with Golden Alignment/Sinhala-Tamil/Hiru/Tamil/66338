ta_66338_0	இலங்கை விடயத்தில் ஐக்கிய நாடுகளின் மனித உரிமை ஆணையாளர் நவநீதம்பிள்ளை, தமது அதிகாரத்திற்கும் அப்பால் செயல்பட்டதாக குற்றம் சாட்டப்பட்டுள்ளது.
ta_66338_1	தகவல் திணைக்களத்தினால் வெளியிடப்பட்ட அறிக்கை ஒன்றில் இந்த குற்றச்சாட்டு சுமத்தப்பட்டுள்ளது கடந்த 31ஆம் திகதி கொழும்பில் இடம்பெற்ற ஊடகவியலாளர் சந்திப்பின்போது, ஆணையாளர் நவநீதம்பிள்ளை வெளியிட்ட சில கருத்துக்களுக்கு பதில் வழங்கும் வகையில் இந்த அறிக்கை அமைந்துள்ளது.
ta_66338_2	இலங்கை நிர்வாகம் எதேச்சதிகார முறையில் தனது செயல்பாட்டை முன்னெடுத்துச் செல்வது குறித்து தமது கவலையை அந்த ஊடகவியலாளர் மாநாட்டின் போது நவநீதம்பிள்ளை வெளியிட்டிருந்தார்.
ta_66338_3	அவரது இந்த கருத்து, அரசியல் அறிக்கைபோல தென்படுவதுடன், மனித உரிமை ஆணையாளர் நவநீதம்பிள்ளை தனது அதிகாரத்திற்கும் அப்பால் சென்றுள்ளமை புலப்படுவதாகவும் அந்த அறிக்கையில் தெரிவிக்கப்பட்டுள்ளது.
ta_66338_4	இந்த செயல்பாடு சர்வதேச உயர்மட்ட சிவில் அதிகாரி தமது அதிகாரத்திற்கும் அப்பாலான செயற்பாடு என்று தகவல் திணைக்களம் வலியுறுத்தியுள்ளது இது தவிர, இலங்கையின் நிர்வாக தலைமைத்துவத்தை நிர்ணயிக்கும் உரிமை இலங்கை மக்களுக்கு மட்டுமே உள்ள நிலையில், சில குறிகோள்களுடன் செயல்படும் எந்த வெளிநாட்டு சக்திகளுக்கும் இல்லை எனவும், தகவல் திணைக்களத்தால் விடுக்கப்பட்ட அறிக்கையில் சுட்டிக்காட்டப்பட்டுள்ளது.
