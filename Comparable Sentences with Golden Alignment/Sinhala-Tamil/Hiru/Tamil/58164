ta_58164_0	பொதுநலவாய  நாடுகளின் அரச தலைவர்கள் மாநாட்டிற்கு முழுமையான பிரதிநிதிகள் குழுவை  பங்களிப்பு செய்யப் போவதில்லை என்று கனடா அறிவித்துள்ளது.
ta_58164_1	இலங்கையின் மனிதவுரிமைகள் நிலைமையில் நிலவும் நெருக்கடியான தன்மையே இதற்கு பிரதான பங்கு வகிப்பதாக கனடா  வெளியுறவு திணைக்களத்தின் பேச்சாளர் ஒருவர் தெரிவித்தார். எவ்வாறாயினும், அரச தலைவர் மாநாடு குறித்து தாம் அவதானத்துடன் செயற்படுவதாகவும் குறிப்பிட்டார்.
ta_58164_2	இந்தநிலையில், சில நாடுகள் இலங்கையில் இடம்பெறவுள்ள  பொதுநலவாய நாடுகளின் மாநாட்டில் பங்கேற்றவுள்ளதாக அறிவித்துள்ளன.
ta_58164_3	எதிர்வரும்  நொவெம்பர் மாதம் மாநாடு இலங்கையில் இடம்பெறும் என்று பொதுநலவாய நாடுகளின்  செயலாளர் கமலேஷ் சர்மாவும் உறுதிப்படுத்தியுள்ளார்.
