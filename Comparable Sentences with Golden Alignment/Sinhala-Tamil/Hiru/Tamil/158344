ta_158344_0	கெரவலப்பிட்டி மின்னுட்பத்தி நிலையத்தின் கட்டுமான பணிகளை இலக்கு வைத்து இலங்கையின் மின்கட்டணம் அதிகரிக்கப்படவுள்ளதாக குற்றம் சுமத்தப்பட்டுள்ளது.
ta_158344_1	ஊழலுக்கு எதிரான முன்னணியினால் வெளியிடப்பட்டுள்ள அறிக்கையில், முன்னணியின் ஆலோசகர் கீர்த்தி தென்னக்கோன் இந்த குற்றச்சாட்டை முன்வைத்துள்ளார்.
ta_158344_2	இதற்கான யோசனை ஒன்று மின்சார சபைக்கு சமர்ப்பிக்கப்பட்டுள்ளதாகவும் அவர் தெரிவித்தார். இலங்கையின் இயற்கை மின்னுற்பத்தியை மேற்கொள்வதற்கு பல வெளிநாட்டு தனியார் நிறுவனங்கள் முன்வந்திருந்தன.
ta_158344_3	எனினும் இலங்கையில் உள்ள மின்னுற்பத்தி துறை சார்ந்த மாப்பியாக்கள் அதற்கான சந்தர்ப்பத்தை வழங்க வில்லை எனவும் அவர் குறிப்பிட்டுள்ளார்.
ta_158344_4	தற்போதைய அரசாங்கம் ஆட்சிக்கு வந்ததன் பின்னர் மேலும் 6 நிறுவனங்கள் இயற்கை மின்னுற்பத்தியை மேற்கொள்வதற்கு முன்வந்திருந்தன.
ta_158344_5	இது தொடர்பில் ஜனாதிபதியுடன் கலந்துரையாடலில் ஈடுப்பட்டு இலங்கையில் இயற்கை மின்னுட்பத்தி துறையில் முதலீடு செய்ய இணக்கம் தெரிவித்திருந்தனர்.
ta_158344_6	இந்த நிலையில் அந்த அனைத்து நடவடிக்கைகளையும் புறந்தள்ளி மக்கள் மீது அதிக சுமையை சுமத்தும் வகையில் மின்னுற்பத்தி துறை சார்ந்த மாப்பியாக்கள் மின்கட்டணத்தை அதிகரிப்பதற்கான நடவடிக்கைகளை மேற்கொள்வதாக கீர்த்தி தென்னக்கோன் குறிப்பிட்டுள்ளார்.
ta_158344_7	இதேவேளை, நிலக்கரி மின்னுற்பத்தி மற்றும் டீசல் மின்னுற்பத்தி மூலம் பாரிய அளவில் மோசடிகள் இடம்பெற்று வருவதாகவும் அந்த அறிக்கையில் கீர்த்தி தென்னக்கோன் சுட்டிக்காட்டியுள்ளார்.
