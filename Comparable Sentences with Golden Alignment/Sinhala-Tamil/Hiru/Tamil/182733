ta_182733_0	சுயாதீன தேர்தல்கள் ஆணைக்குழுவை நிறுவியதன் ஊடாக நாட்டின் அமைதியான சூழ்நிலை ஒன்று கட்டியெழுப்ப தற்போதைய அரசாங்கத்தினால் முடிந்துள்ளதாக தெரிவிக்கப்பட்டுள்ளது.
ta_182733_1	பிரதமர் ரணில் விக்ரமசிங்க இதனைத் தெரிவித்துள்ளார்.
ta_182733_2	தங்காலையில் இடம்பெற்ற மக்கள் சந்திப்பொன்றில் வைத்து அவர் இதனைக் குறிப்பிட்டார்.
ta_182733_3	ஐக்கிய தேசிய கட்சியும் ஸ்ரீலங்கா சுதந்திர கட்சியும் ஒன்றிணைந்து அரசாங்கம் அமைத்தது.
ta_182733_4	இந்த தேசிய அரசாங்கத்தின் ஊடாக பாரிய நன்மைகள் நாட்டுக்கு கிடைக்கப்பெற்றுள்ளன.
ta_182733_5	சுயாதீன தேர்தல்கள் ஆணைக்குழு அமைக்கப்பட்டதன் ஊடாக வன்முறைச் சம்பவங்கள் சடுதியாக குறைவடைந்துள்ளதாகவும் பிரதமர் குறிப்பிட்டார்.
