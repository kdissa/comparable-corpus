ta_196627_0	சிம்பாப்வேயில் நாடாளுமன்றத் தேர்தல் இடம்பெற்றதன் பின்னர் ஏற்பட்டுள்ள வன்முறைகள் குறித்து ஐக்கிய நாடுகள் சபை கரிசணை வெளியிட்டுள்ளது.
ta_196627_1	கடந்த திங்கட்கிழமை நடைபெற்ற தேர்தலின் அதிகாரபூர்வ முடிவுகள் இன்னும் முழுமையாக வெளியிடப்படாத நிலையில், ஆளும் சானு பி.எஃப் Zanu-PF  கட்சி அதிக நாடாளுமன்றத் தொகுதிகளில் வெற்றி பெற்றுள்ளதாக தெரிவிக்கப்படுகின்றது.
ta_196627_2	இந்த நிலையில், தேர்தலில் முறைகேடு நடந்ததாக குற்றம்சாட்டி, சிம்பாப்வே தலைநகர் ஹராரேயில் எதிர்க்கட்சியினர் போராட்டம் நடத்தியுள்ளனர்.
ta_196627_3	இதன்போது படைத் தரப்பினர் மேற்கொண்ட துப்பாக்கிப் பிரயோகத்தில் மூன்று பேர் கொல்லப்பட்டுள்ளதாக தெரிவிக்கப்பட்டுள்ளது.
ta_196627_4	இந்த நிலையில், சிம்பாப்வே அரசியல்வாதிகள் நிதானத்தைக் கடைபிடிக்கவேண்டும் என்று ஐக்கிய நாடுகள் சபையின் பொதுச்செயலாளர் அண்டோனியோ குட்டர்ஸ் வேண்டுகோள் விடுத்துள்ளார்.
ta_196627_5	இதேநேரம், பிரிட்டன் வெளியுறவு அமைச்சர் ஹாரியட் பால்ட்வின், இந்த வன்முறையால் 'ஆழ்ந்த கவலை' அடைந்திருப்பதாகத் தெரிவித்துள்ளார்.
ta_196627_6	கடந்த திங்கட்கிழமை இடம்பெற்ற தேர்தலில் ஜனாதிபதி எமர்சன் மனங்காக்வாவின் Emmerson Mnangagwa கட்சி நாடாளுமன்றத்தில் கணிசமான பெரும்பான்மையை பெறும் நிலையில் உள்ளது.
ta_196627_7	சுமார் 37 ஆண்டு காலமாக ஆட்சியில் இருந்த முன்னாள் ஜனாதிபதி ரொபர்ட் முகாபே  பதவியில் இருந்து நீக்கப்பட்டபின் நடைபெற்ற முதல் தேர்தல் இது என்பது குறிப்பிடத்தக்கது.
