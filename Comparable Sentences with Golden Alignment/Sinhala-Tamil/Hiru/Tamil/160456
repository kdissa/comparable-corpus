ta_160456_0	எதிர்வரும் உள்ளுராட்சி மன்றத் தேர்தலில் மகிந்த அணியினரை தோற்கடிக்கவிருப்பதாக சிறிலங்கா சுதந்திர கட்சி தெரிவித்துள்ளது.
ta_160456_1	அந்த கட்சியின் நிதிச் செயலாளர் அமைச்சர் எஸ்.பி.திஸாநாயக்க இதனைத் தெரிவித்துள்ளார்.
ta_160456_2	சுதந்திர கட்சியின் மேதினக் கூட்டம் இடம்பெற்ற கண்டி – கெட்டம்பே மைதானத்தை சுத்திகரிக்கும் நிகழ்வில் கலந்து கொண்டு உரையாற்றுகையில் அவர் இதனைக் கூறியுள்ளார்.
ta_160456_3	இதேவேளை நேற்று இடம்பெற்ற சிறிலங்கா சுதந்திரக் கட்சியின் மேதினக் கூட்டம் தோல்வியடையாதப் போதும், வெற்றியளிக்கவில்லை என்றும் அவர் குறிப்பிட்டுள்ளார்.
ta_160456_4	மேலும் சுதந்திர கட்சியும், ஐக்கிய தேசிய கட்சியும் நீண்ட காலத்துக்கு இணைந்திருப்பது, நாட்டுக்கும் அந்த கட்சிகளுக்கும் நல்லதில்லை என்றும் அமைச்சர் கூறியுள்ளார்.
