si_162670_0	වව්නියාව කනගරයාන්කුලම් මහා විද්‍යාලයේ උසස් පෙල හදාරමින් සිටි සිසුවෙකුට ගුරුවරයෙකු විසින් බැන වැදීම නිසා සිත්තැවුල් වූ සිසුවා වස පානය කොට සියදිවි හානි කොට ගෙන ඇතැයි කනගරායන්කුලම් පොලීසිය කියා සිටිනවා
si_162670_1	අදාල සිසුවා එම පාසලේම සිසුවියක් සමග පෙම් සබදතාවක් පවත්වාගෙන ගොස් ඇති අතර එය පංතිභාර ගුරුවරයාට හෙලි වීමෙන් පසුව අදාල ගුරුවරයා විසින් සිසුවාට සිසුවිද ගෙන්වා සිසුවිය ඉදිරියේදීම බැන වදිමින් අවවාද කිරීම නිසා එයින් දැඩි සිත්තැවුලකට පත් සිසුවා නිවසට ගොස් වස පානය කොට ඇති බව සඳහන්
si_162670_2	වස පානය කිරීමෙන් පසුව සිසුවා රෝහල්ගත කොට ඇති අතර පසුව රෝහලේදී ඊයේ(01)  මිය ගොස් ඇති අතර මෙසේ මිය ගොස් ඇත්තේ 17 හැවිරිදි කූරිසුට්ටකුලම් ප්‍රදේශයේ පදිංචි  ධර්මරාසා ජනාර්ථන් නැමති සිසුවායි
si_162670_3	අදාල සියදිවි හානි කරගැනීමේ සිද්ධියට හේතු වූ බැන වැදුනේයැයි සැලකෙන ගුරුවරායාද කනගරායන්කුලම් පොලීසිය විසන් පොලීසියට රැගෙනවිත් වැඩිදුර ප්‍රශ්න කිරීම් සිදු කරන බවට පරික්ෂණ සිදු කරන කනගරායන්කුලම් පොලීසිය වැඩි දුරටත් කියා සිටියා
si_162670_4	ඡායාරූප - වන්නි රොමේෂ් මදුෂංක
