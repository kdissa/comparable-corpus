si_198955_0	ලූම්බිණිය වැද පුදා ගැනීමට පැමිණෙන ශ්‍රී ලාංකික බැතිමතුන්ගේ පහසුකම් පුළුල් කර ගැනීම පිළිබදව නේපාල අග්‍රාමාත්‍ය කේ.පී. ඕලී සමග පැවති ද්වීපාර්ශවික සාකච්ඡාවේදී ජනාධිපති මෛත්‍රීපාල සිරිසේන අවධානයට ලක් කර තිබෙනවා
si_198955_1	ඒ, කත්මණ්ඩු නුවර අග්‍රාමාත්‍ය කාර්යාලයේදී රාජ්‍ය නායකයින් දෙපල අතර ඊයේ පැවති ද්විපාර්ශවික සාකච්ඡාවලදීයී
si_198955_2	එහිදී දෙරට අතර සමීප සබඳතාවයක් ගොඩනගා ගනිමින් දෙරටේම පොදු ජනතාවගේ යහපත උදෙසා අන්‍යෝන්‍ය සහයෝගයෙන් කටයුතු කිරීමට දෙරටේ නායකයින් එකඟ වී ඇති බවයි ජනාධිපති මාධ්‍ය අංශය සඳහන් කළේ
si_198955_3	එමෙන්ම, ශ්‍රී ලංකාව සහ නේපාලය අතර ද්විපාර්ශවික සබඳතා සෑම ක්ෂේත්‍රයක් තුළින්ම තවදුරටත් වර්ධනය කර ගැනීම පිළිබඳවද නායකයින්ගේ අවධානය යොමුව තිබෙනවා
si_198955_4	ජනාධිපතිවරයා අද නේපාලයේ සිටින ශ්‍රී ලාංකිකයන් මුණගැසීමට නියමිතයි
