si_127628_0	වගා කටයුතු සඳහා රුපියල් 350 ක මිලට පොහොර ලබාදෙන ලෙස සහ වී සඳහා සහතික මිලක් ලබාදෙන ලෙස ඉල්ලමින් අඛන්ඩව විරෝධතාවයේ යෙදෙන ගෙවීන් අද කෘෂිකර්ම අමාත්‍ය දුමින්ද දිසානායකගේ අනුරාධපුර නිවස ඉදිරිපිටට රැස්වුණා
si_127628_1	ඒ, අනුරාධපුර නගරයේ සිට  විරෝධතා පා ගමනකින් පැමිණීමෙන් අනතුරුවයි. සමස්ත ලංකා ගොවි ජන සම්මේලනය සංවිධාන කළ විරෝධතාවට අනුරාධපුරයේ ගොවි සංවිධාන රැසක නියෝජිතයන් එක්වුණා
si_127628_2	විරෝධතාව අවස්ථාවේ අමාත්‍යවරයා නිවසේ රැඳී සිටියේ නැහැ
si_127628_3	පසුව ඔහුගේ සහෝදරයා වන කවින්ද දිසානායක පැමිණ විරෝධතාකරුවන්ට දැනුම්දුන්නේ අමාත්‍යවරයා මේ වනවිට කොළඹදී කැබිනට් මණ්ඩල රැස්වීමට සහභාගි වී සිටින බවයි. විරෝධතාකරුවන්ගේ ඉල්ලීම මත ඔහු අමාත්‍යවරයා දුරකථනයෙන් සම්බන්ධ කරගත්තා
si_127628_4	එහිදී අමාත්‍ය දුමින්ද දිසානායක, සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න සමඟ අදහස් හුවමාරු කරගත් අතර, පසුව විරෝධතාකරුවන් විසිර ගියා
si_127628_5	මේ අතර දෙහිඅත්තකණ්ඩිය නගරයේදීද අද ගොවීන් විරෝධතාවක නිරතවුණා
