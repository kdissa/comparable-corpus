si_227455_0	ලන්ඩන් නුවර ආසන්නයේ දී ට්‍රක් රථයකින් සිරුරු හමුවූ නීතිවිරෝධී සංක්‍රමණිකයන් 39 දෙනාම වියට්නාම ජාතිකයින් බවට දැන් සැක කෙරෙනවා
si_227455_1	ඔවුන් සියළු දෙනා චීන ජාතිකයන් ලෙසයි මුලින් විශ්වාස කෙරුණේ
si_227455_2	එහෙත් බෙල්ජියම හරහා ට්‍රක් රථයකින් එංගලන්තයට යාමට උත්සාහ කිරීමේදී අතුරුදන් වූ වියට්නාම ජාතිකයින් දෙදෙනෙකු පිළිබඳ තොරතුරු විමර්ශනයේදී හෙළි වී ඇත්තේ ඔවුන් සියළු දෙනාම වියට්නාම ජාතිකයින් විය හැකි බවයි. ඔවුන්ගේ සිරුරු පසුගිය 23 වන දා හමුවූ අතර, එහි රියදුරු උතුරු අයර්ලන්ත ජාතික 25 හැවිරිදි මොරිස් රොබින්සන්ට එරෙහිව මනුෂ්‍ය ඝාතන චෝදනා එල්ල වනවා
si_227455_3	සිද්ධිය සම්බන්ධයෙන් උතුරු අයර්ලන්තයේ තවත් පුද්ගලයෙකු අත්අඩංගුවට ගෙන ඇති අතර, වියට්නාම පොලීසිය සදහන් කළේ මෙම මිනිස් ජාවාරමට සම්බන්ධ දෙදෙනෙකු එරටින් ද අත්අඩංගුවට ගත් බවයි.
