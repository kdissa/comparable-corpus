si_231434_0	ඕස්ට්‍රේලියාවේ නිව්සවුත් වේල්ස් ප්‍රාන්තයේ සංචාරක කලාපයේ පවතින ලැව්ගිනි හේතුවෙන් විශාල පිරිසක් එම ප්‍රදේශයෙන් ඉවත්වෙමින් පවතින බව විදෙස් මාධ්‍ය වාර්තා පවසනවා
si_231434_1	පසුගිය වසරේ සැප්තැම්බර් මාසයේ සිට අඛණ්ඩව  ඕස්ට්‍රේලියාවේ ප්‍රාන්ත කිහිපයක පැතිර යන ලැව්ගිනි හේතුවෙන් පුද්ගලයන් 18 දෙනෙකු මියගොස් නිවාස 1200 කට වැඩි ප්‍රමාණයක් විනාශයට පත්වුණා
si_231434_2	එමෙන්ම මේ වනවිට එරට උෂ්ණත්වයද ඉහළ ගොස් ඇති බවයි විදෙස් මාධ්‍ය වාර්තා පවසන්නේ
si_231434_3	පවතින උෂ්ණාධික දේශගුණික තත්ත්වය සහ ලැව්ගිනිවල ධුමාරය හේතුවෙන් හදිසි ආපදා තත්ත්වයක් ප්‍රකාශයට පත් කිරීමත් සමඟ නිව්සවුත් සවුත්වේල්ස් ප්‍රාන්තයේ සංචාරකයින්ට ඉවත්වන ලෙසට එරට ආරක්ෂක අංශ දැනුම්දී තිබෙනවා
