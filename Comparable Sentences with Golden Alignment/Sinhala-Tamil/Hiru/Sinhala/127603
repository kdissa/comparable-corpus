si_127603_0	ඉන්දියාව සහ පාකිස්ථානය අතර පවතින දේශපාලන මතගැටුම් හේතුවෙන් දකුණු ආසියානු කලාපයේ ආර්ථිකයට දැඩි බලපෑමක් එල්ල වී ඇති බව හිටපු ජනාධිපතිනි චන්ද්‍රිකා බණ්ඩාරනායක කුමාරණතුංග පවසනවා
si_127603_1	නවදිල්ලි නුවරදී ඊයේ (01) ආරම්භ වූ සමුළුවක ආරම්භක දේශනය සිදුකරමිනුයි ඇය මේ බව කියා සිටියේ
si_127603_2	ඉන්දු - පාකිස්ථාන ගැටුම් හේතුවෙන් වසර 40 කට ආසන්න කාලයක් දකුණු ආසියාවේ ආර්ථික වේගය මන්දගාමීව සිදුවූ බව හිටපු ජනාධිපතිනිය පෙන්වා දෙනවා
si_127603_3	නමුත් ලෝකයේ වෙනත් කලාපවල පසුගිය දශක 4 ක කාලයක තුළ වේගවත් ආර්ථික සංවර්ධනයක් උදාකරගෙන ඇති බවයි ඇය කියා සිටියේ
si_127603_4	මේ අතර, ඉන්දියාවේ සහ පාකිස්ථානයේ නව පරම්පරාව ආකල්පමය වෙනස්කමකට ලක්විය යුතු බව පවසන හිටපු ජනාධිපතිනිය එසේ සිදුවුවහොත් එය කලාපීය ආර්ථික වර්ධනයට පිටුවහලක් වන බවයි පෙන්වා දෙන්නේ
si_127603_5	ඊට දෙරටේ දේශපාලන සහ ආගමික නායකයින් ද අවධානය යොමුකළ යුතු බව ඇය සිය දේශනයේදී අවධාරණය කර තිබෙනවා
