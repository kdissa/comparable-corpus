si_182719_0	මැතිවරණ නීති උල්ලංගණය කිරීම් සහ ප්‍රචණ්ඩ ක්‍රියා සම්බන්ධයෙන් පැමිණිලි 1200ක් මේ දක්වා මැතිවරණ මහලේකම් කාර්යාලය වෙත ලැබී තිබෙනවා
si_182719_1	ඉන් පැමිණිලි 1126ක් මැතිවරණ නීති උල්ලංගණය කිරීම් වන අතර, ඉතිරි පැමිණිලි 74, මැතිවරණ ප්‍රචණ්ඩ ක්‍රියා සම්බන්ධයෙන් ලැබී ඇති බවයි එම කාර්යාලය ප්‍රකාශ කළේ
si_182719_2	පැමිණිලි 282ක් නීතිවිරෝධී පෝස්ටර් සහ කටවුට් සම්බන්ධයෙන් ලැබී තිබෙනවා
si_182719_3	වැඩිම පැමිණිලි සංඛ්‍යාවක් කොළඹ දිස්ත්‍රික්කයෙන් ලැබී ඇති අතර, එම සංඛ්‍යාව 248ක්
si_182719_4	අඩුම පැමිණිලි සංඛ්‍යාවක් ලැබී ඇත්තේ උතුරු පළාතෙන් බවයි මැතිවරණ මහලේකම් කාර්යාලය ප්‍රකාශ කළේ
si_182719_5	මැතිවරණ පැමිණිලිවලට අදාළව පසුගිය මස 9 වන දා සිට මේ දක්වා කාලය තුළ පුද්ගලයින් 91 දෙනෙකු පොලීසිය විසින් අත්අඩංගුවට ගෙන තිබෙනවා
si_182719_6	ඉන් 17 දෙනෙකු අපේක්ෂකයින් බවයි පොලිස් මූලස්ථානය නිවේදනය කළේ
