si_198966_0	මන්නාරමට ආසන්න උතුරු මුහුදේදී ධිවර බෝට්ටුවක් තුළ සිදුවූ පිපිරීමකින් එක් පුද්ගලයෙකු මියගොස් තවත් තුන් දෙනෙක් බරපතළ තුවාල ලබා තිබෙනවා
si_198966_1	මෙලෙස අනතුරට පත්ව ඇත්තේ මන්නාරම පල්ලිමුනෙයි ප්‍රදේශයෙන් පසුගිය 31 වැනිදා මුහුදු ගිය ධිවරයින් පිරිසක්
si_198966_2	පිපිරීමෙන් ජිවිතක්ෂයට පත්වූ පුද්ගලයා මන්නාරම පල්ලිමුනෙයි ප්‍රදේශයේ පදිංචි 39 හැවිරිදි පුද්ගලයෙකු බවයි පොලිසිය කියා සිටියේ
si_198966_3	අනතුරින් තුවාල ලැබූ අනෙක් පුද්ගලයින් තුන්දෙනා මන්නාරම මුලික රෝහලට ඇතුලත් කර තිබෙනවා
si_198966_4	පිපිරීමට හේතුව මෙතෙක් අනාවරණය වී නොමැති අතර මන්නාරම පොලිසිය වැඩිදුර විමර්ශන සිදුකරනවා
si_198966_5	(ඡායාරූප - දිනසේන රතුගමගේ - මාධව කුලසුරිය )
