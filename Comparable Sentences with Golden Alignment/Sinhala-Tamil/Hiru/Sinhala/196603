si_196603_0	දකුණු අප්‍රිකාව සහ ශ්‍රී ලංකාව අතර දඹුල්ල ජාත්‍යන්තර ක්‍රිඩාංගණයේ ඊයේ පැවති දෙවන එක්දින තරගය අතරතුර ඇතිවූ උණුසුම් තත්ත්වයක් හේතුවෙන් පුද්ගලයන් 10 දෙනෙකු දඹුල්ල පොලීසිය අත්අඩංගුවට ගෙන තිබෙනවා
si_196603_1	සිද්ධියෙන් ක්‍රිකට් ක්‍රීඩාංගණයේ ආරක්ෂාවට යොදවා සිටි පුද්ගලයෙකු සහ තවත් අයෙකු තුවාල ලබා දඹුල්ල මූලික රෝහලට ඇතුළත් කර ඇති බවයි පොලීසිය සඳහන් කළේ
si_196603_2	කළහකාරී සිද්ධිය ඇතිවීමට හේතුව මෙතෙක් අනාවරණ වී නොමැති අතර, ඒ සම්බන්ධයෙන් දඹුල්ල පොලීසිය විමර්ශනයක් ආරම්භ කර තිබෙනවා
si_196603_3	ශ්‍රී ලංකාව සමඟ ඊයේ පැවති දෙවන එක්දින ක්‍රිකට් තරගයෙන් කඩුලූ 4 ක ජයක් ලබාගැනීමට දකුණු අප්‍රිකාව සමත්වුණා
