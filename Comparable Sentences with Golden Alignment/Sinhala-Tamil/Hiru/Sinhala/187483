si_187483_0	නීතිවිරෝධී ලෙස ගිනි අවි ළඟ තබා ගැනීම සම්බන්ධයෙන් අත්අඩංගුවට ගෙන සිටින හිටපු නියෝජ්‍ය පොලිස්පති වාස් ගුණවර්ධන ඇතුළු 5 දෙනෙකු ඇප මත මුදා හරින ලෙස අධිකරණය අද නියෝග කළා
si_187483_1	ඒ, ඊට අදාළ නඩුව අද (02) කොළඹ මහාධිකරණය හමුවේ කැදවූ අවස්ථාවේදියි
si_187483_2	එහිදී අධිකරණය නියෝග කළේ රුපියල් දස දහසක මුදල් ඇපයක් සහ රුපියල් ලක්ෂ දෙක බැගින් වූ ශරීර ඇප මත මුදා හරින ලෙසටයි
si_187483_3	මීට පෙර ඔවුන් ප්‍රතිශෝධන අයදුම්පතක් මගින් ඇප ලබාදෙන ලෙස ඉල්ලා සිටියා
si_187483_4	කෙසේ වෙතත්, කෝටිපති ව්‍යාපාරික මොහොමඞ් සියාම් පැහැරගෙන ගොස් ඝාතනය කිරීමේ සිද්ධියට හිටපු නියෝජ්‍ය පොලිස්පති වාස් ගුණවර්ධනට මිට පෙර කොළඹ මහාධිකරණ මරණ දඩුවම හිමිවුණා
