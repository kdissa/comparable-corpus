si_158341_0	රෝහල්ගත කර සිටින ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ කිසියම් උණ රෝගී තත්වයකින් පෙළෙන බව කොළඹ ජාතික රෝහල පවසනවා
si_158341_1	එහි  නියෝජ්‍ය අධ්‍යක්ෂිකා විශේෂඥ වෛද්‍ය සමින්දි සමරකෝන් හිරු ප්‍රවෘත්ති අංශයට කියා සිටියේ ඊයේ පස්වරුවේ සිට මන්ත්‍රීවරයා උණ රෝගයෙන් පෙළෙන අතර, ඒ සඳහා ප්‍රතිකාර මේ වන විටත් සිදුකෙරෙමින් පවතින බවයි. මන්ත්‍රීවරයා ඝන ආහාර ද්‍රව්‍ය ගැනීම ආරම්භ කිරීමත් සමඟ ඔහුව යළි බන්ධනාගාරයට යොමු කරන ලෙසට එම දෙපාර්තමේන්තුව කොළඹ ජාතික රෝහලෙන් ඉල්ලීමක් කර තිබුණා
si_158341_2	කෙසේ වෙතත්, එම ඉල්ලීම ජාතික රෝහල ප්‍රතික්ෂේප කරනු ලැබුවේ මන්ත්‍රීවරයා උණ රෝගී තත්ත්වයෙන් පෙළෙන බැවින්
si_158341_3	ආහාර වර්ජනයක නිරත වෙමින් උපවාසයක් ආරම්භ කළ විමල් වීරවංශ මන්ත්‍රීවරයා පසුගිය බ්‍රහස්පතින්දා එය අවසන් කරනු ලැබුවා
si_158341_4	ඉන් අනතුරුව කොළඹ ජාතික රෝහලේ 45 වන වාට්ටුවේ ප්‍රතිකාර ලබමින් සිටි මන්ත්‍රීවරයාගේ සෞඛ්‍ය තත්ත්වය යහපත්වීම හේතුවෙන් 43 වන වාට්ටුව වෙත මාරු කළා
