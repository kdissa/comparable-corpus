si_179962_0	කොළඹ - නාගලගම් වීථියේ අද පස්වරුවේ සිදුවූ වෙඩි තැබීමකින් තුවාල ලැබූ පුද්ගලයින් හතරදෙනෙකු කොළඹ - ජාතික රෝහලට ඇතුළත් කරනු ලැබුවා
si_179962_1	එහි හදිසි  අනතුරු අංශයේ නියෝජ්‍ය අධ්‍යක්‍ෂිකා වෛද්‍ය සමිද්ධි සමරකෝන් හිරු ප්‍රවෘත්ති අංශයට සඳහන් කළේ තුවාල ලැබූවන්ගෙන් දෙදෙනෙකුගේ තත්ත්වය බරපතල බවයි. අනෙක් දෙදෙනාගෙන් එක් අයෙකුට මේ වනවිට ශල්‍යකර්මයක් සිදුකරමින් පවතින බවද ඇය ප්‍රකාශ කළා
si_179962_2	වෙඩි තැබීමෙන් තුවාල ලැබූවන් අවුරුදු 25 ත් 30 ත් අතර පසුවන්නන් බව සඳහන්
si_179962_3	පොලීසිය සඳහන් කළේ  මත්ද්‍රව්‍ය සම්බන්ධ ගැටළුවක් මත ඇතිවූ බහින්බස්වීමක් දුරදිග යාම හේතුවෙන් ඇතිවූ ගැටුමකදී මෙම වෙඩි තැබීම සිදුව ඇති බවයි. අද පස්වරු 4.30 ට පමණ දෙපිරිසක් අතර මෙම වෙඩි තැබීම සිදුව ඇති බවයි පොලිසිය කියාසිටියේ
si_179962_4	වෙඩි තැබීමට සම්බන්ධ පුද්ගලයන් අනාවරණ වී ඇති අතර ඔවුන් අත්අඩංගුවට ගැනීම සඳහා ග්‍රෑන්ඩ්පාස් පොලිසිය විමර්ශණ ආරම්භ කර තිබෙනවා
