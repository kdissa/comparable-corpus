si_142090_0	සෞදි අරාබියේ රැකියාවකට ගොස් සේවා ස්ථානයෙන් පැන ගියහොත් යළි මව්බිමට පැමිණීමේදී රුපියල් ලක්ෂ 4ක මුදලක් ගෙවීමට සිදුවනු ඇතැයි විදේශ සේවා නියුක්ති කාර්යාංශය ප්‍රකාශ කළා
si_142090_1	ඒ, සෞදි අරාබිය, සැප්තැම්බර් මාසයේ සිට ක්‍රියාත්මක කරන නව ශ්‍රමික නීති අනුවයි. සෞදි අභ්‍යන්තර කටයුතු අමාත්‍යාංශය ප්‍රකාශයට පත් කළ අදාළ නීති එරට සේවය කරන සියලූ විදෙස් ශ්‍රමිකයන්ට බල පැවැත්වෙනවා
si_142090_2	ඒ අනුව විදේශ ශ්‍රමිකයන් තම රැකියා ස්ථානයෙන් පැන ගියහොත් ඊට අදාළව සේවා යෝජකයා පැමිණිල්ලක් සිදුකර ඇත්නම් ශ්‍රමිකයා යළි සිය රට පැමිණීමට පිටවීමේ අවසර පත්‍රය ලබා ගැනීමේදී සෞදි රියාල් දස දහසක දඩ මුදලක් ගෙවිය යුතුයි
si_142090_3	එය ආසන්න වශයෙන් රුපියල් තුන්ලක්ෂ 87,000ක මුදලක්
si_142090_4	එසේම නේවාසික බලපත්‍රය කල් ඉකුත් වී ඇති අවස්ථාවකදී ද එම නීතිය බල පැවැත්වෙනවා
si_142090_5	මෙම තත්ත්වය සැලකිල්ලට ගෙන තම සේවා ස්ථානවලින් පැන නොයන ලෙසත්, වීසා කල් ඉකුත් වී එරට රැදී නොසිටින ලෙසත්, සංචාරක වීසා ලබාගෙන සෞදියේ රැකියා සදහා නොයන ලෙසත් විදේශ සේවා නියුක්ති කාර්යාංශය ශ්‍රී ලාංකිකයන්ගෙන් ඉල්ලීමක් කළා
