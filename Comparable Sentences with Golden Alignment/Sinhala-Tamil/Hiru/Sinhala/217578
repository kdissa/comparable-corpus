si_217578_0	නීතිවිරෝධී ලෙස මසුන් ඇල්ලූ පුද්ගලයින් 31 දෙනෙකු නාවික හමුදාව මගින් ඊයේ අත්අඩංගුවට ගෙන තිබෙනවා
si_217578_1	ඒ, ත්‍රිකුණාමලය - නොර්වේ දූපත අවට මුහුදු ප්‍රදේශයේ සිදුකළ මුර සංචාරයක් අතරතුරදීයි
si_217578_2	නීතිවිරෝධී දැල් භාවිත කරමින් මසුන් ඇල්ලූ පුද්ගලයින් 23 දෙනෙකු, ඩිංගි යාත්‍රා 4ක්, තහනම් දැල් දෙකක් නාවික හමුදා භාරයට ගෙන තිබුණා
si_217578_3	එමෙන්ම අද දිනයේ ත්‍රිකුණාමලය - වලල්තෝඞ්ඩාම් මුහුදු ප්‍රදේශයේ සිදුකළ මුර සංචාරයකදී නීතිවිරෝධී ලෙස මසුන් අල්ලමින් සිටි පුද්ගලයින් 8 දෙනෙකු නාවික හමුදාව අත්අඩංගුවට ගනු ලැබුවා
si_217578_4	ඔවුන් ඉදිරි පරීක්ෂණ කටයුතු සඳහා ත්‍රිකුණාමලය සහකාර ධීවර අධ්‍යක්ෂ කාර්යාලයට භාර දී තිබෙනවා
