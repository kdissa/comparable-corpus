si_223421_0	තුන්දින නිල සංචාරයක් සඳහා මාලදිවයිනට ගිය අග්‍රාමාත්‍ය රනිල් වික්‍රමසිංහ එරට වෙලනා ජාත්‍යන්තර ගුවන් තොටුපලට ගොඩබැස තිබෙනවා
si_223421_1	අද උදෑසන 7.30 ට ශ්‍රී ලංකන් ගුවන් සේවයේ යූ.එල්. 101 දරණ යානයෙන් අග්‍රාමාත්‍යවරයා ඇතුලු 13 දෙනෙකුගෙන් සමන්විත දූත පිරිස මාලදිවයින බලා පිටත්ව ගියා
si_223421_2	එහිදී අග්‍රාමාත්‍යවරයා පිළිගනු ලැබුවේ එරට විදේශ කටයුතු අමාත්‍ය අබ්දුල්ලා ශහීඞ් විසින්
si_223421_3	මාලදිවයින් ජනාධිපති ඊබ්‍රාහිම් මොහොමඞ් සාලිගේ ආරාධනාවකට අනුවයි අග්‍රාමාත්‍යවරයා මෙලෙස තුන්දින නිල සංචාරයක් සඳහා මාලදිවයිනට ගොස් තිබුණේ
si_223421_4	එම සංචාරයේදී දෙරට අතර වීසා පහසුකම් ලබාදීම, සමාජ ආරක්ෂණය, වෘත්තීය පුහුණුව සහ තරුණ සංවර්ධනය යන ක්ෂේත්‍රයන්හි සහයෝගිතාව වර්ධනය කර ගැනීම අරමුණින් අවබෝධතා ගිවිසුම් 4 කට ද අත්සන් තැබීමට නියමිතයි
si_223421_5	හෙට සහ අනිද්දා මාලදිවයින් පැරඩයිස් අයිලන්ඞ් රිසෝට් හි පැවැත්වෙන ඉන්දියන් සාගර සමුළුවෙහි සභාපතිත්වය ද අග්‍රාමාත්‍ය රනිල් වික්‍රමසිංහ විසින් දරනු ලබනවා
