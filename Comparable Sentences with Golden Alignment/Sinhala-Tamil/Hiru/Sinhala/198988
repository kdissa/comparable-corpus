si_198988_0	නේපාල රාජ්‍ය සංචාරයක නිරත ජනාධිපති මෛත්‍රීපාල සිරිසේන සහ සාක් සංවිධානයේ මහලේකම් අම්ජාඩ් හුසේන් බී. සියාල් අතර හමුව අද (02) පෙරවරුවේ කත්මණ්ඩු නුවර සාක් මහලේකම් කාර්යාලයේදී සිදුවුණා
si_198988_1	දකුණු ආසියාතික ගූගෝලීය කලාපය මුල් කොටගෙන ඇති වූ කලාපීය සංවිධානය වන සාක් සංවිධානය තුළ ශ්‍රී ලංකාව ප්‍රබල රාජ්‍යයක් ලෙස තමන් හඳුනාගෙන ඇති බවයි මෙහිදී සාක් මහලේකම්වරයා සඳහන් කර ඇත්තේ
si_198988_2	එමෙන්ම මෙහිදී සාක් කලාපීය රටවල් අතර සහයෝගීතාව තවදුරටත් ශක්තිමත් කර ගැනීමේ වැදගත්කම ජනාධිපති මෛත්‍රීපාල සිරිසේන අවධාරණය කර ඇති බව සඳහන්
si_198988_3	අනතුරුව සාක් මහලේකම් කාර්යාලයේ තැන්පත් කර ඇති විශේෂ අමුත්තන් සඳහා වන සමරු පොතේ සටහනක් තැබූ ජනාධිපති මෛත්‍රීපාල සිරිසේන එම කාර්යාල පරිශ්‍රයේ නිරීක්ෂණ චාරිකාවකට ද එක්වුණා
