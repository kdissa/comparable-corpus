si_170006_0	නිදහස් පක්ෂ සම්මේලනයට තමන් සහභාගීවීම රටට වැදගත් නොවන බව හිටපු ජනාධිපති මහින්ද රාජපක්ෂ පවසනවා
si_170006_1	ඔහු ඒ බව කියා සිටියේ ජාතික මැණික් හා ස්වර්ණාභරණ අධිකාරිය මගින් සංවිධාන කරන වාර්ෂික මැණික් හා ස්වර්ණාභරණ ප්‍රදර්ශනයට කොළඹදී අද එක්වෙමින්
si_170006_2	එහිදී ඔහුගෙන් නිදහස් පක්ෂ සම්මේලයට ආරාධනා ලැබීම සම්බන්ධයෙන් මාධ්‍යවේදීන් විමසා සිටියා
si_170006_3	ඊට ප්‍රතිචාර දක්වමින් හිටපු ජනාධිපතිවරයා කියා සිටියේ රටේ රණවිරුවන්ට යුද අපරාධ චෝදනා නැගෙන අවස්ථාවක සම්මේලනයට සහභාගිවීම සම්බන්ධයෙන් ප්‍රශ්න කිරීම රටට වැදගත් නොවන බවයි. තමන් ඊට සහභාගී වූවත් නොවූවත් වෙනසක් නොමැති බවයි ඔහු තවදුරටත් ප්‍රකාශ කළේ
