si_221389_0	කුරුණෑගල නියෝජ්‍ය පොලිස්පති කිත්සිරි ජයලත්ට ලබාදී තිබූ ස්ථාන මාරුව අවලංගු කර තිබෙනවා
si_221389_1	ජාතික පොලිස් කොමිසමේ ලේකම් නිශාන්ත වීරසිංහ හිරු ප්‍රවෘත්ති අංශයට කියා සිටියේ රටේ මේ වන විට පවතින තත්ත්වය සැලකිල්ලට ගෙන පොලිස් කොමිසමේ සාමාජිකයින් මෙම තීරණයට එළඹි බවයි. කුරුණෑගල නියෝජ්‍ය පොලිස්පති කිත්සිරි ජයලත් ත්‍රිකුණාමලය කොට්ඨාශය වෙත මාරු කිරීමට ජාතික පොලිස් කොමිසම ඊයේ අනුමැතිය ලබාදෙනු ලැබුවේ වැඩබලන පොලිස්පතිවරයාගේ නිර්දේශය සැලකිල්ලට ගනිමින්
si_221389_2	එහෙත් මේ මොහොතේ රට තුළ පවතින තත්ත්වය සැලකිල්ලට ගෙන කුරුණෑගල නියෝජ්‍ය පොලිස්පතිවරයා හැර සෙසු නියෝජ්‍ය පොලිස්පතිවරුන් 17 දෙනෙකුට පමණක් ස්ථාන මාරු ලබාදීමට අද රැස්වූ ජාතික පොලිස් කොමිසම අනුමැතිය පළ කර තිබෙනවා
