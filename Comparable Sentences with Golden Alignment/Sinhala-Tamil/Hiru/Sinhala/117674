si_117674_0	දැනට අත්අඩංගුවට ගෙන රක්ෂිත බන්ධනාගාර ගත කර සිටින අන්තර්ජාතික මත්ද්‍රව්‍ය ජාවාරම්කරුවෙකු වන මොහොමඞ් සිද්දික් මේ මස 16 වනදා දක්වා යළිත් රක්ෂිත බන්ධනාගාර ගත කර තිබෙනවා
si_117674_1	ඒ කොළඹ ප්‍රධාන මහේස්ත්‍රාත් ගිහාන් පිලපිටිය හමුවට ඉදිරිපත් කිරීමෙන් පසුවයි. මොහුට ඇප ලබාදෙන ලෙස ඔහුගේ නීතීඥයින් ඉල්ලීමක් කළ නමුත් ඊට අපරාධ පරීක්ෂණ දෙපාර්තමේන්තුව සිය විරෝධය පළ කළා
si_117674_2	රහස් පොලිස් නිලධාරින් මෙහිදී අධිකරණයෙන් ඉල්ලා සිටියේ නීතීපතිවරයාගේ උපදෙස් නොමැතිව සැකකරුට ඇප ලබා නොදෙන ලෙසයි
si_117674_3	පාකිස්ථානයේදී අත්අඩංගුවට ගනු ලැබූ මොහොමඩ් සිද්දික් පසුගිය මාර්තු 16 වනදා ශ්‍රී ලංකාවට රැගෙන එනු ලැබූයේ අපරාධ පරීක්ෂණ දෙපාර්තමේන්තුව මගින්
