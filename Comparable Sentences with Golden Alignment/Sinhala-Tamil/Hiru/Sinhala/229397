si_229397_0	වත්තල - හේකිත්ත මාර්ගයේ ප්‍රධාන ජලනලයක් අද අලූයම හදිසියේ පුපුරායාම නිසා අවට ප්‍රදේශ කිහිපයකට ජල සැපයුම ඇණහිට තිබෙනවා
si_229397_1	ජාතික ජලසම්පාදන හා ජලාපවහන මණ්ඩලය ප්‍රකාශ කළේ හේකිත්ත, පල්ලියවත්ත, ඇළකන්ද, බලගලවත්ත යන ප්‍රදේශවලට මෙලෙස ජල සැපයුම ඇණහිට ඇති බවයි. මීට අමතරව මරදාන පාර, වැලිඅමුණ, හැඳල මාර්ගය සහ ඇළකන්ද මාර්ගයේ කොටසක ජල සැපයුමට බාධා එල්ලවී තිබෙනවා
si_229397_2	ජලසම්පාදන මණ්ඩලය වැඩිදුරටත් සඳහන් කළේ පුපුරාගිය ජල නළය පිළිසකර කිරීමේ කටයුතු මේ වනවිට ආරම්භ කර ඇති බවයි.
