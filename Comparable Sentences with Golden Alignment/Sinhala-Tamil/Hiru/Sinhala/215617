si_215617_0	මොනරාගල නගරය සහ ඒ අවට ප්‍රදේශයන්හි සිදුකළ සෝදිසි මෙහෙයුමකදී සැකකටයුතු සී.ඩී. තැටි කිහිපයක් සමග මවුලවිවරයෙකු ඇතුළු තවත් පුද්ගලයින් දෙදෙනෙකු අත්අඩංගුවට ගෙන තිබෙනවා
si_215617_1	පොලීසිය සදහන් කළේ නගරයේ පිහිටා තිබූ පල්ලියක් වැටලීමකට ලක් කළ අවස්ථාවේදී මෙලෙස සී.ඩී. තැටි සහ තවත් උපකරණ කිහිපයක් සොයා ගත් බවයි. එමෙන්ම, පල්ලිය අසල නිවසක තිබී වර්ණය වෙනස් කරන ලද කැබ් රථයක් ද අත්අඩංගුවට ගෙන තිබෙනවා
si_215617_2	මේ අතර, සයින්දමරුදු ප්‍රදේශයේදී මරාගෙන මැරෙන බෝම්බ ප්‍රහාරයකින් ජීවිතක්ෂයට පත්වූ රිල්වාන් හෂීම්ගේ කාත්තන්කුඩියේ පිහිටි නිවසේ තිබී මරාගෙන මැරෙන ඇදුම් කට්ටලයක් පොලීසිය අද සොයා ගත්තා
si_215617_3	නිවසේ සිටි ඔහුගේ මාමන්ඩිය සහ නැන්දණිය ද පොලීසිය අත්අඩංගුවට ගෙන ඇති බව සදහන්
