si_225445_0	සහජීවන ක්‍රියාදාමය ශක්තිමත් කිරීමට ජනාධිපති මෛත්‍රිපාල සිරිසේන ප්‍රමුඛ රජය ගෙන යන ලද වැඩපිළිවෙල බ්‍රිතාන්‍ය රාජ්‍ය අමාත්‍ය තරික් අහමඞ් සාමිවරයාගේ පැසසුමට ලක්වී තිබෙනවා
si_225445_1	ඊයේ කොළඹ ජනාධිපති නිල නිවසේදී ඔහු ජනාධිපතිවරයා හමුවුණා
si_225445_2	එහිදී ගෝලීය තර්ජනයක් බවට පත්ව ඇති සියලූම ආකාරයේ ත්‍රස්තවාදයට එරෙහිව සටන් කිරීම සඳහා ජාත්‍යන්තර සහයෝගීතාවයේ ඇති වැදගත්කමද සාමිවරයා අවධාරණය කළ බවයි ජනාධිපති මාධ්‍ය අංශය නිවේදනය කළේ
