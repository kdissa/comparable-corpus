si_62225_0	ආරක්ෂක ගේට්ටු නොමැති දුම්රිය හරස් මාර්ගවල සිදුවන අනතුරු වළක්වාගැනීම සඳහා ගේට්ටු සවිකර ආරක්ෂිත වැඩපිලිවෙලක් කඩිනමින් සකස් කරන්නැයි ජනාධිපති මහින්ද රාජපක්ෂ මහතා බලධාරීන්ට උපදෙස් ලබාදී තිබෙනවා
si_62225_1	ඒ, මේ සම්බන්ධයෙන් අරලියගහ මන්දිරයේ අද පැවති සාකච්ඡාවකදියි
si_62225_2	සිවිල් ආරක්ෂක කමිටු, පොලීසිය හරහා සම්බන්ධීකරණය කිරීම තුළින් මෙම වැඩපිළිවෙල සාර්ථක කරගත හැකි බව ජනාධිපතිවරයා මෙහිදී ප්‍රකාශ කළා
si_62225_3	ඊට ප්‍රදේශයේ ජනතාවද දායක කරගන්නා ලෙසයි ජනාධිපතිවරයා බලධාරීන්ට උපදෙස් ලබාදුන්නේ
si_62225_4	මෙහිදී ප්‍රදේශයේ කාර්මික ශිල්පීන්ගේ දායකත්වය ලබාගනිමින් ගේට්ටු ඉදිකිරීම මගින් ඉතා කෙටි කාලයක් තුළ ඊට විසඳුම් සෙවිය හැකි බවද ජනාධිපතිවරයා පෙන්වා දී තිබෙනවා
si_62225_5	එහිදී පැවතිය යුතු තත්ත්වය සහ ඉදිකිරීම් ක්‍රියාත්මක කරන සැළැස්ම කඩිනමින් ලබාදෙන ලෙසයි ජනාධිපති මහින්ද රාජපක්ෂ මහතා වැඩිදුරටත් උපදෙස් ලබාදී ඇත්තේ
si_62225_6	දැනට අනාරක්ෂිත දුම්රිය හරස් මාර්ග 754 ක් ඇති අතර ඉන් 168 ක්ම පිහිටා තිබෙන්නේ මුහුදුබඩ දුම්රිය මාර්ගයේයි
