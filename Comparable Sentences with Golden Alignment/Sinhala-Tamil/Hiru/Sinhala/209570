si_209570_0	ජාතික වැදගත්කම සලකා අවශ්‍ය මොහොතේදී නිවැරදි තීන්දුව ගන්නා බව එක්සත් ජාතික පක්ෂයේ හිටපු මහලේකම්වරයෙකු වන තිස්ස අත්තනායක පවසනවා
si_209570_1	මහනුවර - ශ්‍රී දළදා මාළිගාවට ගොස් අද (02) පෙරවරුවේ දළදා සමිඳුන් වැද පුදා ගැනීමෙන් අනතුරුව මාධ්‍යවේදීන් නැගූ ප්‍රශ්නවලට පිළිතුරු ලබාදෙමිනුයි ඔහු මේ බව කියා සිටියේ
si_209570_2	මේ අතර ඉදිරි ජනාධිපතිවරණය සඳහා ශ්‍රී ලංකා නිදහස් පක්ෂයේ ජනාධිපති අපේක්ෂකයා ලෙස ජනාධිපති මෛත්‍රීපාල සිරිසේන මහතා නම් කරමින් ඊයේ අනුරාධපුරයේදී සම්මත වූ යෝජනාව සම්බන්ධයෙන් පක්ෂ විපක්ෂ නියෝජිතයින් අද මෙලෙස අදහස් පළ කළා
