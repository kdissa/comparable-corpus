si_221377_0	අද රාත්‍රී 10 සිට ලබන 5 වන දා අලූයම 5 දක්වා මෝදර - මුතුවැල්ල මාවත ශාන්ත ජේම්ස් හන්දියේ සිට ඩිලාසල් හන්දිය දක්වා වූ මාර්ගයේ රථ වාහන ගමනාගමනය සීමා කරන බව පොලීසිය පවසනවා
si_221377_1	පොලිස් මාධ්‍ය ප්‍රකාශක කාර්යාලය සඳහන් කළේ ජල නළ එලීමේ කටයුත්තක් හේතුවෙන් එලෙස රථ වාහන ධාවනය සීමා කෙරෙන බවයි. එමෙන්ම, ලබන 9 වන දා රාත්‍රී 10 සිට 12 වන දා අලූයම 5 දක්වා සහ 16 වන දා රාත්‍රී 10 සිට 19 වන දා අලූයම 5 දක්වා ද එම මාර්ගයේ රථ වාහන ධාවනය සීමා කෙරෙන බවයි පොලිස් මාධ්‍ය ප්‍රකාශක කාර්යාලය නිවේදනය කළේ
si_221377_2	මේ අතර, මෝදර වීදිය - මාදම්පිටිය හන්දියේ සිට රජමල්වත්ත පාර හන්දිය දක්වා වූ මාර්ගය ද ජල නළ එළීම හේතුවෙන් ලබන 2 වන ද රාත්‍රී 10 සිට 5 වන දා අලූයම 5 දක්වා සහ 9 වන දා රාත්‍රී 10 සිට 12 වන දා අලූයම 5 දක්වා රථ වාහන ධාවනය සීමා කෙරෙනු ඇති
si_221377_3	මේ හේතුවෙන් විකල්ප මාර්ග භාවිත කරන ලෙස පොලීසිය රියදුරන්ගෙන් ඉල්ලීමක් කරනවා
