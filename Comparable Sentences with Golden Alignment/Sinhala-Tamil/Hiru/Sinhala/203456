si_203456_0	අග්‍රාමාත්‍ය මහින්ද රාජපක්ෂ එම ධුරයට පත්වීමෙන් පසු අද (02) පෙරවරුවේ කතරගම පුදබිම වෙත පැමිණ ආශිර්වාද ලබා ගත්තා
si_203456_1	අග්‍රාමාත්‍යවරයා කිරිවෙහෙර වැද පුදාගෙන කතරගම මහා දේවාල භූමියට පැමිණි බවයි හිරු වාර්තාකරු සඳහන් කළේ
si_203456_2	එහිදී රුහුණු මහා කතරගම මහා දේවාලය ඇතුළු පරිවාර දේවාල වෙත ගොස් පළතුරු පූජා පවත්වා අග්‍රාමාත්‍යවරයා ආශිර්වාදය ලබාගෙන තිබෙනවා
si_203456_3	මෙහිදී අග්‍රාමාත්‍ය මහින්ද රාජපක්ෂ ඇතුළු පිරිස කිරිවෙහෙර විහාරාධිපති පූජ්‍ය කොබවක ධම්මින්ද හිමියන් සහ කතරගම අභිනවාරාමාධිපති පූජ්‍ය කපුගම සරණතිස්ස හිමිවරුන් ද බැහැ දුටු බවයි හිරු වාර්තාකරු වැඩිදුරටත් කියා සිටියේ
si_203456_4	එසේම අග්‍රාමාත්‍ය මහින්ද රාජපක්ෂ අද (02) පස්වරුවේ වලස්මුල්ල ජාතික පාසල් භූමියේ පැවති ජාතික සාහිත්‍ය හා කලා මහෝත්සවය සඳහා ද සහභාගි වුණා
