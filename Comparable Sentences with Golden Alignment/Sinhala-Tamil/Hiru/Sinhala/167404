si_167404_0	රට ඉඳන් කටුනායකට ඇවිත් බිරිඳ දකින්න සුළු මොහොතකට පෙර සැමියාට අත්වූ අවාසනාවන්ත ඉරණම කටුනායක ගුවන් තොටුපළේදී මගියෙකු අද උදෑසන හදිසියේ මිය ගොස් තිබෙනවා
si_167404_1	මෙසේ මිය ගොස් ඇත්තේ තෙල්දෙනිය ප්‍රදේ්ශයේ පදිංචි 49 හැවිරිදි අයෙකු බව සඳහන්
si_167404_2	ගුවන් තොටුපළ සෞඛ්‍ය වෛද්‍ය ඒකකය කියා සිටියේ හදිසි හෘදයාබාධයක් හේතුවෙන් මොහු මෙලෙස මිය ගොස් ඇති බවයි. අද අලුයම 4යි විස්සට පමණ සෞදි අරාබියේ ජෙඩා සිට මෙරටට පැමිණි මගියෙකුයි මෙලෙස මිය ගොස් ඇත්තේ
si_167404_3	මොහු දැනට සෞදි අරාබියේ ජෙඩා නුවර ස්ථිර පදිංචිව සිටින අතර ,මීට මාස කීපයකට පෙර ශ්‍රී ලංකාවට පැමිණ සිටි සිය බිරිඳ ආපසු කැදවා ගෙන යෑමට මෙසේ මෙවර පැමිණ ඇති බවටයි වාර්තා වන්නේ
