si_139588_0	මහනුවර සිට දින 5ක් පුරා පැමිණි ඒකාබද්ධ විපක්ෂයේ ජන සටන පාද යාත්‍රාව ඊයේ එහි අවසානය සනිටුහන් කළා
si_139588_1	ඒ, කොළඹ ලිප්ටන් වටරවුමෙන්
si_139588_2	පාද යාත්‍රාව අවසානයේ කොළඹ රැස්වීම පැවැත්වුණේ ලිප්ටන් වටරවුමේ නවතා තිබූ ජංගම රථයක පැනවූ වේදිකාවකයි
si_139588_3	පාද යාත්‍රාව අවසානයේ රැස්වීම බොරැල්ල කැම්බල් පිටියේදී පැවැත්විය හැකි බවට දැනුම් දෙමින් ලිපියක් ද පොලීසිය ඊයේ උදෑසන හිටපු ජනාධිපති මහින්ද රාජපක්ෂ වෙත භාර දුන්නේ නාරාහේන්පිට අභයාරාමයේදියි
si_139588_4	පාද යාත්‍රාව, දළුගම, කැළණිය, පෑලියගොඩ ඔස්සේ පස්වරු 2ට පමණ කැළණි පාලම මතින් කොළඹ නගරයට ඇතුළු වුණා
si_139588_5	පසුව බේස්ලයින් මාර්ගය, මාළිගාවත්ත, පංචිකාවත්ත, මරදාන පසු කරමින් ඉදිරියට පැමිණියා
si_139588_6	මරදාන පසු කරමින් පා ගමනින් පැමිණි පිරිස් ඩාලි පාර ඔස්සේ ඉදිරියට පැමිණි අතර එම මාර්ගයේ පිහිටි ශ්‍රී ලංකා නිදහස් පක්ෂ මූලස්ථානය ආසන්නයේදී ඇතැමුන් ‘හූ’ හඬ නැගුවා
si_139588_7	පසුව හයිඩ්පිටිය හරහා පා ගමන ලිප්ටන් වටරවුමට පැමිණි අතර එහි පැවැත්වූ අවසන් රැස්වීමේදී රැස්ව සිටි පිරිස ඇමතූ හිටපු ජනාධිපති මහින්ද රාජපක්ෂ කියා සිටියේ ඊළඟට පාද යාත්‍රාව පැමිණෙන්නේ ආණ්ඩුව ලබා ගැනීමට බවයි.
