si_142036_0	කුරුණෑගල - දඹුල්ල ප්‍රධාන මාර්ගයේ ගලේවෙල - තොළඹගොල්ල ප්‍රදේශයේ අද (02) අලූයම සිදුවූ රිය අනතුරකින් පුද්ගලයන් තුන්දෙනෙකු මියගොස් තවත් 7 දෙනෙකු තුවාල ලබා තිබෙනවා
si_142036_1	මියගිය අය අතර වෑන් රථයේ රියදුරු සහ කුඩා දරුවෙකු ද සිටින බව සදහන්
si_142036_2	කැකිරාවේ සිට කොළඹ බලා ධාවනය වූ ලංකා ගමනාගමන මණ්ඩලයට අයත් බස් රථයක් සහ හලාවත සිට පොළොන්නරුව බලා ධාවනය වූ වෑන් රථයක් එකිනෙක ගැටීමෙන් අනතුර සිදුව ඇති බවයි අප වාර්තාකරු ප්‍රකාශ කළේ
si_142036_3	අනතුරෙන් තුවාල ලැබූවන් ප්‍රතිකාර සදහා ඇතුළත් කෙරුණේ දඹුල්ල රෝහලටයි
si_142036_4	ඒ පිළිබදව අප කළ විමසීමකදී රෝහල් ප්‍රකාශිකාවක සදහන් කළේ අනතුරෙන් තුවාල ලැබූ පිරිමි පුද්ගලයින් 4 දෙනෙකු සහ කාන්තාවන් 3 දෙනෙකු රෝහලේ ප්‍රතිකාර ලබමින් සිටින බවයි. ඔවුන් අතුරෙන් කාන්තාවන් තිදෙනාගේ තත්ත්වය බරපතල බවයි ඇය සදහන් කළේ
si_142036_5	ඡායාරූප - දඹුල්ල කාංචන කුමාර
