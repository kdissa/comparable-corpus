si_225421_0	පාස්කු ඉරිදා ත්‍රස්ත ප්‍රහාරය වලක්වාගැනීමට කටයුතු නොකිරීම තුලින් මූලික අයිතීන් කඩ කළ බවට චෝදනා කරමින් හිටපු ආරක්ෂ ලේකම් හේමසිරි ප්‍රනාන්දු, අනිවාර්ය නිවාඩු යවා සිටින පොලිස්පති පූජිත් ජයසුන්දර ඇතුළු පාර්ශව කිහිපයකට එරෙහිව ගොනු කර ඇති පෙත්සම් 12 විභාගයට ගැනීමට සත් පුද්ගල ශ්‍රේෂ්ඨාධිකරණ විනිසුරු මඩුල්ල අද අවසර ලබාදුන්නා
si_225421_1	අගවිනිසුරු ජයන්ත ජයසූරිය, බුවනෙක අලුවිහාරේ, සිසිර ද ආබෲ, ප්‍රියන්ත ජයවර්ධන, ප්‍රසන්න ජයවර්ධන, එල්.ටී.බී. දෙහිදෙණිය සහ මුර්දු ප්‍රනාන්දු යන විනිසුරු මඩුල්ල හමුවේයි මෙම පෙත්සම් සලකා බලනු ලැබුවේ
si_225421_2	ඒ අනුව අදාල පෙත්සම් වල වග උත්තරකරුවන් ලෙස නම් කර සිටින හිටපු ආරක්ෂක ලේකම් හේමසිරි ප්‍රනාන්දු, පොලිස්පති පූජිත් ජයසුන්දර ඇතුළු වගඋත්තරකරුවන් පිරිසකට එම පෙත්සමට අදාල විරෝධතා තිබේනම් නොවැම්බර් මස 08 වනදාට පෙර ඉදිරිපත් කරන ලෙසටද විනිසුරු මඩුල්ල නියෝග කළා
