si_160443_0	මුහුදට පිටුපා ඡායාරූප ගනිමින් සිටියදී රළ පහරකට හසුවී ගසා ගෙන ගිය තරුණියගේ සිරුර මුහුදේ පා වෙමින් තිබියදී ධීවරයෙකු විසින් සොයා ගෙන ගොඩට ගෙනවිත් තිබෙනවා
si_160443_1	පසුගිය 01 වැනිදා සවස 5.10 ට පමණ හලාවත පොලීසිය ආසන්නයේදී මෙම අනතුර සිදු වුණා
si_160443_2	මිය ගොස් ඇත්තේ හලාවත - ඉලිප්පදෙණිය, බටහිර මුංගන්දළුව පදිංචිව සිටි 21 හැවිරිදි තරුණියක්
si_160443_3	ඥාතීන් පිරිසක් සමග පැමිණ හලාවත මුහුදු වෙරළේ විනෝද වෙමින් ඡායාරූප ගනිමින් සිටින විට ඇය මෙම අනතුරට මුහුණ දී තිබෙනවා
si_160443_4	වෙරළේ ඡායාරූප ගනිමින් සිටි කාන්තාවන් සිව් දෙනෙකු හදිසියේ පැමිණි රළ පහකට අසුවී ඇති නමුත් තිදෙනෙකු දිවි ගලවා ගත්තා
si_160443_5	02 වැනිදා දහවල් 12.00 ට පමණ මුහුදේ පා වෙමින් තිබූ තරුණියගේ සිරුර ප්‍රදේශයේ ධීවරයෙකුට හමුවී ඇති අතර පසුව  ඔහු විසින් එම සිරුර ගොඩට ගෙනවිත් තිබෙනවා
si_160443_6	මෙම අනතුර සිදුවී ඇති ස්ථානය අනතුරු දායක බව හලාවත නගර සභාව සහ ආපදා කළමනාකරණ ඒකකය විසින්ද පුවරු සවි කර ප්‍රදර්ශණය කර තිබු ස්ථානයක් බවයි අප වාර්තාකරු සඳහන් කරේ
