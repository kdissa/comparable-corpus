si_211529_0	වැලිගම - දෙනිපිටිය වැඩබිමක තිබී සොයාගත් තරුණයින් දෙදෙනාගේ මළ සිරුරු සම්බන්ධයෙන් පොලීසිය විමර්ශණයක් ආරම්භ කර තිබෙනවා
si_211529_1	අද අලූයම මෙම මළසිරුරු සොයාගනු ලැබුවේ එම ප්‍රදේශයේ ඉදිකිරීම් කටයුත්තක් සිදුකරන වැඩබිමක කොන්ක්‍රීට් කණු ඉදිකිරීම සඳහා ජලය ලබාගන්නා වළක තිබියදියි
si_211529_2	මෙලෙස මියගොස් ඇත්තේ අවුරුදු 24 සහ 32 වයස්වල පසුවන වැලිගම සහ දෙණිපිටිය ප්‍රදේශවල පදිංචි තරුණයින් දෙදෙනෙක්
si_211529_3	ඉන් එක් අයෙකු එම ඉදිකිරීම් කටයුතු සිදුකරන වැඩබිමේ හිමිකරුගේ සහෝදරයෙකු වන බවයි පොලීසිය සඳහන් කළේ
si_211529_4	මෙම පුද්ගලයා අද පෙරවරුවේ තවත් අයෙකු සමඟ එම ස්ථානයේ සේවය කරමින් සිට ඇති අතර, මෙම ජලය පිරුණු වළට වැටී මියගියේ කෙසේද යන්න මෙතෙක් තොරතුරු අනාවරණ වී නැහැ
si_211529_5	කෙසේ වෙතත් විදුලි සැර වැදීමකින් අනතුරුව එම ජලය පිරුණු වලට වැටීමෙන් මෙම පුද්ගලයින් මියගියේද යන්න පිළිබඳව පොලීසිය සැක පළ කරනවා
si_211529_6	මේ වනවිට සිද්ධිය සම්බන්ධයෙන් පුද්ගලයින් කිහිපදෙනෙකුගෙන් ප්‍රකාශ සටහන් කරගෙන ඇති බවයි පොලීසිය සඳහන් කළේ
