si_205320_0	පන්නිපිටිය - ඇරැව්වල ප්‍රදේශයේ නිවසකට ඇතුලූවී නිවෙස් හිමියාට පහරදී මැණික් හා දියමන්ති කොල්ලකෑමේ සිද්ධියට සම්බන්ධ තුසිත මදුරංග නොහොත් මාතර මල්ලී නැමැත්තා අත්අඩංගුවට ගෙන තිබෙනවා
si_205320_1	මිරිහාන විශේෂ අපරාධ මෙහෙයුම් ඒකකය මගින් ගල්කිස්ස - මැලිබන් හන්දිය ප්‍රදේශයේ පිහිටි ඉන්ධන පිරවුම්හල අසළදී ඊයේ මොහු අත්අඩංගුවට ගෙන ඇති බවයි පොලීසිය සඳහන් කළේ
si_205320_2	මෙම සැකකරු 38 හැවිරිදි මාතර - රොටුඹ ප්‍රදේශයේ පදිංචිකරුවෙක්
si_205320_3	ඔහු අද නුගේගොඩ මහේස්ත්‍රාත් අධිකරණයට ඉදිරිපත් කිරීමට නියමිතව තිබෙනවා
si_205320_4	පසුගිය නොවැම්බර් 5 වනදා මෙම මැණික් හා දියමන්ති කොල්ලකෑම සිදුවූ අතර, එදින එම නිවසට පැමිණ සිටි විදේශිකයෙකුද පැහැරගැනීමට ලක්ව තිබුණා
