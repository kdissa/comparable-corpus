si_153495_0	කොස්ගොඩ මුහුදු තීරයේ නීතිවිරෝධී ලෙස මාදැල් යොදාගෙන ධීවර කටයුතුවල නිරත වන බවට ලැබුණු පැමිණිල්ලකට අනුව ඒ පිළිබඳව පරීක්ෂා කිරීම සඳහා එහි ගිය බලපිටිය ප්‍රාදේශීය ලේකම්වරියට මරණ තර්ජන එල්ල කිරීමේ සිද්ධියක් සම්බන්ධයෙන් කොස්ගොඩ පොලීසිය පරීක්ෂණ ආරම්භ කර තිබෙනවා
si_153495_1	මෙම ප්‍රාදේශීය ලේකම්වරිය, වෙරළ සංරක්ෂන දෙපාර්තමේන්තුවේ නිලධාරීන් සමඟ අනවසර මාදැල් පරීක්ෂා කිරීම සඳහා කොස්ගොඩ මුහුදු තීරයට ගොස් ඇත්තේ ඊයේ පස්වරුවේයි
si_153495_2	එහිදී වෙරළේ රැඳී සිටි පුද්ගලයෙකු ප්‍රාදේශීය ලේකම්වරිය අසළට පැමිණ පිහියක් ගෙළට තබා මරණ තර්ජන එල්ල කර ඇති බවයි පොලිසිය සඳහන් කළේ
si_153495_3	පසුව ඒ පිළිබඳව බලපිටිය ප්‍රාදේශීය ලේකම්වරිය කොස්ගොඩ පොලීසියට පැමිණිල්ලක්ද කර තිබෙනවා
si_153495_4	ඒ අනුව ඇයට මරණ තර්ජන කළ සැකකරු පොලිසිය අත්අඩංගුවට ගෙන ඇති අතර ඔහු අද  බලපිටිය මහේස්ත්‍රාත් අධිකරණයට ඉදිරිපත් කිරීමට නියමිතයි
