si_110640_0	පොසොන් පොහොය නිමිත්තෙන් සංවිධාන කර තිබූ අයිස්ක්‍රීම් දන්සලක සංවිධායකයන් අතර සිදුවූ බහින්බස්වීමක් දුරදිග ගොස් හටගත් ගැටුමක් හේතුවෙන් 6 දෙනෙකු පොලිස් අත්අඩංගුවට පත්වීමේ පුවතක් ඇඹිලිපිටිය - තෙල්බදුආර ප්‍රදේශයෙන් අද (02) වාර්තාවුණා
si_110640_1	පොලීසිය සඳහන් කළේ අද පෙරවරුවේ අයිස්ක්‍රීම් දන්සල ආරම්භ කිරීම සඳහා සංවිධායක කමිටුව ඊයේ රාත්‍රියේ දන්සල පැවැත්වෙන ස්ථානය සූදානම් කර  ඇති බවයි. එහිදී බීමතින් සිටි දෙදෙනෙකු අතර ගැටුමක් ඇතිවුණා
si_110640_2	පසුව සංවිධායකයන් දෙපැත්තකට බෙදී එකිනෙකාට ප්‍රහාර එල්ල කරගෙන ඇති අතර එම අවස්ථාවේදී ප්‍රදේශවාසියෙකු විසින් පොලීසියට මේ පිළිබඳව දැනුම්දී ඇති බව සඳහන්
si_110640_3	පසුව පොලීසිය එම ස්ථානයට ගොස් පිරිස අත්අඩංගුවට  ගෙන ඇති අතර එක් පුද්ගලයෙකු මාංචු සහිතව පොලිස් අත්අඩංගුවෙන් පලාගොස් තිබෙනවා
si_110640_4	පලාගිය පුද්ගලයා සොයා පරීක්ෂණ ආරම්භ කර ඇති බවයි ඇඹිලිපිටිය පොලීසියේ ප්‍රකාශකයෙකු සඳහන් කළේ
si_110640_5	කෙසේ වෙතත් ගම්වාසීන් හිරු ප්‍රවෘත්ති අංශයට සඳහන් කළේ පලාගිය පුද්ගලයා නිසා ගමේ තරුණයින් අත්අඩංගුවට ගැනීමට පොලීසිය උත්සාහ කරන බවයි.
