si_209556_0	හෙරොයින් ග්‍රෑම් 402යි මිලිග්‍රෑම් 120ක් සමඟ සැකකරුවන් හයදෙනෙකු කොළඹ අපරාධ කොට්ඨාශය අත්අඩංගුවට ගෙන තිබෙනවා
si_209556_1	එම හෙරොයින් තොගයේ වටිනාකම රුපියල් ලක්ෂ 56 කට අධික බව සඳහන්
si_209556_2	රාජගිරිය, මීරිගම, වේයන්ගොඩ හා මිනුවන්ගොඩ ඇතුලු ප්‍රදේශ 06 කදී මොවුන් ඊයේ රාත්‍රියේ අත්අඩංගුවට ගෙන ඇති බවයි පොලීසිය ප්‍රකාශ කළේ
si_209556_3	සැකකරුවන් අවුරුදු 25 ත් 50 ත් අතර වයස්වල පසුවන්නන්
si_209556_4	ඔවුන් ළඟ තිබී ජංගම දුරකථන 14ක් ද පොලීසිය භාරයට ගෙන තිබෙනවා
si_209556_5	මෙම සැකකරුවන් අත්අඩංගුවට ගෙන ඇත්තේ පසුගිය දා ඒ - 9 මාර්ගයේ පුලියන්කුලම ප්‍රදේශයේදී පිස්තෝල අවියක් හා ජීව අත්බෝම්බ 3ක් සමඟ අත්අඩංගුවට ගත් සැකකරුවන් 5 දෙනාගෙන් රදවාගෙන ප්‍රශ්න කිරීම්වලදී හෙළි කළ තොරතුරු මත පදනම්වයි. මේ අතර, ලක්ෂ 12කට අධික වටිනාකමකින් යුත් වල්ලාපට්ටා කිලෝ 27ක් සමඟ ශ්‍රී ලාංකිකයෙකු කටුනායක ගුවන් තොටුපළ රේගුව විසින් ඊයේ (01) රාත්‍රියේ අත්අඩංගුවට ගෙන තිබුණා
si_209556_6	ගුවන් තොටුපළ රේගුව සඳහන් කළේ මීගමුවේ පදිංචිකරුවෙකු වන 21 හැවිරිදි මෙම පුද්ගලයා සිය ගමන් මල්ලේ වල්ලාපට්ටා තොගය සඟවාගෙන මුම්බායි හරහා ඩුබායි බලා යාමට සූදානම්ව සිටි බවයි. රේගුව මගින් වල්ලාපට්ටා තොගය රාජ සන්තක කර ඇති අතර ඔහුට රුපියල් ලක්ෂයක දඩයක් නියම කර තිබෙනවා
