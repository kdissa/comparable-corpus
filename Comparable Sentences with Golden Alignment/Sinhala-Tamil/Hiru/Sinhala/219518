si_219518_0	පහරදීමේ සිද්ධියක් සම්බන්ධයෙන් නාරම්මල ප්‍රාදේශීය සභාවේ ශ්‍රී ලංකා පොදුජන පෙරමුණේ මන්ත්‍රී අරුණ ශාන්ත සහ ඔහුගේ ඥාතියෙකු පොලිසිය අද අත්අඩංගුවට ගත්තා
si_219518_1	පසුගිය 27 වනදා මෙම මන්ත්‍රීවරයා අදාළ පුද්ගලයාට පහරදී ඇති අතර, ඔහු මේ වනවිට කුරුණෑගල රෝහලේ ප්‍රතිකාර ලබමින් සිටින බවයි වාර්තාවන්නේ
si_219518_2	අත්අඩංගුවට ගත් මන්ත්‍රීවරයාගේ ඥාති තරුණියක සමඟ පහරකෑ පුද්ගලයා ප්‍රේම සබඳතාවක් පවත්වාගෙන ගොස් තිබෙනවා
si_219518_3	පොලිසිය පැවසුවේ ඊට විරෝධය පළ කරමින් මෙම මන්ත්‍රීවරයා සහ අදාළ තරුණියගේ පියා එම තරුණයාට පහරදී ඇති බවයි. අද පෙරවරුවේ පොලීසියට පැමිණ භාරවීමෙන් අනතුරුව අත්අඩංගුවට ගත් සැකකාර මන්ත්‍රීවරයා සහ අනෙක් පුද්ගලයා කුලියාපිටිය මහේස්ත්‍රාත් අධිකරණයට ඉදිරිපත් කිරීමෙන් අනතුරුව හෙට දිනය දක්වා රක්ෂිත බන්ධනාගාර ගත කර තිබෙනවා
