si_217549_0	අකුරැස්ස - ඌරුමුත්ත ප්‍රදේශයේදී පොලිස් නිලධාරියෙකු වෙඩි තබා ඝාතනය කළ සැකකරු අද අලූයම පොලීසිය සමඟ සිදුවූ වෙඩි හුවමාරුවකදී ජීවිතක්ෂයට පත්ව තිබෙනවා
si_217549_1	පසුගිය 22 වැනිදා ඌරුමුත්ත ප්‍රදේශයේ නීතිවිරෝධී මත්පැන් වැටලීමක් අතරතුර එල්ල වූ වෙඩි ප්‍රහාරයකින් 30 හැවිරිදි කසුන් සම්පත් නැමති පොලිස් කොස්තාපල්වරයා ජීවිතක්ෂයට පත්වුණා
si_217549_2	ඒ අනුව එම සිද්ධියට සම්බන්ධ සැකකරු අත්අඩංගුවට ගැනීම සඳහා ඌරුමුත්ත - උඩකන්ද ප්‍රදේශයේ  පොලීසිය අද අලූයම සෝදිසි මෙහෙයුමක් සිදුකර තිබෙනවා
si_217549_3	එහිදී එම ප්‍රදේශයේම පදිංචි 56 හැවිරිදි සැකකරු නැවතත් පොලිස් නිලධාරීන්ට වෙඩි ප්‍රහාරයක් එල්ල කර ඇති බවයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර කියා සිටියේ
si_217549_4	පොලිස් නිලධාරියෙකු විසින් එහිදී සිදුකරන ලද වෙඩි ප්‍රහාරයකින් සැකකරු තුවාල ලබා ඇති අතර, පසුව ඔහු අකුරැස්ස රෝහලට ඇතුළත් කර ඇති බව සඳහන්
si_217549_5	ඉන් අනතුරුව සැකකරු ජීවිතක්ෂයට පත්ව ඇති බවයි පොලිස් මාධ්‍ය ප්‍රකාශකවරයා වැඩිදුරටත් කියා සිටියේ
