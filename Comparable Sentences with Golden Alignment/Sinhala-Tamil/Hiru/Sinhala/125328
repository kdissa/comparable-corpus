si_125328_0	මියගිය සුමිත් ප්‍රසන්නගේ බිරිඳ තමන්ට ලැබුණු නිර්නාමික දුරකථන ඇමතුමක් සම්බන්ධයෙන් අද හෙළිදරව්වක් කළා
si_125328_1	ඇය කියා සිටියේ තම සැමියාගේ මරණයට අදාළ සිද්ධිය සම්බන්ධයෙන් ඉදිරි පියවර නොගන්නා ලෙසත්, ඊට මුදල් ලබාදීමට සූදානම් බවත් එම ඇමතුමෙන් කියවුණු බවයි මේ අතර පොලීසිය සමඟ ඇතිවූ ගැටුමකදී ඇඹිලිපිටියේ සුමිත් ප්‍රසන්න මියයෑමේ සිද්ධියට අදාළව ඇඹිලිපිටියේ හිටපු සහකාර පොලිස් අධිකාරී ඩබ්ලිව්.ඞී
si_125328_2	සී. ධර්මරත්න අද අපරාධ පරීක්ෂණ දෙපාර්තමේන්තුව අත්අඩංගුවට ගත්තා
si_125328_3	ඒ,  ඔහුගෙන් සිදුකළ ප්‍රශ්ණ කිරීම්වලින් අනතුරුවයි. අදාළ සහකාර පොලිස් අධිකාරිවරයා ඇතුලූ සිද්ධියට සම්බන්ධ පොලිස් නිලධාරීන් අත්අඩංගුවට ගන්නා ලෙසද පසුගියද 27 වනදා අධිකරණය නියෝග කළා
si_125328_4	ඒ අනුව ඔහු අත්අඩංගුවට ගැනෙන්නේ අධිකරණ නියෝගයෙන් දින 5 කට පසුවයි. මේ අතර මියගිය සුමිත් ප්‍රසන්නගේ බිරිඳ පොලිසියෙන් රුපියල් කෝටියක වන්දියක් ඉල්ලා ශ්‍රේෂ්ඨාධිකරණය හමුවේ අද මූලික අයිතිවාසිකම් පෙත්සමක් ගොනු කළා
si_125328_5	පොලිස්පතිවරයා, නීතිපතිවරයා ඇතුළු  09 දෙනෙකු මෙහි වගඋත්තරකරුවන් ලෙස නම් කර තිබෙනවා
si_125328_6	එසේම මෙම සිදුවීමේදී පොලිස් ප්‍රහාරයට ලක්වී තුවාල ලැබූ තවත් පුද්ගලයන් දෙදෙනෙකුද රුපියල් ලක්ෂ 30 බැගින් වන්දි ඉල්ලා මූලික අයිතිවාසිකම් පෙත්සමක් ගොනුකිරීමට සූදානමින් සිටිනවා
si_125328_7	මෙම සිද්ධියට අදාළව ඇඹිලිපිටිය මහේස්ත්‍රාත්වරයා ලබාදුන් නියෝගය ක්‍රියාත්මක කරන්නැයි පොලිස්පතිවරයාට මැන්ඩාමුස් ආඥාවක් නිකුත් කරන ලෙස ඉල්ලා අභියාචනාධිකරණයට ඊයේ දිනයේද පෙත්සමක් ඉදිරිපත් කෙරුණා
si_125328_8	එම පෙත්සම ගොනු කරනු ලැබුවේ ද අදාළ සිද්ධියෙන් මිය ගිය සුමිත් ප්‍රසන්නගේ  බිරිඳ වන නිශාමනී මුණසිංහ විසින්
