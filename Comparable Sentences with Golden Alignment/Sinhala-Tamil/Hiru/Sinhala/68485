si_68485_0	වයඹ සහ මධ්‍යම පළාත් සභාවල මහ ඇමතිවරුන්, නව අමාත්‍යවරුන් සහ මන්ත්‍රීවරුන් ජනාධිපති මහින්ද රාජපක්ෂ මහතා ඉදිරියේ හෙට පෙරවරුවේ දිවුරුම් දෙනවා
si_68485_1	ඒ, ජනාධිපති ලේකම් කාර්යාලයේදීයි
si_68485_2	මේ අනුව වයඹ පළාත් මහ ඇමතිවරයා ලෙස හිටපු පාර්ලිමේන්තු මන්ත්‍රී දයාසිරි ජයසේකර දිවුරුම් දෙනු ඇති බවයි රජයේ ආරංචි මාර්ග සඳහන් කළේ
si_68485_3	මධ්‍යම පළාත් මහ ඇමතිවරයා ලෙස හිටපු මහ ඇමති සරත් ඒකනායක දිවුරුම් දෙනු ඇති බවද රජයේ ආරංචි මාර්ග ප්‍රකාශ කළා
si_68485_4	කෙසේ වෙතත් මේ සම්බන්ධයෙන් හිරු ප්‍රවෘත්ති අංශය සිදුකළ විමසීමකදී එක්සත් ජනතා නිදහස් සන්ධානයේ ප්‍රධාන ලේකම් අමාත්‍ය සුසිල් ප්‍රේමජයන්ත කියා සිටියේ වයඹ සහ මධ්‍යම පළාත් සභාවල මහ ඇමතිවරුන් සහ නව අමාත්‍යවරුන් පිළිබඳ අද රාත්‍රියේ පැවැත්වෙන සාකච්ඡාවේදී අවසන් තීරණය ගන්නා බවයි.
