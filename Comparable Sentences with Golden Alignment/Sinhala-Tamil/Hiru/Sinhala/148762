si_148762_0	මහා වජිරලොන්කෝන් කුමරු තායිලන්තයේ නව රජු ලෙස ඊයේ කිරුළු පැළදුවා
si_148762_1	ඒ සිය පියා වූ භූමිබෝල් අදුල්යාදෙජ් අභාවප්‍රාප්ත වී දින 50 ක් ගත වීමෙන් අනතුරුවයි. වජිරලොන්කොන් කුමරු ඊයේ (01) කිරුළු පැළදුවේ ඒ සදහා තායි පාර්ලිමේන්තුව ඔහුට ආරාධනා කිරීමෙන් පසුවයි. ලොව දීර්ඝතම කාලයක් කිරුළු පැළඳු භූමිබෝල් රජු පසුගිය ඔක්තෝම්බර් 13 වනදා අභාවප්‍රාප්ත වුණා
si_148762_2	ඔහු දේශපාලන අර්බුදයක් පවතින තායිලන්තයේ ස්ථාවර සලකුණ ලෙසයි හැදින්වුණේ
si_148762_3	සිය පියාගේ අභාවයෙන් පසුදින කිරුළු පැළදීමට අවස්ථාව තිබුණ ද මහා වජිරලොන්කෝන් කුමරු තම පියා වෙනුවෙන් ශෝකය පළ කිරීමට කාලයක් ඉල්ලා සිටි බවයි තායි අග්‍රාමාත්‍ය ප්‍රයුත් චාන් -  ඕචා ප්‍රකාශ කළේ
