si_129965_0	යාපනය - චාවකච්චේරි ප්‍රදේශයේ නිවසකින් සොයාගත් මරාගෙන මැරෙන ඇඳුම් කට්ටලය ඇතුලූ පුපුරණ ද්‍රව්‍ය සම්බන්ධයෙන් සිදුකළ ප්‍රකාශයක් පිළිබඳව කරුණු විමසීමට හිටපු විදේශ අමාත්‍ය ජී.එල්. පීරිස් අද (02) රහස් පොලීසියට කැඳවා තිබුණා
si_129965_1	ඔහු සමඟ පාර්ලිමේන්තු මන්ත්‍රීවරුන් වන විමල් වීරවංශ, සී.බී. රත්නායක, දිනේෂ් ගුණවර්ධන, පවිත්‍රා වන්නිආරච්චි මෙන්ම නාමල් රාජපක්ෂ ද එම ස්ථානයට පැමිණ සිටියා
si_129965_2	මෙම පුපුරණ ද්‍රව්‍ය වැල්ලවත්ත ප්‍රදේශයට රැගෙන ඒමට සැළසුම් කර තිබූ බවට කොළඹ පැවති මාධ්‍ය හමුවකදී හිටපු විදේශ අමාත්‍යවරයා ප්‍රකාශ කළා
si_129965_3	ඒ අනුව මේ පිළිබදව තමාගෙන් ප්‍රශ්න කළ බවයි ඔහු සදහන් කළේ
si_129965_4	ආරක්ෂාවට බලපාන කරුණු පිළිබද පරීක්ෂණ සිදු නොකර ආණ්ඩු විරෝධී දේශපාලනඥයන් මර්දනය කිරීමට රජය කටයුතු කරමින් සිටින බවට හිටපු විදේශ අමාත්‍ය ජී.එල්.පීරිස් පසුව මාධ්‍ය වෙත අදහස් දක්වමින් සදහන් කළා
si_129965_5	එම ස්ථානයේ සිටි ජාතික නිදහස් පෙරමුණේ නායක, පාර්ලිමේන්තු මන්ත්‍රී විමල් වීරවංශ ද මාධ්‍ය වෙත අදහස් පළ කළේ මාධ්‍යවේදීන් නැගූ ප්‍රශ්නවලට ද පිළිතුරු ලබාදෙමින්
si_129965_6	ආණ්ඩුව ගල් යුගයේ සිටින බවට ඔහු එහිදී චෝදනා කළා
si_129965_7	එම ස්ථානයට පැමිණ සිටි පාර්ලිමේන්තු මන්ත්‍රී නාමල් රාජපක්ෂ ප්‍රකාශ කළේ ජාතික ආරක්ෂාව සම්බන්ධයෙන් කතා කිරීම ආණ්ඩුවට ගැටලූවක් වී ඇති බවයි.
