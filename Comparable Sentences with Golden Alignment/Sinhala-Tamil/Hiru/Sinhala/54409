si_54409_0	සත් හැවිරිදි දැරියක් ඉන්දියාවේ නවදිල්ලි නුවර ආසන්නයේ පාසලකදී ලිංගික අපයෝජනයකට ලක්වීමේ සිද්ධියක් හේතුවෙන් ඇය ඇතුළත් කෙරුනු රෝහල අවට ඊයේ (01) දැඩි විරෝධතාවක් පැන නැගුණා
si_54409_1	500කට අධික පිරිසක් එහි රොක්වී ගල් මුගුරුවලින් බස් රථ සහ පොලිස් වාහනවලට මෙන්ම අවට කඩ සාප්පුවලට ද පහර දුන් බව සඳහන්
si_54409_2	පිරිස විසුරුවා හැරීම සඳහා පොලිසිය කඳුළු ගෑස් ප්‍රහාරයක් ද එල්ල කළා
si_54409_3	ගැටුමෙන් පොලිස් භටයන් 4 දෙනෙකු තුවාල ලැබූ අතර පුද්ගලයන් කිහිප දෙනෙකු අත්අඩංගුවට ගෙන තිබෙනවා
si_54409_4	ප්‍රාථමික පාසලක දෙවන පන්තියේ ඉගෙනුම ලැබූ දැරිය අපයෝජනයට ලක්වීම සම්බන්ධයෙන් පාසලේ ආරක්ෂක නිලධාරියෙකු රඳවාගෙන ප්‍රශ්න කරන බව වාර්තා වුණා
