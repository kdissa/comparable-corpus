si_215593_0	ගලෙන්බිඳුණුවැව, ගෝමරන්කල්ල  ප්‍රදේශයේ සිදුකළ සෝදිසි මෙහෙයුමකදී මත් කුඩු ග්‍රෑම් 28යි මිලිග්‍රෑම් 150 ක් සොයා ගැනීමට හැකිව තිබෙනවා
si_215593_1	මේ සමඟ එක් සැකකරුවෙකු අත්අඩංගුවට ගෙන ඇති අතර ඔහුගෙන් කළ ප්‍රශ්න කිරීම් වලදී තවත් සැකකරුවන් තිදෙනෙක් අත්අඩංගුවට ගත් බවයි අප වාර්තාකරු සඳහන් කළේ
si_215593_2	මෙලෙස අත්අඩංගුවට ගත් පුද්ගලයින් මිහින්තලේ සහ ගලෙන්බිඳුණු වැව පදිංචිකරුවන්
si_215593_3	සැකකටයුතු යතුරුපැදියක් පරික්ෂා කිරීමේදී එහි සඟවා තිබියදී මෙම මත් කුඩු සොයාගැනීමට හැකිව ඇති අතර අත්අඩංගුවට ගැනුණු පුද්ගලයින් සිව්දෙනා අද (02) කහටගස්දිගිලිය මහේස්ත්‍රාත් අධිකරණය හමුවට ඉදිරිපත් කිරීමට නියමිතව තිබුණා
