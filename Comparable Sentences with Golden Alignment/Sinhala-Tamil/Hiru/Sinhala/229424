si_229424_0	පරිවාස භාරයේ සිටින සිසුන් පිරිසක් අද ආරම්භව වූ අධ්‍යයන පොදු සහතික පත්‍ර සාමාන්‍ය පෙළ විභාගයට පෙනී සිටියා
si_229424_1	ඒ වටරැක සුනීත පාසලේ පැවැත්වෙන විභාග මධ්‍යස්ථානයේදීයි
si_229424_2	දිවයිනේ විවිධ ප්‍රදේශවල අධිකරණ නියෝග අනුව පරිවාස භාරයට පත්වූ සිසුන් 15 දෙනෙකු පිරිත් සජ්ඣායනාකර ආශිර්වාද ලබාගැනීමෙන් අනතුරුව මෙලෙස අද සාමාන්‍ය පෙළ විභාගයට පෙනී සිටියා
si_229424_3	වටරැක එළිමහන් සිරිකඳවුරෙහි සහකාර බන්ධනාගාර අධිකාරී නිමල් ශාන්ත මහතා සඳහන් කළේ මහත් උනන්දුවෙන් අධ්‍යාපන කටයුතුවල නිරතවූ සිසුන් උසස් ප්‍රතිඵල අපේක්ෂාවෙන් මෙලෙස විභාගයට පෙනී සිටි බවයි. සහකාර බන්ධනාගාර අධිකාරීවරයා වැඩිදුරටත් සඳහන් කළේ එම සිසුන් සඳහා අවශ්‍ය ආරක්ෂාව සැලසීමට බන්ධනාගාර දෙපාර්තමේන්තුව කටයුතු යොදා ඇති බවයි.
