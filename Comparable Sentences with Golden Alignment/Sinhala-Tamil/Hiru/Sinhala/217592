si_217592_0	කහල්ල - පල්ලේකැළේ අභය භූමියෙන් වසරකට ආසන්න කාලයක් අතුරුදන්ව සිටි දීගදන්තු හස්තියා, යළි කලාවැව ජාතික උද්‍යානයට පැමිණ තිබෙනවා
si_217592_1	ගල්කිරියාගම අඩවි වන කාර්යාලයේ නිලධාරීන් ඊයේ ඇතා නිරීක්ෂණය කර ඇති බවයි වනජීවි අධ්‍යක්ෂ ජනරාල් චන්දන සුරියබණ්ඩාර ප්‍රකාශ කළේ
si_217592_2	වසරකට ආසන්න කාලයකට පෙර මෙම හස්තියා වෙඩි වැදීමකින් ඉදිරි පාදයක තුවාල ලබා සිටියදී සොයා ගත්තේ පොලිස් විශේෂ කාර්ය බලකායේ නිලධාරීන් සහ වනජීවි නිලධාරීන් එක්ව සිදුකළ විශේෂ මෙහෙයුමකදියි
si_217592_3	ප්‍රතිකාර ලබමින් සිටියදී දීගදන්තු කහල්ල - පල්ලේකැළේ අභයභූමියෙන් අතුරුදන් වී තිබෙනවා
si_217592_4	එම අභයභුමියේදී ඇතා පසුගිය වසරේ අගොස්තු මාසයේදී වනජීවි නිලධාරීන් විසින් අවසන් වරට නිරීක්ෂණය කර තිබුණා
si_217592_5	යළි කලාවැව ජාතික උද්‍යානනයට පැමිණි එහි ඇත් පන්තිය අතරින් වැඩි සංචාරක ආකර්ශනයක් දිනා ගෙන සිටින දීගදන්තු ඇතා යහපත් සෞඛ්‍ය තත්ත්වයෙන් පසුවන බවයි ගල්කිරියාගම අඩවි වන කාර්යාලයේ නිලධාරියෙකු ප්‍රකාශ කළේ
