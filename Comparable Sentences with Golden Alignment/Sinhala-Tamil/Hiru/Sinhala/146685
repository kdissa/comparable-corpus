si_146685_0	වසර 12 ක සේවා කාලය සම්පුර්ණ වීමට පෙර විශ්‍රාම ගිය ආබාධිත ත්‍රිවිද හමුදා සහ පොලිස් නිලධාරීන් සේවා විශ්‍රාම වැටුපක් ඉල්ලා අද තෙවන දිනටත් විරෝධතාවයේ නිරත වනවා
si_146685_1	ඔවුන් මේ වනවිටත් විරෝධතාවයේ නිරත වී සිටින්නේ කොළඹ කොටුව දුම්රිය ස්ථානය ඉදිරිපිටයි
si_146685_2	සේවා විශ්‍රාම වැටුපක් ලබාදෙන ලෙස ඉල්ලා විශ්‍රාමික ආබාධිත ත්‍රිවිද හමුදා සහ පොලිස් නිලධාරීන් පිරිසක් කොළඹදී විරෝධතාවක් ආරම්භ කළේ පසුගිය සඳුදායි
si_146685_3	ඔවුන් අදත් කොළඹ කොටුව දුම්රිය ස්ථානය ඉදිරිපිටදී සිය විරෝධතාව ආරම්භ කළා
si_146685_4	විරෝධතාවය හේතුවෙන් මහජන පීඩාවක් සිදු නොවිය යුතු බවට වන පොලිස් ආඥා පනතේ උපුටන සහිත පුවරු පොලිසිය විසින් එහි ප්‍රදර්ශනයට තබා තිබුණා
si_146685_5	ඒ අනුව විශ්‍රාමික ආබාධිත ත්‍රිවිද හමුදා සහ පොලිස් නිලධාරීන් අද විරෝධතාවයේ නිරත වුණේ කොළඹ කොටුව දුම්රියපොල ඉදිරිපිට ඕල්කට් මාවත අවහිර නොවන ලෙසයි
si_146685_6	ජාතික හිමිකම් සංවිධානයේ සභාපති පුජ්‍ය බෙංගමුවේ නාලක හිමියන් ද අද පෙරවරුවේ එම ස්ථානයට පැමිණ විරෝධතාකරුවන් සමග සාකච්ඡාවක නිරත වුණා
