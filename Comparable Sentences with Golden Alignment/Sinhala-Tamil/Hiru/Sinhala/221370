si_221370_0	මරදාන මාලිගාකන්ද ප්‍රදේශයේදී ඊයේ වෙඩිතැබීම සිදුකල පුද්ගලයා අපරාධ ක්‍රියා කිහිපයක් සම්බන්ධයෙන් චෝදනා එල්ල වී ඇති අයෙකු බව පොලිසිය පවසනවා
si_221370_1	එමෙන්ම, තුවාල ලැබූ පුද්ගලයා සමග පැවති මුදල් ආරවුලක් වෙඩි තැබීම සිදුකිරිමට හේතු වූ බවයි වාර්තා වන්නේ
si_221370_2	ඊයේ රාත්‍රීයේ මාලිගාකන්ද පාර ප්‍රදේශයේ නිවසකට ගිනි අවියක් ද සමග සැකකරු ඇතුල් වී ඇති බව සදහන්
si_221370_3	එහිදි, නිවෙස් හිමියා සහ සැකකරු අතර මුදල් ආරවුලක් මුල් කරගනිමින් බහින් බස්වීමක් සිදුව ඇති බවයි වාර්තා වන්නේ
si_221370_4	එම බහින් බස්වීමෙන් පසු සැකකරු පොළවට වෙඩි තබා පලා යන්නට උත්සාහ කර තිබෙනවා
si_221370_5	එම අවස්ථාවේ නිවසේ සිටි තවත් පුද්ගලයෙකුට ඒ හේතුවෙන් තුවාල සිදුවුණා
si_221370_6	ඔහු ප්‍රතිකාර සදහා පසුව කොළඹ ජාතික රෝහලට ඇතුලත් කරනු ලැබුවා
si_221370_7	මෙම සිද්ධියෙන් තුවාල ලබා ඇත්තේ 77 ක් හැවිරිදි වැල්ලම්පිටිය ප්‍රදේශයේ පදිංචිකරුවෙක්
