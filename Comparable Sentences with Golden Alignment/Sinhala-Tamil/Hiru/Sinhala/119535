si_119535_0	ඊජිප්තුවේ සිනායි අර්ධද්වීපයේදී තම මගී ගුවන් යානය අනතුරට ලක්වූයේ බාහිර ක්‍රියාකාරකමක් හේතුවෙන් බව ඒ - 321 වර්ගයේ එම ගුවන් යානය හිමි කොගලයිමාවියා ගුවන් සේවය ප්‍රකාශ කලා
si_119535_1	පසුගිය සෙනසුරාදා සිදුවූ එම ගුවන් අනතුරෙන් පුද්ගලයන් 224 දෙනෙකු ජීවිතක්ෂයට පත්වුණා
si_119535_2	ඉන් 217 දෙනෙක් රුසියානු සංචාරකයන්
si_119535_3	ගුවන් සේවයේ ප්‍රකාශකයෙකු සදහන් කළේ අඩි 30,000කට ඉහළ අහසේදී සිදුවූ මෙම අනතුරට එකම හේතුව ලෙස සැලකිය හැක්කේ බාහිර ක්‍රියාකාරකමක් බව ගුවන් සේවයේ අදහසයි
si_119535_4	කෙසේ නමුත්, යානයේ කළු පෙට්ටි පරීක්ෂා කොට ඒ පිළිබඳ නිගමනයකට පැමිණිය යුතු බව විශේෂඥයන් පෙන්වා දෙනවා
si_119535_5	රුසියානු ගුවන් යානය කඩා වැටීමට හේතුව ත්‍රස්තවාදී ක්‍රියාවක් ද යන්න ප්‍රතික්ෂේප නොකරන බව ක්‍රෙම්ලිනේ ප්‍රකාශකයෙකු ද සදහන් කළා
si_119535_6	මේ අතර,  අනතුරට ලක්වූ ගුවන් යානයේ සිටි රුසියානුවන් 144 දෙනෙකුගේ මළ සිරුරු අද උදෑසන නැවතත් රුසියාවට රැගෙන ගොස් තිබෙනවා
si_119535_7	රුසියානු රජයට අයත් ප්‍රවාහන ගුවන් යානයක් මගින් එම සිරුරු ශාන්ත පීටර්ස්බර්ග් නුවරට රැගෙන ගිය බවයි විදෙස් වාර්තා සඳහන් කළේ
si_119535_8	පසුව ඒවා ශාන්ත පීටර්ස්බර්ග් නගරයේ ආදාහනගාරය වෙත රැගෙන යන අතර ඥාතීන් විසින් හඳුනාගැනීමෙන් පසු අවසන් කටයුතු සිදුකෙරෙනු ඇති
