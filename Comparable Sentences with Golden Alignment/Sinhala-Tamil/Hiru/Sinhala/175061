si_175061_0	හලාවත - කාකපල්ලිය ප්‍රදේශයේදී පොලිස් නිලධාරීන්ට අල්ලස් ලබාදීමට උත්සාහ කළ පුද්ගලයෙකු අත්අඩංගුවට ගෙන තිබෙනවා
si_175061_1	ඊයේ පස්වරුවේ මෙලෙස අත්අඩංගුවට ගෙන ඇත්තේ පල්ලම ප්‍රදේශයේ පදිංචි 29 හැවිරිදි පුද්ගලයෙක්
si_175061_2	ඔහු ලොරි රථයකින් පස් ප්‍රවාහනය කරමින් සිටියදී පොලීසිය රථය නවතා පරීක්ෂා කර ඇති අතර, එහිදී හෙළිවූයේ බලපත්‍රයක් නොමැතිව පස් ප්‍රවාහනය කරන බවටයි
si_175061_3	තමාට විරුද්ධව නීති මගින් කටයුතු නොකරන ලෙස ඉල්ලමින් පොලිස් නිලධාරීන්ට අල්ලස් ලබාදීමට සැකකරු උත්සාහ කළ අවස්ථාවේදියි මෙම අත්අඩංගුවට ගැනීම සිදුකර ඇත්තේ
