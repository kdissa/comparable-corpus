si_117654_0	ගංවතුරෙන් සහ නායයාම්වලින් අවතැන්වූ පිරිස් සඳහා කඩිනම් සහන ලබාදීමේ වැඩසටහනක් ක්‍රියාත්මක කරන ලෙස අග්‍රාමාත්‍ය රනිල් වික්‍රමසිංහ අදාළ නිලධාරින්ට උපදෙස් ලබාදී තිබෙනවා
si_117654_1	නුවරඑළිය දිස්ත්‍රික්කයේ - වෙදමුල්ල - ලිලීස් ලෑන්ඞ් වතු යායේ් සිදුවූ නායයාමෙන් ජීවිත හානි 7 ක් වාර්තා වූ අතර, පවුල් 19 ක් අවතැන්වුණා
si_117654_2	ඔවුන්ට තාවකාලික වාසස්ථාන තනා ගැනීම සඳහා රුපියල් හතලිස් ලක්ෂයක මුදලක් රජය විසින් මුදා හරිනු ලැබූ බවයි අග්‍රාමාත්‍ය කාර්යාලය ප්‍රකාශ කළේ
si_117654_3	එහි ආපදාවට ලක්විය හැකි අවදානම් සහිත ප්‍රදේශවල පදිංචි පවුල් 19 ක් ඉවත් කිරීමට ද පියවර ගැණුනා
si_117654_4	මීට අමතරව, ගාල්ල දිස්ත්‍රික්කයේ ගංවතුර තත්ත්වයෙන් පීඩාවට ලක් වූ පවුල් 3411 ක දහතුන් දහස් පනස් හත් දෙනෙකුට සහ මාතර දිස්ත්‍රික්කයේ පවුල් 1519 කට අයත් පුද්ගලයන් 5860 කට සහනාධාර ලබාදීමට පියවර ගෙන තිබෙනවා
si_117654_5	ගංවතුර නිසා හානියට පත් නිවාස ගැන නිශ්චිත ඇස්තමේන්තු මෙතෙක් සකස් කර නැහැ
si_117654_6	ගංවතුර තත්ත්වය පහ වූ පසු ඒ පිළිබඳ සොයා බලා නව නිවාස ඉදිකර ගැනීම සඳහා පහසුකම් ලබාදීමට අග්‍රාමාත්‍යවරයා උපදෙස් ලබාදී ඇති බවයි අග්‍රාමාත්‍ය කාර්යාලය වැඩිදුරටත් සඳහන් කළේ
