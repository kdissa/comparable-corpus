si_209562_0	ආක්ටික් ධ‍්‍රැවයේ ශීත වා දහරා මගින් ඇමරිකාව පුරා ඇති වූ අධිශීත කාලගුණය සමනය වීමේ තත්ත්වයක් ඊයේ වන විට දක්නට ලැබුණු බව විදෙස් වාර්තා සඳහන් කළා
si_209562_1	විශේෂයෙන් සෙන්ටිගේ‍්‍රඩ් අංශක ඍණ 30 ඉක්මවා උෂ්ණත්වය පහත වැටුණු චිකාගෝ හි ඊයේ දිනයේ වාර්තා වී ඇත්තේ ඍණ 5.5ක උෂ්ණත්වයක්
si_209562_2	ඇමරිකාවේ මිඩ්වෙස්ට් සහ ඊසානදිග ප්‍රදේශ මුළුමනින්ම පාහේ හිමෙන් වැසී ඇති අතර, පුද්ගලයන් 21 දෙනෙකු අධිශීත කාලගුණයෙන් ජීවිතක්ෂයට පත්වුණා
si_209562_3	කෙසේ නමුත්, මෙම සති අන්තයේ සාපේක්ෂව උණුසුම් කාලගුණයක් පවතින බවයි වාර්තා වන්නේ
