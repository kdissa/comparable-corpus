si_194373_0	එල්.ටී.ටී.ඊ. සංවිධානය යළි ගොඩනැගීම සිය අරමුණ බව ළමා කටයුතු රාජ්‍ය ඇමතිනී විජයකලා මහේෂ්වරන් පවසනවා
si_194373_1	ස්වදේශ කටයුතු අමාත්‍යාංශය මගින් ක්‍රියාත්මක කරන නිළ මෙහෙවර වැඩසටහනේ තවත් එක් අදියරක් අද පැවැත්වුණේ යාපනය - වීරසිංහම් ශාලාවේදියි
si_194373_2	එම අවස්ථාවට ස්වදේශ කටයුතු අමාත්‍ය වජිර අබේවර්ධන, විදේශ කටයුතු අමාත්‍ය තිලක් මාරපන ඇතුළු මැති ඇමතිවරුන් මෙන්ම උතුර පළාත් ප්‍රධාන අමාත්‍ය සී.වී. විග්නේෂ්වරන් ද එක්ව සිටියා
si_194373_3	එම අවස්ථාවට එක්වෙමිනුයි රාජ්‍ය ඇමතිනී විජයකලා මහේෂ්වරන් මේ බව කියා සිටියේ
si_194373_4	මේ අතර, යාපනය - මානිපායි - ආනෙයිකොට්ටෙයි ප්‍රදේශයේ දී හින්දු කෝවිලක පැවති වාර්ෂික උත්සවයකදී ඊළාම් සිතියම බවට සැක කෙරෙන බැනරයක් ප්‍රදර්ශනය කිරීම සම්බන්ධයෙන් පොලීසිය පරීක්ෂණයක් ආරම්භ කර තිබෙනවා
si_194373_5	එම සිතියම සහිත බැනරය ප්‍රදර්ශනය කළ පුද්ගලයා සොයා මේ වන විටත් මෙහෙයුමක් ආරම්භ කර ඇති බවයි මානිප්පායි පොලීසිය සඳහන් කළේ
