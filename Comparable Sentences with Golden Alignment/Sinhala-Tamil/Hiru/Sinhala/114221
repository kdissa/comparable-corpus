si_114221_0	අතුරුදන් වූ එම්.එච්. 370 මලයාසියානු ගුවන් යානයේ බවට සැක කෙරෙන තවත් ගුවන් යානා කොටසක් ඉන්දීය සාගරයේ මැඩගස්කර් දිවයිනට ආසන්නයේ පිහිටි රියුනියන් දිවයිනෙන් හමුවී තිබෙනවා
si_114221_1	මීට පෙර හමුවූ ගුවන් යානා කොටස මේ වන විට ප්‍රංශයට යවා ඇත්තේ එය එම්.එච්. 370 ගුවන් යානයේ කොටසක් ද යන්න තහවුරු කර ගැනීම සඳහායි
si_114221_2	කෙසේ නමුත් එය අතුරුදන් වූ බෝයිං 777 වර්ගයේ ගුවන් යානා කොටසක් බව නිෂ්පාදන සමාගම තහවුරු කර තිබෙනවා
si_114221_3	තවත් ගුවන් යානා කොටසක් රියුනියන් දිවයිනෙන් හමුවීමෙන් පුද්ගලයන් 239 දෙනෙකු සමඟ අතුරුදන් වූ එම්.එච්. 370 යානයේ අභිරහස නුදුරේදීම හෙළි වනු ඇති බව විශ්වාස කෙරෙනවා
