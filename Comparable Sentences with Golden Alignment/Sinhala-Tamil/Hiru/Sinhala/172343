si_172343_0	2009 වර්ෂයේ පුද්ගලයෙකු ඝාතනය කර අතුරුදන් කිරීමේ කිරීමේ සිද්ධියකට සම්බන්ධ සැකකරුවෙකු පොලීසිය අත්අඩංගුවට ගෙන තිබෙනවා
si_172343_1	ඊයේ පස්වරුවේ ත්‍රිරෝද රථයක්ද සමග මෙලෙස අත්අඩංගුවට ගෙන ඇත්තේ වාද්දුව ප්‍රදේශයේ පදිංචි අවුරුදු 45 ක් වයසැති පුද්ගලයෙක්
si_172343_2	සැකකරුගෙන් කරන ලද ප්‍රශ්න කිරීම්වලදී අනාවරණ වී ඇත්තේ අතුරුදන්වූ පුද්ගලයාව ඔහුගේ පුත්‍රයා විසින් ඝාතනය කර මොරොන්තුඩුව - කන්දෙකඬේ සුසානභූමියේ මෘතදේහයක් තැන්පත් කර ඇති වළකට දමා ඇති බවටයි
si_172343_3	මෙම සිද්ධියට සහය දැක්වීමේ චෝදනාව මතයි අදාළ සැකකරු අත්අඩංගුවට ගෙන ඇත්තේ
si_172343_4	පොලීසිය සඳහන් කළේ ස්ථානීය මහේස්ත්‍රාත් පරීක්ෂණය සිදුකළ යුතු බැවින් මෙම සුසානභූමියට පොලිස් ආරක්ෂාව ලබාදී ඇති බවයි. සිද්ධියට සම්බන්ධ ප්‍රධාන සැකකරු සොයා මෙහෙයුම් ක්‍රියාත්මකයි
