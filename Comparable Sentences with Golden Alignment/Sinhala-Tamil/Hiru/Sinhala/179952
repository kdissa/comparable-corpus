si_179952_0	2018 වර්ෂය ආරම්භයත් සමඟ දඹුල්ල මූලික රෝහලේ තුන් නිවුන් දරු උපතක් සිදුව තිබෙනවා
si_179952_1	මෙසේ තුන් නිවුන් දරුවන් බිහි කොට ඇත්තේ දඹුල්ල පහල ඇරෑවුල ප්‍රදේශයේ පදිංචි ප්‍රියානි මලීකා ප්‍රනාන්දු නමැති එක්දරු මව විසින්
si_179952_2	මෙම දරුවන් තිදෙනාම ගැහැණු දරුවන් වීම විශේෂත්වයක්
si_179952_3	දරුවන් තිදෙනාම ඉතාමත් හොඳ නීරෝගී තත්ත්වයේ පසුවන බවයි වෛද්‍යවරු පවසන්නේ
si_179952_4	මෙම දරුවන්ගේ මව ප්‍රනාන්දු මහත්මිය කියා සිටියේ තමන්ට මීට පෙර එක් පුතෙකු සිටින බවත් එම පුතාට වයස අවුරුදු 5 ක් සපුරා ඇති බවයි. එමෙන්ම තම සැමියා කොළඹ ප්‍රදේශයේ ලොරියක සේවය කරන අයෙකු බවත් දරුවන් තිදෙනා හදාවඩා ගැනීම සඳහා ආර්ථික දුෂ්කරතා පවතින බව ඇය වැඩිදුරටත් පවසා තිබෙනවා
si_179952_5	(ඡායාරූප - දඹුල්ල කාංචන ආරියදාස )
