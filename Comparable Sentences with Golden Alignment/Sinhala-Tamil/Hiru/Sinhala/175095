si_175095_0	සාමකාමී ජාතියක් ලෙස ඉදිරියට යාමට ආගමික පසුබිමෙන් ලබාදෙන පණිවුඩය ලෝක සාමය ඇති කිරීම සඳහා මහඟු පිටුවහලක් බව ජනාධිපති මෛත්‍රීපාල සිරිසේන පවසනවා
si_175095_1	ජනාධිපතිවරයා මේ බව කියා සිටියේ අරලියගහ මන්දිරයේදී අද ආරම්භ වූ ලෝක බෞද්ධ මහා සම්මේලනයේ 7 වන සමුළුවට එක්වෙමින්
si_175095_2	එය මේ මස 7 වනදා දක්වා පැවැත්වීමට නියමිතයි
si_175095_3	සාමාජික රටවල් 47 ක ප්‍රධාන සංඝනායක හිමිවරුන් 300 නමක් සහ ගිහි පැවිදි නියෝජිතයන් රැසක් සම්මේලනයට එක්ව සිටිනවා
si_175095_4	මෙම සමුළුවට අග්‍රාමාත්‍ය රනිල් වික්‍රමසිංහද  එක්ව සිටියා
si_175095_5	මේ අතර පැය කිහිපයක සංචාරයක් සඳහා දිවයිනට පැමිණි  ඕස්ට්‍රේලියානු අග්‍රාමාත්‍ය මැල්කම් ටර්න්බුල් අද උදෑසන ජනාධිපති මෛත්‍රීපාල සිරිසේන සහ අග්‍රාමාත්‍ය රනිල් වික්‍රමසිංහ හමුවුණා
si_175095_6	ජනාධිපතිවරයා සමඟ හමුව ජනාධිපති ලේකම් කාර්යාලයේදී පැවති අතර එහිදී දෙරටට වැදගත් කරුණු කිහිපයක් පිළිබඳව අවධානය යොමුකර ඇති බවයි වාර්තා වන්නේ
si_175095_7	ජනාධිපතිවරයා හමුවීමට පෙර  ඕස්ට්‍රේලියානු අග්‍රාමාත්‍යවරයා අග්‍රාමාත්‍ය රනිල් වික්‍රමසිංහ ද අරලියගහ මන්දිරයේදී හමුවුණා
si_175095_8	එහිදී මිනිස් ජාවාරම් ඇතුළු අන්තර්ජාතික අපරාධ මැඩලීම සඳහා දෙරට එක්ව කටයුතු කිරීම සම්බන්ධයෙන් වන ගිවිසුමකටද අත්සන් කර තිබෙනවා
