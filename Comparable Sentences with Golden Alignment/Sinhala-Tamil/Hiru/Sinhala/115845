si_115845_0	දිවයිනේ වැඩිම පිරිසකට පානීය ජල පහසුකම් ලබාදෙන අඹතලේ ජල පවිත්‍රාගාරය මේ වනවිට විවාදාත්මක මාතෘකාවක් බවට පත්ව තිබෙනවා
si_115845_1	ඒ, දෙවරක්ම එම පවිත්‍රාගාරය වෙත සැපයෙන ජලයට තෙල් මිශ්‍රවීමෙන්
si_115845_2	කෙසේ වෙතත් අප භාවිතයට ගන්නා ජලය සැබවින්ම සෞඛ්‍යාරක්ෂිතද යන්න පිළිබඳව හිරු ප්‍රවෘත්ති අංශය සොයාබැලීමක් සිදුකළා
si_115845_3	කැළණි ගඟට මායිම්ව අක්කර 27 ක භූමි ප්‍රමාණයක පිහිටා ඇති රාජසිංහ හෙවත් අඹතලේ ජල පවිත්‍රාගාරයෙන් සැපයෙන ජලය පරිහරණයට ගන්නා පුද්ගලයින් ගණන ලක්ෂ 50 කට ආසන්නයි
si_115845_4	කොළඹ නගරයේ 80% කටත්, දෙහිවල - ගල්කිස්ස, කෝට්ටේ, බත්තරමුල්ල, ශ්‍රී ජයවර්ධනපුර සහ කොළොන්නාව යන ප්‍රදේශවල ජනතාවටත් එමඟින් ජල අවශ්‍යතාව සපුරනවා
si_115845_5	එමෙන්ම හිරු ප්‍රවෘත්ති අංශය පසුගියදා අඹතලේ ජල පවිත්‍රාගාරයේ නිරීක්ෂණයක නියැලූණා
si_115845_6	එහිදී අප මාධ්‍යවේදියා අඹතලේ ජල පවිත්‍රාගාරයේ නියෝජ්‍ය සාමාන්‍යාධිකාරී ඉංජිනේරු සී.ආර්. පෙරේරා සමඟ සංවාදයක නියැලූණා
si_115845_7	එහිදී ඔහු කියා සිටියේ ජනතාවට ලබාදෙන ජලය පිළිබඳ වගකීම භාර ගන්නා බවයි.
