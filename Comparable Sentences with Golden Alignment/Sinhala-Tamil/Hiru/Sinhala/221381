si_221381_0	මාධ්‍යවේදී උපාලි තෙන්නකෝන්ට පහර දී තුවාල සිදුකිරීමේ සිද්ධියට අත්අඩංගුවට ගෙන රක්ෂිත බන්ධනාගාර ගත කර සිටි යුද හමුදා විශ්‍රාමලත් බලලත් නිලධාරී ලලිත් රාජපක්ෂ ඇප මත මුදා හැරීමට ගම්පහ මහේස්ත්‍රාත් අධිකරණය නියෝග කර තිබෙනවා
si_221381_1	ගම්පහ ප්‍රධාන මහේස්ත්‍රාත් ඩී.ඒ. රුවන් පතිරණ එහිදී නියෝග කර ඇත්තේ සැකකරු රුපියල් 25,000ක මුදල් හා රුපියල් ලක්ෂ 5 බැගින් වූ ශරීර ඇප 3ක් මත මුදා හරින ලෙසටයි
si_221381_2	හඳුනා ගැනීමේ පෙරට්ටුවක් සඳහා අද සැකකරු ඉදිරිපත් කිරීමට නියමිතව තිබුණත් ඒ සඳහා සාක්ෂිකරුවෙකු ලෙස සහභාගිවීමට නොහැකි බව විදේශගතව සිටින මාධ්‍යවේදී උපාලි තෙන්නකෝන් ප්‍රකාශ කර තිබෙනවා
si_221381_3	ඒ අනුව හඳුනා ගැනීමේ පෙරට්ටුව අවලංගු කරන ලෙසටයි අපරාධ පරීක්ෂණ දෙපාර්තමේන්තුව අධිකරණයෙන් ඉල්ලා ඇත්තේ
si_221381_4	2009 වසරේ ජනවාරි 23 වන දා ගම්පහ - ඉඹුල්ගොඩ ප්‍රදේශයේදී මෙම පහරදීම සිදුවී තිබුණා
