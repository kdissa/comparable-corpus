si_196597_0	ඕස්ට්‍රේලියාවේ ටවුන්විල් නගරය වසර 4 ක් පුරා ඩෙංගු මදුරුවන්ගෙන් මුක්ත කලාපයක් ලෙස පවත්වාගැනීමට එරට පර්යේෂක කණ්ඩායමක් සමත්වී තිබෙනවා
si_196597_1	ඒ, ඩෙංගු මදුරුවන් මර්දනය කිරීම සඳහා තවත් මදුරු විශේෂයක් යොදාගැනීමෙන්
si_196597_2	ඩෙංගු වෛරසය පතුරුවන ඊඩිස් ඊජිප්ටයි මදුරුවා සිටින ප්‍රදේශවල වොල්බැකියා බැක්ටීරියාව සහිත මදුරුවන් බෝ කිරීම මගින් සාර්ථක ප්‍රතිඵලය අත්කරගෙන ඇති බවයි විදෙස් මාධ්‍ය වාර්තා කළේ
si_196597_3	ඕස්ට්‍රේලියානු පර්යේෂකයින්ගේ නවතම උත්සහය වී ඇත්තේ සීකා සහ මැලේරියාව පතුරුවන මදුරුවන් සඳහාද මෙම ක්‍රමය උපයෝගී කරගැනීමයි
