si_119523_0	රත්නපුර - බලංගොඩ - මුල්ගම - එගොඩතැන්න ප්‍රදේශයේදී සිය පුතාගේ නිවස ආසන්නයට පැමිණි වන අලින් එළවීමට ගිය පියෙකු අලියෙකුගේ පහරකෑමට ලක්ව මියගොස් තිබෙනවා
si_119523_1	අද (02) උදෑසන මෙලෙස ජීවිතක්ෂයට පත්ව ඇත්තේ වයස අවුරුදු 70 ක පුද්ගලයෙක්
si_119523_2	මියගිය පුද්ගලයාගේ 38 හැවිරිදි පුත්‍රයාද තුවාල ලබා බලන්ගොඩ රෝහලට ඇතුළත් කර තිබෙනවා
si_119523_3	මේ අතර ත්‍රිකුණාමලය - සේරු නුවර ලිංගපුරම් හින්දු කෝවිල අසලදී තවත් පුද්ගලයෙකු වන අලි ප්‍රහාරයකට ලක්ව මියගියා
si_119523_4	ඊයේ (01) රාත්‍රියේ මෙලෙස වන අලි ප්‍රහාරයකට ලක්වූයේ එම ප්‍රදේශයේම පදිංචි වයස අවුරුදු 47 ක පුද්ගලයෙක්
si_119523_5	නිවසට අවශ්‍ය ආහාර රැගෙන ඒම සඳහා වෙළඳ සැලට යමින් සිටියදී මියගිය පුද්ගලයා වන අලි ප්‍රහාරයට ලක්ව තිබෙනවා
