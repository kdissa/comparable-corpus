si_155828_0	නව අගවිනිසුරුවරයා ලෙස ශ්‍රේෂ්ඨාධිකරණ විනිසුරු ප්‍රියසාද් ඩෙප් ජනාධිපති මෛත්‍රීපාල සිරිසේන ඉදිරියේ අද උදෑසන දිවුරුම් දී තිබෙනවා
si_155828_1	ඔහු මෙරට 45 වන අගවිනිසුරුවරයා වනවා
si_155828_2	නව අගවිනිසුරු දිවුරුම් දීම අද පෙරවරුවේ සිදු කෙරුණේ ජනාධිපති නිල නිවසේදීයි
si_155828_3	ශ්‍රේෂ්ඨාධිකරණයේ දැනට සිටින ජ්‍යෙෂ්ඨතම විනිසුරුවරයා වන ප්‍රියසාද් ඩෙප් මහතා 2007 වසරේ සිට 2011 දක්වා රජයේ සොලිසිටර් ජනරාල් ධුරය හොබවා තිබෙනවා
si_155828_4	වැඩබලන අගවිනිසුරුවරයා ලෙසද කිහිප වරක් කටයුතු කර ඇති ඔහු අගවිනිසුරු ධූරයේ දිවුරුම් දුන්නේ කේ. ශ්‍රීපවන් මහතාගේ විශ්‍රාම යාමත් සමගයි
