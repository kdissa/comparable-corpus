si_209560_0	සෙවනගල - කොවුල්ආර ප්‍රදේශයේදී කාන්තාවක විසින් පුද්ගලයෙකුට තියුණු ආයුධයකින් පහර දී ඝාතනය කර තිබෙනවා
si_209560_1	ඊයේ (01) පස්වරුවේ මෙම ඝාතනය සිදුව ඇති අතර, මිය ගොස් ඇත්තේ සෙවනගල - එකමුතුගම - 7 කණුව ප්‍රදේශයේ පදිංචි 34 හැවිරිදි තිදරු පියෙක්
si_209560_2	සිය අනියම් බිරිඳ විසින් මෙම අපරාධය සිදුකර ඇති බවයි පරීක්ෂණ වලදී අනාවරණය වී ඇත්තේ
si_209560_3	කාන්තාව අදාල පුද්ගලයාගේ ගෙළ ප්‍රදේශයට පිහියකින් ඇණ අනතුරුව ගෙළ කපා මෙම ඝාතනය සිදුකර ඇති බව සඳහන්
si_209560_4	අපරාධය සිදුකළ තැනැත්තිය 42 හැවිරිදි එක්දරු මවක් වන අතර සැකකාර කාන්තාව මේ වනවිට ප්‍රදේශයෙන් පලාගොස් තිබෙනවා
si_209560_5	ඇය සොයා පොලිස් පරීක්ෂණ ක්‍රියාත්මක බවයි අප වාර්තාකරු පැවසුවේ
si_209560_6	දෙදෙනා අතර ඇති වූ පෞද්ගලික ආරවුලක් දුරදිග යාමෙන් මෙම ඝාතනය සිදුව ඇති බවයි පොලීසිය සඳහන් කළේ
