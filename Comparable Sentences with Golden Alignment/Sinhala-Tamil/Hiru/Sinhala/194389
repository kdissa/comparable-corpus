si_194389_0	අනුරාධපුර - තලාව නගරයේ පිහිටි රාජ්‍ය බැංකු ශාඛාවක සිදුවූ දැවැන්ත මුදල් මංකොල්ලය පිළිබඳව විමර්ශය CID ය වෙත භාරදී තිබෙනවා
si_194389_1	මේ අතර සොරා ගන්නා ලද රන් සහ මුදල් ප්‍රමාණය රුපියල් අටකෝටි 70 ලක්ෂය දක්වා ඉහළ ගොස් ඇති බවයි වාර්තා වන්නේ
si_194389_2	පොලිස් මාධ්‍ය ප්‍රකාශක කාර්යාලය සඳහන් කළේ සොරා ගන්නා ලද රන් සහ මුදල්වල වටිනාකම තවමත් ගණනය කරමින් පවතින බවයි. පසුගිය සති අන්තයේදී කිසියම් පිරිසක් එම රාජ්‍ය බැංකුවට ඇතුළු වී මුදල් සහ රන් ආභරණ කොල්ල කා ඇති බවටයි පොලීසියට පැමිණිල්ලක් ඉදිරිපත්ව තිබුණේ
si_194389_3	බැංකුවෙහි පිටුපස දොර කඩා අදාළ කොල්ලකරුවන් ඊට ඇතුළු වී ඇති අතර, පසුව එහි තිබූ සේප්පු 3ක් කඩා විවෘත කොට මෙම මුදල් සහ රන් ආභරණ කොල්ල කා තිබෙනවා
si_194389_4	මේ අතර සැකකරුවන් සේප්පු කැමීමට ගෙනා උපකරන අතර තිබූ ස්කුරුප්පු නියනක් හා රෙදි කැබැල්ලක් පොලිස් භාරයට ගෙන ඇති බවයි වාර්තා වන්නේ
si_194389_5	බැංකුවෙහි සවි කර තිබූ ආරක්ෂක සංඥා පද්ධතිය සහ කැමරා පද්ධතිය ද ගලවාගෙන ගොස් ඇති බවටයි පොලීසිය සඳහන් කළේ
si_194389_6	(ඡායාරූප - තිසර සමල්-එප්පාවල)
