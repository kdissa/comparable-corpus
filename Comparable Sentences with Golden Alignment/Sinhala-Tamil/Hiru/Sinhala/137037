si_137037_0	බංග්ලාදේශයේ ඩකා නුවර අවන්හලකට සන්නද්ධ කණ්ඩායමක් එල්ල  කළ ප්‍රහාරයෙන් මියගිය  සිවිල් වැසියන් සංඛ්‍යාව විස්සක් දක්වා ඉහළ ගොස් තිබෙනවා
si_137037_1	මොවුන් සියලූදෙනාම විදේශිකයන් වන අතර, වැඩි පිරිසක් ඉතාලි සහ ජපාන ජාතිකයන් බවයි වාර්තාවන්නේ
si_137037_2	මීට අමතරව බංග්ලාදේශ පොලිස් නිලධාරින් දෙදෙනෙකු සහ ප්‍රහාරයට පැමිණි සන්නද්ධ සාමාජිකයන් හයදෙනෙකුද සිද්ධියේදී මියගියා
si_137037_3	ඒ අනුව මෙම සිදුවීමෙන් මියගිය ගණන මේ වනවිට 28 ක් දක්වා ඉහළ ගොස් තිබෙනවා
si_137037_4	ඩකා නුවර රාජතාන්ත්‍රික කලාපයේ පිහිටි විදේශිකයන් අතර ජනප්‍රිය මෙම අවන්හලට සන්නද්ධ කල්ලි ප්‍රහාරය එල්ලවූයේ ඊයේ (01) රාත්‍රියේදියි
si_137037_5	ප්‍රහාරයට පැමිණි සන්නද්ධ කල්ලිය අවන්හලේ සිටි පිරිසක් ප්‍රාණ ඇපයට ගත් අතර, ඔවුන් බේරාගැනීමට එරට ආරක්ෂක අංශ පුළුල් මෙහෙයුමක් ක්‍රියාත්මක කළා
si_137037_6	ප්‍රාණ ඇපයට ගත් පිරිස අතර සිටි ශ්‍රී ලාංකික යුවලද බේරා ගෙන රෝහල් ගතකළ බවයි බංග්ලාදේශයේ ඩකා නුවර මහ කොමසාරිස් කාර්යාලයේ වැඩබලන මහ කොමසාරිස්වරිය වන සේසත් තාඹුගල ප්‍රකාශ කළේ
