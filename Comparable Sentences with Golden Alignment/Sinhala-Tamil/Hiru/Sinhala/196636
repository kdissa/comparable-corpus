si_196636_0	පරිභෝජනයට නුසුදුසු අයුරින් ඩයිනමයිට් යොදා ඇල්ලූ මත්ස්‍යයින් කිලෝග්‍රෑම් 2800 ක් කොළඹ - පෑලියගොඩ මත්ස්‍ය වෙළදපොලට ප්‍රවාහනය කිරීමට සූදානම් කර තිබියදී පොලිස් විශේෂ කාර්ය බලකාය භාරයට ගෙන තිබෙනවා
si_196636_1	පොලීසිය සදහන් කළේ ශීතකරන සහිත ලොරි 3 කට පැටවූ අදාළ මසුන් තොගය ඊයේ රාත්‍රියේ මුලතිව් - පුදුමාතලන් ප්‍රදේශයේදී සොයා ගත් බවයි. ඒ සමග සැකකරුවන් තුන්දෙනෙකු ද අත්අඩංගුවට ගෙන ඇති අතර, ඔවුන් මුලතිව් දිසා අධිකරණය වෙත ඉදිරිපත් කිරීමට නියමිතයි
si_196636_2	එමෙන්ම, තහනම් දැල් ආම්පන්න යොදා ගනිමින් ධීවර කටයුතුවල නිරත වීම වහා නතර කරන ලෙස ඉල්ලමින් මුලතිව් ප්‍රදේශයේ ධීවරයින් පිරිසක් අද ක්‍රියාත්මක කළ උද්ඝෝෂණයක් හේතුවෙන් උණුසුම් තත්ත්වයක් හට ගත්තා
si_196636_3	ඒ එම ධීවරයින් මුලතිව් සහකාර පරීක්ෂක කාර්යාලය වටලා එම කාර්යාලයට පහරදීම හේතුවෙන්
si_196636_4	මේ අතර, මාවනැල්ල නගරයේදී, පෞද්ගලික බස් රථ සේවකයින් සහ ලංගම බස් රථ සේවකයින් අතර, අද දහවල් උණුසුම් තත්ත්වයක් හට ගත්තා
si_196636_5	ඒ මාර්ග අංක 659 මාවනැල්ල - අරණායක මාර්ගයේ පෞද්ගලික බස් රථ නතර කරන ස්ථානයේ ලංගම බස් රථ නතර කිරීම හේතුවෙන්
