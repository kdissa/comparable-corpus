si_119513_0	ගාල්ල කරාපිටිය ශික්ෂණ රෝහලේ  සාත්තු සේවකයෙකුගේ මළ සිරුරක්, ගාල්ල කරාපිටිය මාර්ගයේ හිරිඹුර ප්‍රදේශයේ මාර්ගය අසළ  කාණුවක තිබිය දී අද (02)උදෑසන සොයාගෙන තිබෙනවා
si_119513_1	මිය ගිය අය මාතර වල්ගම ප්‍රදේශයේ පදිංචිව සිටි  59 හැවිරිදී අයෙක්
si_119513_2	මොහු දින 10ක් නිවාඩු ලබා ඊයේ යළි සේවයට වාර්තා කර තිබෙනවා
si_119513_3	ඊයේ දින සේවය නිමවා  හෙතම පිටවගොස්   ඇති බව සඳහන්
si_119513_4	කෙසේ වෙතත් මරණයට හේතුව අනාවරණ වී නැහැ
si_119513_5	(ඡායාරූප - රොෂාන් පියතිලක) මේ අතර පොල්ගොල්ල ජලාශයේ වේල්ල අසල තිබී පුද්ගලයෙකුගේ මළ සිරුරක් අද (02) පෙරවරුවේ පොලිසිය සොයාගෙන තිබෙනවා
si_119513_6	පොලිස් හදිසි ඇමතුම් අංශයට ලැබුණු තොරතුරකට අනුවයි මෙම මළ සිරුර සොයාගෙන ඇත්තේ
si_119513_7	45 හැවිරිදි මෙම පුද්ගලයා එම ප්‍රදේශයේම පදිංචි අයෙක් බව පොලිස් මාධ්‍ය ප්‍රකාශක කාර්යාලය සඳහන් කළා
si_119513_8	මෙම පුද්ගලයා මීට දින 3 කට පෙර නිවසින් අතුරුදන්ව සිටි බවයි පොලීසිය ප්‍රකාශ කළේ
