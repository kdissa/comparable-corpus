si_198991_0	හලාවත මුහුදේ ගිලීමෙන් කාන්තාවක් ජීවිතක්ෂයට පත්ව තිබෙනවා
si_198991_1	මෙලෙස මියගොස් ඇත්තේ වාරියපොළ, බමුනුකොටුව ප්‍රදේශයේ පදිංචි තිස්තුන් හැවිරිදි කාන්තාවක්
si_198991_2	ඊයේ (01) පස්වරුවේ මෙම කාන්තාව තම සැමියා ඇතුළු පිරිසක් සමඟ හලාවත මුහුදු වෙරළට පැමිණ ඇති අතර ඒ අවස්ථාවේදී මේ කාන්තාව මුහුදට පිටුපා සිටින අවස්ථාවේ විශාල රළ පහරකට හසුව මුහුදට ගසාගෙන ගොස් ඇති බව සදහන්
si_198991_3	අනතුරුව ප්‍රදේශවාසීන් එක්ව මහත් පරිශ්‍රමයක් දරා කාන්තාවගේ සිරුර මුහුදෙන් ගොඩ ගෙන තිබෙනවා
si_198991_4	සති දෙකක් තුළ හලාවත මුහුදේ ගිලි මියගිය දෙවන කාන්තාව මැය බවයි අප වාර්තාකරු පැවසුවේ
si_198991_5	සිදුවීම සිදුවූ අවස්ථාවේ ලබාගත් දර්ශන පහතින්
