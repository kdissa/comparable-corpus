si_129966_0	ශ්‍රී ලංකා නිදහස් පක්ෂයේ ආසන බල මණ්ඩල රැස්වීම් අතරතුර අද (02) දිනයේත් ඊට එක්ව සිටි මහජන නියෝජිතයන්ට පාක්ෂිකයින් හූ හඩ නගමින් විරෝධය පළ කළා
si_129966_1	කුලියාපිටියේ පැවති ශ්‍රී ලංකා නිදහස් පක්ෂ ආසන බල මණ්ඩල රැස්වීමේදී හිටපු නියෝජ්‍ය අමාත්‍ය ලලිත් දිසානායකට එම රැස්වීමට එක්ව සිටි පිරිස හූ හඩ නගමින් විරෝධය පළ කළ අතර, එම රැස්වීම සංවිධාන කර තිබුණේ වයඹ පළාත් සභා මන්ත්‍රී අතුල විජේසිංහ විසින්
si_129966_2	කෙසේ වෙතත්, එම රැස්වීම සංවිධාන කළ කුලියාපිටිය ශ්‍රී ලංකා නිදහස් පක්ෂ ආසන සංවිධායක අතුල විජේසිංහ එම තත්ත්වය පාලනය කිරීමට උත්සාහ කළ ද එය ව්‍යර්ථ වුණා
si_129966_3	මේ අතර, හක්මන ශ්‍රී ලංකා නිදහස් පක්ෂ ආසන සංවිධායක අමාත්‍ය ලක්ෂ්මන් යාපා අබේවර්ධන සංවිධාන කර තිබූ ආසන බල මණ්ඩල රැස්වීම පැවැත්වුණේ හක්මන නගර ශාලාවේදීයි
si_129966_4	එම අවස්ථාවේ පිරිසක් හක්මන නගර මධ්‍යයේ විරෝධතාවක නිරත වුණේ ඒකාබද්ධ විපක්ෂයට සහය දීම නිසා ශ්‍රී ලංකා නිදහස් පාක්ෂිකයන් වූ තමන්ට රැස්වීමට සහභාගි වීමට ඉඩ ලබානොදුන් බව පවසමින්
si_129966_5	පසුව ඔවුන් හක්මන නගර ශාලාවට ඇතුළුවීමට උත්සාහ කිරීමත් සමග පොලිසිය ඔවුන් මැඩපැවැත්වීමට කටයුතු කළා
si_129966_6	එහිදී ඔවුන් දැඩි විරෝධයක් පළ කරනු දක්නට ලැබුණා
