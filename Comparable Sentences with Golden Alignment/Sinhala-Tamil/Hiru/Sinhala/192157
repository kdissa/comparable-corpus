si_192157_0	සිය රටේ ප්‍රතිරූපය පිළිබඳ දැවැන්ත වෙනසක් අභියස සිටින සෞදි අරාබියේ අමාත්‍ය මණ්ඩල සංශෝධනයක් අද ප්‍රකාශයට පත් කරනු ලැබුවා
si_192157_1	සෞදියේ ඔටුන්න හිමි කුමරු ලෙස මොහොමඩ් බින් සල්මාන් කුමරු නම් කිරීමෙන් පසු එහි සිදුකෙරෙන දෙවන කැපී පෙනෙන වෙනස මෙයයි
si_192157_2	සල්මාන් කුමරු සිය පිය රජු යටතේ සෞදි උප අග්‍රාමාත්‍යවරයා ලෙස ද කටයුතු කරනවා
si_192157_3	ඔහු විසින් අද ප්‍රකාශයට පත් කළ සංශෝධනයට අනුව, කම්කරු, ඉස්ලාමීය කටයුතු සහ සංස්කෘතික අමාත්‍ය ධුර වෙනස් කර තිබෙනවා
si_192157_4	සෞදියේ ශුද්ධවූ මැකා නගරයට වාර්ෂිකව හජ් වන්දනාවේ පැමිණෙන බැතිමතුන් පිළිබඳ සලකා බැලීමට රාජකීය කොමිසමක් පත් කෙරෙන අතර, එහි සභාපති ධුරය සල්මාන් කුමරු විසින් දරනු ඇති
