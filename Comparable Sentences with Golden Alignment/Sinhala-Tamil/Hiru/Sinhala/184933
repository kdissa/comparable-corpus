si_184933_0	ඉන්දීය නිදහස් සටනේ පුරෝගාමියෙකු වූ මහත්මා ගාන්ධි ජේසුස් ක්‍රිස්තුන් වහන්සේ පිළිබඳ ලියු ලිපියක් අමරිකාවේ දී අලෙවි කිරීමට සුදානම් වනවා
si_184933_1	1926 වසරේ අප්‍රේල් 6 වනදා ගාන්ධි විසින් අත්සන් කර ඇති ලිපිය ලියා ඇත්තේ එවකට අමරිකාවේ විසු පුජකවරයෙකු වන මිල්ටන් නිව්බෙරි වෙතටයි
si_184933_2	ජේසුස් ක්‍රිස්තුන් වහන්සේ මනුෂ්‍ය වර්ගයාගේ විශිෂ්ඨතම ගුරුවරයෙකු ලෙසට එම ලිපිය මගින් පෙන්වාදී ඇති බවයි විදෙස් පුවත් සේවාවල දැක්වෙන්නේ
si_184933_3	වටිනාකමකින් යුත් පැරණි භාණ්ඩ එක් රැස් කරන පෙනිසිල්වේනියාවේ පුද්ගලයෙකු සතුව තිබූ මෙම ලිපිය ඩොලර් පනස් දහසක මුදලකට අලෙවි කිරීමට සැලසුම් කර ඇතැයි හෙළිවී තිබෙනවා
si_184933_4	ජාතියේ පියා ලෙසට ද ඉන්දියාවේ හැඳින්වෙන මහත්මා ගාන්ධි හින්දු භක්තිකයෙක්
si_184933_5	කිතු දහම පිළිබඳ පළවූ වාර්තාවක් අධ්‍යයනය කරන ලෙසට අමරිකාවේ පුජක මිල්ටන් නිව්බෙරි විසින් එවන ලද ලිපියකට පිළිතුරු වශයෙනුයි මහත්මා ගාන්ධි අදාළ ලිපිය ලියා ඇත්තේ
