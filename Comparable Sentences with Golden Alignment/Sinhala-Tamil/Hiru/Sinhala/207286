si_207286_0	වව්නියාව - පුලියන්කුලම - පුදුර් කැළෑබඳ ප්‍රදේශයේදී සැක කටයුතු පුද්ගලයෙකු දමා ගිය ගමන් මල්ලක තිබී යුද උපකරණ තොගයක් හමුව තිබෙනවා
si_207286_1	පොලීසිය පැවසුවේ ඊයේ (01) රාත්‍රියේ සැකකටයුතු පුද්ගලයෙකු පුදුර් - නාගතන්පිරාන් කෝවිල දක්වා වන මාර්ගයේ ගමන් කරන බවට ලැබුණු තොරතුරකට අනුව පොලිසිය එම ස්ථානයට ගොස් ඇති බවයි වාර්තා වන්නේ
si_207286_2	පසුව සැකකරු ගමන් මල්ල අතරමඟ දමා කැළෑබඳ ප්‍රදේශයට පැන ගොස් තිබෙනවා
si_207286_3	ඒ අනුව ගමන් මල්ල සෝදිසි කිරීමේදී එහි තිබී මයික්‍රෝ වර්ගයේ පිස්තෝලයක්, උණ්ඩ 18ක්, පතොරොම් ගැබක් සහ ජීව අත්බෝම්බ 4ක් හමුවූ බවයි පොලීසිය සඳහන් කළේ
si_207286_4	පළා ගිය සැකකරු සොයා පොලීසිය විශේෂ මෙහෙයුමක් ආරම්භ කර තිබෙනවා
si_207286_5	ඡායාරූප - වව්නියාව, මාධව කුලසූරිය
