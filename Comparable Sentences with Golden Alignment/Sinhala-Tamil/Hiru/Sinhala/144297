si_144297_0	ඉන්දියාව පාකිස්තාන භූමියට එල්ල කළ හමුදා ප්‍රහාරයට සමගාමීව පාකිස්තාන භූමියේදී එරට හමුදා මගින් අත්අඩංගුවට ගත් ඉන්දීය සෙබලා මුදා ගැනීමේ යාන්ත්‍රණය ක්‍රියාත්මක කර ඇති බව ඉන්දීය ආරක්ෂක අමාත්‍ය මනෝහර් පරික්කාර් ප්‍රකාශ කළා
si_144297_1	22 හැවිරිදි ඉන්දීය දේශසීමා සෙබලෙකු වූ චන්දු බාබුලාල් චවාන් පාකිස්තාන දේශසීමාව තරණය කර ඇත්තේ අත්වැරදීමකින් බවයි ඔහු කියා සිටියේ
si_144297_2	දෙරටේ සිවිල් වැසියන් සහ හමුදා සෙබළුන් එලෙස දේශසීමාව උල්ලංඝනය කිරීමේදී ඔවුන් හුවමාරු කර ගැනීමේ යාන්ත්‍රණයක් ක්‍රියාත්මක බව ඉන්දීය ආරක්ෂක අමාත්‍යවරයා කියා සිටියා
si_144297_3	එහෙත් ඉන්දියාවේ ආක්‍රමණශීලි ප්‍රහාරය හේතුවෙන් පාකිස්තානය මෙවර එම සෙබලා කඩිනමින් මුදාහැරීම සැක සහිතයි
si_144297_4	ඉන්දීය සෙබලා පාකිස්තානයේදී අත්අඩංගුවට ගැනුණු පුවත අසා හෘදයාබාධයකට ගොදුරු වූ ඔහුගේ මිත්තණියද මියගොස් ඇති බව ඉන්දීය මාධ්‍ය වාර්තා කළා
