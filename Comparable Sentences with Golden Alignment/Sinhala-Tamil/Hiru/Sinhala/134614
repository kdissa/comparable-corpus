si_134614_0	තම වැඩිමහල් දියණිය බරපතල ලිංගික අපයෝජනයට ලක් කර පියෙකු පොලීසිය අත්අඩංගුවට ගෙන අධිකරණයට ඉදිරිපත් කිරීමෙන් පසු මේ මස 14 වනදා දක්වා  රක්ෂිත බන්ධනාගාර ගත කර තිබෙනවා
si_134614_1	සැකකාර පියා පවුල් ආරවුලක් මත බිරිඳගෙන් වෙන්ව ජීවත්ව සිටියදී මෙම දැරිය රවටා බලහත්කාරයෙන් රැගෙන ගොස් 2013 වසරේද බරපතල ලෙස ලිංගික අපයෝජනයට ලක් කර ඇති බවයි පොලිසිය සඳහන් කළේ
si_134614_2	කෙසේ වෙතත් ඔහු ඉන් අනතුරුව දෙවන විවාහයක් සිදුකරගෙන  ඇති අතර එම විවාහයෙන් බිරිඳට දාව උපන්  සයමස් දැරියද මොහු විසින් ඝාතනය කර තිබෙනවා
si_134614_3	මෙම සිද්ධියට සැකකරු වසරකට අධික කාලයක් රක්ෂිත බන්ධනාගාර ගතව සිට ඇප ලබා පැමිණ ඇති බවයි පොලිසිය ප්‍රකාශ කළේ
si_134614_4	එලෙස නිදහස්ව පැමිණ සිටින අවස්ථාවේදීයි සැකකරු සිය මවගේ නිවසට පැමිණ එහි සිටි පළමු විවාහයේ 13 හැවිරිදි දියණිය යළිත් අපයෝජනයට ලක් කර ඇත්තේ
si_134614_5	අදාළ සිද්ධියට සැකකරු පසුගිය 31 වනදා කරුවලගස්වැව පොලීසිය අත්අඩංගුවට ගත්තා
