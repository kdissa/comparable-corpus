si_217584_0	මොණරාගල, වැඩිකුඹුර ප්‍රධාන මාර්ගයේ වැඩිකුඹුර පාසල අසලදී ඊයේ (01) රාත්‍රියේ සිදු වූ අනතුරකින් පුද්ගලයෙක් මිය ගොස් තිබෙනවා
si_217584_1	මෙලෙස මියගොස් ඇත්තේ මොණරාගල පොලීසියේ රථ වාහන අංශයේ සේවයේ නියුතු පොලිස් නිලධාරිවරයෙක්
si_217584_2	ඔහු ගමන් ගත් යතුරුපැදිය පාලනය කර නොහැකිව මාර්ගය අසල තිබු බෝක්කුවක ගැටීමෙන් අනතුරුව බෝක්කුව තුලට වැටී මෙම අනතුර සිදුව තිබෙනවා
si_217584_3	සිරුර සම්බන්ධයෙන් මොණරාගල මහේස්ත්‍රාත්වරයා මහේස්ත්‍රාත් පරීක්ෂණය සිදු කිරීමෙන් අනතුරුව දේහය මේ වන විට මොනරාගල දිස්ත්‍රික් රෝහලේ තැන්පත් කර ඇති බවයි අප වාර්තාකරු සඳහන් කළේ
si_217584_4	සිද්ධිය සම්බන්ධයෙන් මොණරාගල පොලීසිය වැඩිදුර පරීක්ෂණ සිදු කරනු ලබනවා
