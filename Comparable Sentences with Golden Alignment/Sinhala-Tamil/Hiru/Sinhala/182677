si_182677_0	හදිසි අනතුරකින් බරපතළ තුවාල ලබා රෝහල්ගතකර සිටි 27 හැවිරිදි තරුණියක් ඊයේ අවාසනාවන්ත ලෙස සිය ජීවිතයෙන් සමුගත්තා
si_182677_1	ඇය පසුගිය වසරේ අප්‍රේල් මාසයේ සිදුවූ රිය අනතුරකින් හිසට සිදුවූ බරපතළ තුවාල හේතුවෙන් ජාතික රෝහලේ දැඩි සත්කාර ඒකකයේ ප්‍රතිකාර ලබමින් සිටියා
si_182677_2	මෙලෙස අවාසනාවන්ත ලෙස සිය ජීවිතයට සමුදුන්නේ කඩුවෙල කොතලාවල ප්‍රදේශයේ පදිංචි 27 හැවිරිදි ලහිරි නමැති තරුණියක්
si_182677_3	නුගේගොඩ ස්ටැන්ලි තිලකරත්න මාවතේදීයි මෙම අනතුර සිදුව ඇත්තේ
si_182677_4	බීමත් රියදුරෙකුගේ නොසැලිකිලිමත් රිය ධාවනය හේතුවෙන් අදාළ අනතුර සිදුව ඇති බවටයි වැඩිදුර තොරතුරු වාර්තා වූයේ
si_182677_5	කෙසේ වෙතත් මාස 10 කට ආසන්න කාලයක් දැඩිසත්කාර ඒකකයේ ප්‍රතිකාර ලැබූ ඇය ඊයේ දිනයේ සිය අවසන් සුසුම් හෙලන්නේ සියල්ලන්ට විශේෂ මතක් කිරීමක් සිදුකරමින්
si_182677_6	ඒ බීමත්කම තුළින් අවසානයේ තමන්ගේ පමණක් නොව අන් අයගේ ජීවිතවලටද වටිනාකමක් නොදෙන බවයි.
