si_142073_0	තලවතුගොඩ ජපන් මිත්‍රත්ව පාළම අසලදී පසුගියදා මෝටර් රථයක් දියවන්නා ඔයට වැටීමෙන් අනතුරක් සිදු වූවා
si_142073_1	රියදුරුට රථයේ වේගය පාලනය කරගත නොහැකි වීම හේතුවෙන් අනතුර සිදුව ඇති බවටයි අනාවරණය වූයේ
si_142073_2	කෙසේ වෙතත් මෝටර් රථය  දියවන්නා ඔයට වැටෙන අවස්ථාවේ ඒ අසල ශරීර සුවතා මන්තීරුවේ ගමන් කරමින් සිටි දෙදෙනෙකු වහාම ඔයට පැන රියදුරුගේ දිවි බේරාගෙන තිබෙනවා
si_142073_3	අනතුර හේතුවෙන් රියදුරුට කිසිදු හානියක් සිදු නොවූ අතර මෝටර් රථයට දැඩි හානි සිදුව ඇති බවටයි වාර්තා වන්නේ
si_142073_4	අනතුරට ලක් වූ මෝටර් රථය පසුව ඔයෙන් ගොඩට ගනු ලැබුවා
si_142073_5	ගොඩට ගනු ලැබූ අවස්ථාවේද තවත් අනතුරක් සිදුවන්නට ගියමුත් රැස්ව සිටි පිරිසගේ විමසිල්ල හේතුවෙන් එම අනතුර වැළකී ගියේ මේ අයුරින්
