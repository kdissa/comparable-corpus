si_207285_0	ගංඟාරාම විහාරාධිපති පූජ්‍ය ගලබොඩ ඥානීස්සර හිමියන්ට සෙත්පතා ඊයේ (01) පස්වරුවේ එම විහාරස්ථානයේ මෙම ආශිර්වාද බෝධි පූජාව පැවැත්වුණා
si_207285_1	දැනට රෝගාතුරව සිටින විහාරාධිපති හිමියන්ට ඉක්මන් සුවය ප්‍රාර්ථනා කරමින් මෙම ආශිර්වාද පූජාව පැවති අතර ඊට විපක්ෂ නායක මහින්ද රාජපක්ෂ, අමාත්‍ය සජිත් ප්‍රේමදාස, කැබිනට් නොවන අමාත්‍ය හර්ෂ ද සිල්වා සහ පාර්ලිමේන්තු මන්ත්‍රීවරුන් වන ෆයිසර් මුස්තාෆා, බන්දුල ගුණවර්ධන ඇතුළු පිරිසක් ද එක්ව සිටියා
si_207285_2	එහිදී මාධ්‍ය වෙත අදහස් දක්වමින් විපක්ෂ නායක, මහින්ද රාජපක්ෂ සඳහන් කළේ තමන් තවදුරටත් ශ්‍රී ලංකා නිදහස් පක්ෂයේ යාවජීව අනුශාසකවරයෙකු වන බවයි.
