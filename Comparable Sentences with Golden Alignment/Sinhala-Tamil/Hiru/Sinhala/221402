si_221402_0	ත්‍රස්තවාදයට එරෙහිව කඩිනමින් නීති සම්පාදනය නොකළ පිරිස්, මත්ද්‍රව්‍ය ජාවාරම්කරුවන් ආරක්ෂා කිරීම වෙනුවෙන් නීති සම්පාදනය කිරීමට කටයුතු කරමින් සිටින බව ජනාධිපති මෛත්‍රීපාල සිරිසේන පවසනවා
si_221402_1	ජනාධිපතිවරයා මේ බව කියා සිටියේ කුරුණෑගල - සර් ජෝන් කොතලාවල මධ්‍ය මහා විද්‍යාලයේ පැවති මතින් මිදී තුටින් ඉදිමු වැඩසටහනට අද පස්වරුවේ එක්වෙමින්
si_221402_2	මත්ද්‍රව්‍ය වලට එරෙහිව ගෙන යන වැඩපිළිවෙල අධෛර්මත් කිරීමේ අරමුණින් තමන්ට එරෙහිව නින්දා අපහාස සිදුකරන්නේ දේශපාලනඥයින් විසින් ශක්තිමත් කරන මත්ද්‍රව්‍ය ජාවාරම්කරුවන් බවයි ජනාධිපතිවරයා මෙහිදී පෙන්වා දුන්නේ
si_221402_3	කෙසේ වෙතත්, මතු දරු පරපුර බේරා ගැනීමට අද දවසේ තම වගකීම ඉටු කිරීමට කිසිසේත් පසුබට නොවන බවත් ජනාධිපති මෛත්‍රීපාල සිරිසේන මෙහිදී ප්‍රකාශ කළා
