si_227466_0	වීරකැටිය - තංගල්ල මාර්ගයේ රාජපක්ෂ විද්‍යාලය අසළ දී සිදුවූ රිය අනතුරකින් දරුවන් දෙදෙනෙකු ජීවිතක්ෂයට පත්ව තිබෙනවා
si_227466_1	ඊයේ පස්වරුවේ ඔවුන් මෙම අනතුරට ලක්ව ඇත්තේ සිය මව සමඟ පැමිණි බස් රථයෙන් බැස මාර්ගය හරහා ගමන් කිරීමේදී මෝටර් රථයක ගැටීමෙන්
si_227466_2	අවුරුදු 12ක දරුවෙකු හා අවුරුදු 6ක දැරියක  මෙම අනතුරෙන් ජීවිතක්ෂයට පත්වූ බව පොලිස් මාධ්‍ය ප්‍රකාශක කාර්යාලය සඳහන් කළා
si_227466_3	ඔවුන් විතාරන්දෙනිය - නළගම - කැටකෑල්ලගහවත්ත ප්‍රදේශයේ පදිංචිකරුවන්
si_227466_4	අනතුරෙන් පසු පළා ගිය අදාළ මෝටර් රථය පසුව අත්අඩංගුවට ගෙන ඇති අතර, අනතුර සිදුවන අවස්ථාවේ එය පදවා ඇත්තේ අවුරුදු 15ක පාසල් සිසුවෙකු බවට ද අනාවරණ වී තිබෙනවා
si_227466_5	පසුව එම සිසුවා සහ අනතුර සිදුවන අවස්ථාවේ මෝටර් රථයේ ගමන් කළ 24 හැවිරිදි එහි ලියාපදිංචි අයිතිකරු මෙන්ම තවත් පුද්ගලයෙකු ද අත්අඩංගුවට ගෙන තිබෙනවා
