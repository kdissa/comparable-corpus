si_196599_0	මන්නාරම සමූහ මිනීවලෙන් මිනිස් සිරුරු 62ක අස්ථි කොටස් මේ වනවිට සොයාගෙන තිබෙනවා
si_196599_1	මෙම සමූහ මිනීවලේ කැණිම් කටයුතු ආරම්භ කර අදට දින 46 ක් ගතවනවා
si_196599_2	ඉන් සම්පූර්ණ අස්ථි කොටස් 34 ක් මන්නාරම අධිකරණය වෙත භාරදී ඇති අතර, තවත් අස්ථි කොටස් කිහිපයක් මේ සතිය තුළදී භාරදීමට නියමිතයි
si_196599_3	මන්නාරම පැරණි සතොස ගොඩනැගිල්ල පැවති ස්ථානයේ පස් ගොඩක තිබී පසුගිය මාර්තු 26 වනදා අස්ථි කොටස් තොගයක් හමුවීමත් සමඟයි මෙම පරීක්ෂණ කටයුතු ආරම්භ කෙරුණේ
si_196599_4	මෙම අස්ථි කොටස් වැඩිදුර පරීක්ෂණ සඳහා ඇමරිකාවේ ෆ්ලොරිඩා රසායනාගාරය වෙත යැවීමට තීරණය කර ඇති අතර, කෙසේ වෙතත් ඒ සම්බන්ධයෙන් අවසන් නිගමනයකට මෙතෙක් එළඹ නැහැ
