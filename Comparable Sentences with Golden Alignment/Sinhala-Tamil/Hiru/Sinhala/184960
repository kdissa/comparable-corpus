si_184960_0	කැකිරාව මල්දෙණිපුර ප්‍රදේශයේ නිවසක සිදුවූ පිපිරීමකින් පාසල් දැරියක් බරපතල තුවාල ලබා තිබෙනවා
si_184960_1	18 හැවිරිදි දැරිය කැකිරාව ප්‍රාදේශීය රෝහලට ඇතුලත් කිරීමෙන් පසු වැඩිදුර ප්‍රතිකාර සඳහා අනුරාධපුර මහ රෝහලට මාරුකර යවා ඇති බවයි අප වාර්තාකරු ප්‍රකාශ කළේ
si_184960_2	පිපිරීමෙන් දැරියගේ හිසට සහ පාදවලට තුවාල සිදුව ඇතැයි සඳහන්
si_184960_3	මීට දින කිහිපයකට පෙර හඳුනා නොගත් කුඩා ගුලියක් වැනි යමක් මෙම දැරියගේ පියා නිවසට ගෙනැවිත් තබා තිබෙනවා
si_184960_4	එය පුපුරා යාමෙන් මෙම අනතුර සිදුව ඇති බවටයි අනාවරණ වී ඇත්තේ
si_184960_5	සිද්ධිය පිළිබඳ පරීක්ෂණ පවත්වන පොලිසිය එම ස්ථානයේ තිබී ඊයම් කැබලි කිහිපයක් ද සොයාගෙන තිබෙනවා
si_184960_6	ඒ අනුව දේශීය වශයෙන් නිශ්පාදනය කරන හක්කපටස් වැනි යමක් පුපුරා යාමෙන් මෙම දැරිය තුවාල ලබන්නට ඇති බවටයි සැක කෙරෙන්නේ
si_184960_7	(ඡායාරූප - කැකිරාව කුෂාන් ජයවර්ධන )
