si_162648_0	පූජා භූමියක් ලෙස මහියංගන පුදබිමේ නීත්‍යානුකූල අයිතිය තහවුරු කිරීම පිළිබඳ රජයේ අවධානය යොමු වී තිබෙනවා
si_162648_1	ඵෙතිහාසික මහියංගන පුදබිමේ සංවර්ධන කටයුතු පිළිබඳව සාකච්ඡාවක් ජනාධිපති මෛත්‍රීපාල සිරිසේනගේ ප්‍රධානත්වයෙන් ඊයේ (01) පැවැත්වුණා
si_162648_2	ඒ, ජනාධිපති කාර්යාලයේදීයි
si_162648_3	එහිදී පුදබිමට අයත් සීමාව තුළ වෙනත් පිරිස් සඳහා ඔප්පු හෝ බලපත්‍ර ලබාදීම වහාම නතර කරන ලෙසට ජනාධිපතිවරයා අදාළ නිලධාරීන්ට උපදෙස් ලබාදී තිබෙනවා
si_162648_4	මෙම සාකච්ඡාවට මහියංගනය රජමහා විහාරාධිපති හිමියන්, මහා සංඝරත්නය ඇතුළු රාජ්‍ය නිලධාරීන් රැසක් එක්වූ බවයි ජනාධිපති මාධ්‍ය අංශය සඳහන් කළේ
