si_172406_0	පාර්ලිමේන්තුවේ සම්මත වන පනත් පිළිබඳව අවසන් තීරණය ගනු ලබන්නේ පාර්ලිමේන්තුව බව කථානායක කරූ ජයසූරිය අවධාරණය කළා
si_172406_1	පසුගියදා සම්මත වූ පළාත් සභා ඡන්ද විමසීම් සංශෝධන පනතට එරෙහිව ශ්‍රේෂ්ඨාධිකරණයට පෙත්සම් ඉදිරිපත් වීම සම්බන්ධයෙන් අද පැවති මාධ්‍ය හමුවකදී මාධ්‍යවේදීන් නැගූ ප්‍රශ්නවලට පිළිතුරු ලෙසයි කතානායකවරයා මේ බව කියා සිටියේ
si_172406_2	මෙම පනත සම්මත වූ දින ඒ සඳහා ඡන්ද විමසීම ප්‍රමාද වීමට හේතුවූ කරුණු පිළිබඳව ද කතානායකවරයා මෙහිදී අදහස් පළ කර සිටියා
si_172406_3	මෙම මාධ්‍ය හමුව කැඳවා තිබුණේ පාර්ලිමේන්තුවට 70 වසරක් සපිරීම නිමිත්තෙන් මෙන්ම සාර්ක් රටවල 8 වන කථානායක සහ පාර්ලිමේන්තු මන්ත්‍රීවරුන්ගේ සමුළුව පිළිබඳ දැනුවත් කිරීම සඳහායි
