si_215632_0	මීගමුවේ ජනප්‍රිය පාසලකට බලහත්කාරයෙන් ඇතුළුවීමට තැත් කළ රොයිටර් විදෙස් ඡායාරූප මාධ්‍යවේදී සිද්දිකි අහමඞ් ධනීෂ් පොලිසිය අත්අඩංගුවට ගෙන තිබෙනවා
si_215632_1	පසුව ඔහු මීගමුව මහේස්ත්‍රාත් අධිකරණයට ඉදිරිපත් කිරීමෙන් පසු මේ මස 15 වැනිදා දක්වා රක්ෂිත බන්ධනාගාරගත කර ඇති බවයි අප වාර්තාකරු සඳහන් කළේ
si_215632_2	ඔහු ඉන්දියාවේ මුම්බායි නුවර කේන්ද්‍ර කරගත් රොයිටර් පුවත් සේවයේ ඡායාරූප මාධ්‍යවේදියෙක්
si_215632_3	සැකකරු එම පාසලේ විදුහල්පතිවරයාගේ කාමරයට බලහත්කාරයෙන් ඇතුළුවීමට උත්සාහ කර ඇති අතර, එම අවස්ථාවේ පාසලේ දෙමව්පිය හමුවක්ද පැවති බව සඳහන්
si_215632_4	සිද්ධියෙන් ඔවුන්ද කලබලයට පත්වී ඇති අතර, අනතුරුවයි පොලිසිය දැනුවත් කර ඇත්තේ
