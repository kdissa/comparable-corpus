si_151114_0	ඇමරිකාවේ හිටපු ශ්‍රී ලංකා තානාපති ජාලිය වික්‍රමසූරිය මේ මස 11 වනදා දක්වා යළි රක්ෂිත බන්ධනාගාර ගතකිරීමට කොළඹ කොටුව මහේස්ත්‍රාත් ලංකා ජයරත්න අද නියෝග කළා
si_151114_1	ඔහු මීට පෙර පසුගිය දෙසැම්බර් මස 23 වනදා අධිකරණය හමුවට පමුණුවනු ලැබූ අතර, එහිදී නියෝග කෙරුණේ අද දක්වා රක්ෂිත බන්ධනාගාර ගත කිරීමටයි
si_151114_2	තානාපති කාර්යාලයට ගොඩනැගිල්ලක් මිලදී ගැනීම සඳහා රුපියල් පන්කෝටි දාහත් ලක්ෂයකට ආසන්න රජයේ මුදල් අවභාවිත කිරීමේ චෝදනාව යටතේ ඔහු අත්අඩංගුවට ගැණුනේ පසුගිය නොවැම්බර් මස 18 වනදායි
si_151114_3	හිටපු තානාපතිවරයා අද දින අධිකරණය වෙත ඉදිරිපත් නොකෙරුණු අතර, ඔහු බන්ධනාගාර රෝහලේ ප්‍රතිකාර ලබමින් සිටින බවයි බන්ධනාගාර නිලධාරින් අධිකරණයට දැනුම් දී සිටියේ
