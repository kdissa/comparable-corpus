si_194348_0	මෙක්සිකෝවේ ඊයේ පැවති ජනාධිපතිවරණයෙන් පැහැදිළි ජයක් වාර්තා කිරීමට වාමාංශික අපේක්ෂකයා වූ ඇන්ඩ්‍රේස් මැනුවෙල් ලෝපේස් සමත්වී තිබෙනවා
si_194348_1	මෙක්සිකෝ සිටි හි නගරාධිපතිවරයා ලෙස කටයුතු කළ ඔහු සියයට 53 ක ඡන්ද ප්‍රතිශතයක් ලබාගනිමින් දෙවන ස්ථානය හිමිකරගෙන ඇති අපේක්ෂකයාට වඩා දෙගුණයක ඡන්ද ප්‍රමාණයක් ලබාගෙන ඇති බවයි විදෙස් මාධ්‍ය වාර්තා කළේ
si_194348_2	රට තුළ පවතින දූෂණය තුරන් කරන බවට ඔහු මෙවර මැතිවරණයේදී ජනතාවට පොරොන්දුවක් ලබාදී තිබුණා
si_194348_3	පාලක ආයතනික විප්ලවවාදී පක්ෂය, ඉදිරිපත් කළ අපේක්ෂකයා ජනාධිපතිවරණයේදී තුන්වන ස්ථානයට පත්ව ඇති අතර, පසුගිය සියවසෙහි බොහෝ කාලයක් මෙක්සිකානු දේශපාලන ආධිපත්‍යය පතුරුවනු ලැබුවේ මෙම විප්ලවවාදී පක්ෂය විසින්
