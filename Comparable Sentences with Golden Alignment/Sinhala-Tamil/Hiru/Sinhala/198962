si_198962_0	නිට්ටඹුව කළගෙඩිහේන ප්‍රදේශයේ පවත්වාගෙන ගිය ව්‍යාජ ලිපිලේඛන සකස් කරන ස්ථානයක් පොලීසිය ඊයේ රාත්‍රියේ වටලා තිබෙනවා
si_198962_1	පොලීසියට ලද තොරතුරකට අනුව මෙම වැටලීම සිදුකර ඇති අතර, කළගෙඩිහේන ප්‍රදේශයේම පදිංචි 32 හැවිරිදි පුද්ගලයෙකු එහිදී අත්අඩංගුවට ගනු ලැබූ බවයි පොලිස් මාධ්‍ය ප්‍රකාශක කාර්යාලය සඳහන් කළේ
si_198962_2	එම ස්ථානයේ තිබී ව්‍යාජ ලිපි ලේඛන සකස් කිරීමට යොදාගත් රාජ්‍ය අංශයට අයත් විවිධ වර්ගයේ ලිපි ශීර්ෂ, රබර් මුද්‍රා 5 ක්, පරිගණකයක් සහ මුද්‍රණ යන්ත්‍රයක් පොලිස් භාරයට ගෙන තිබෙනවා
