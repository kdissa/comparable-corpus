si_64265_0	හෙළිදරව් නොකළ තර්ජනයක් හේතුවෙන් රටවල් රැසක තානාපති කාර්යාල සහ කොන්සල් කාර්යාල ඉරිදා දිනයේ වසා දැමීමට ඇමරිකා එක්සත් ජනපදය තීරණය කර තිබෙනවා
si_64265_1	විශේෂයෙන් මැද පෙරදිග රටවලයි ඇමරිකානු තානාපති කාර්යාල මෙසේ වසා දැමෙන්නේ
si_64265_2	මැදපෙරදිග රටවල සිකුරාදා නිවාඩු දිනයක් වන අතර, ඒ වෙනුවට ඉරිදා කාර්යාල විවෘතව තැබීම සාමාන්‍ය සිරිතයි
si_64265_3	එහෙත් ලොව අනෙකුත් රටවල ක්‍රියාත්මක ඇමරිකානු තානාපති කාර්යාල මෙන් මැදපෙරදිග රටවලද තානාපති සහ කොන්සල් කාර්යාල නව තීරණය අනුව  ඉරිදා දිනයේ වසා දැමීමට නියමිතයි
si_64265_4	මෙය පූර්ව සූදානම් පියවරක් ලෙසයි ඇමරිකාව හැඳින්වූයේ
si_64265_5	බහරේනය, ඊශ්‍රායලය, ජෝර්දානය, කුවේටය, ලිබියාව,  ඕමානය, කටාරය, සෞදි අරාබිය, යේමනය යන මැදපෙරදිග රටවල මෙන්ම ඇෆ්ගනිස්ථානය සහ බංග්ලාදේශයේ ඇමරිකානු තානාපති කාර්යාල ඉරිදා දිනයේ වසා දැමීමට පියවර ගැනෙනු ඇති
