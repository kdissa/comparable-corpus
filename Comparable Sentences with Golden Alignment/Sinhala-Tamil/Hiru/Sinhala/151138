si_151138_0	ලොතරැයිපතක මිල රුපියල් 10 කින් ඉහළ නැංවීමට එරෙහිව අලෙවි නියෝජිතයින් ආරම්භ කර ඇති වර්ජනය නිසා මේ වන විට රජයට රුපියල් කෝටි දෙක හමාරක පමණක් පාඩුවක් සිදුව ඇති බව සමස්ත ලංකා ලොතරැයි අලෙවි නියෝජිතයින්ගේ සංගමය පවසනවා
si_151138_1	ලොතරැයි අලෙවි නියෝජිතවරුන්ගේ වර්ජනය අද දෙවන දිනටත් ක්‍රියාත්මකයි
si_151138_2	මීට සමගාමීව පානදුර, ගාල්ල සහ මාතර යන ප්‍රදේශවල අද දිනයේ විරෝධතා සංවිධානය කර තිබුණා
si_151138_3	මේ අතර, තම ගැටළුවට සාධාරණ විසඳුමක් ඉල්ලා අද පස්වරුවේ අධිෂ්ඨාන පූජාවක ද නිරත වන බවයි එම සංගමයේ සභාපති ක්‍රිෂාන්ත මාරඹගේ හිරු ප්‍රවෘත්ති අංශයට සඳහන් කළේ
si_151138_4	රුපියල් 20 ක්ව පැවති ලොතරැයි පතක මිල රුපියල් 30 දක්වා ඉහළ නැංවීමට එරෙහිව ඔවුන් මෙම වෘත්තීය ක්‍රියාමාර්ගය ආරම්භ කළේ ඊයේ දිනයේදීයි
si_151138_5	කෙසේ වෙතත්, රජයේ තීරණ ක්‍රියාත්මක කිරීමට අලෙවි නියෝජිතයින් සූදානම් නොමැති නම් ලොතරැයි අලෙවිය සඳහා නවක පිරිසක් බඳවා ගන්නා බව මුදල් අමාත්‍ය රවී කරුණානායක ඊයේ කොළඹ කැඳවා තිබූ මාධ්‍ය හමුවකට එක්වෙමින් කියා සිටියා
