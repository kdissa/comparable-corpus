si_162640_0	මිහිතලය උණුසුම් වීම සීමා කිරීම සදහා ලොව රටවල් 187 ක එකගත්වයෙන් 2015 වසරේ පැරිසියේදී අත්සන් තැබුණු ලෝක කාලගුණ සම්මුතියෙන් ඇමරිකාව ඉවත් වන බව ජනාධිපති ඩොනල්ඩ් ට්‍රම්ප් නිවේදනය කළා
si_162640_1	එය ඇමරිකානු ව්‍යාපාර සහ ශ්‍රමිකයන්ට අවාසිදායක බැවින් සාධාරණ එකගතාවක් සදහා යළි සාකච්ඡා කිරීමට සූදානම් බවයි ඔහු කියා සිටියේ
si_162640_2	ඇමරිකාවේ තෙල් සහ ගල් අගුරු කර්මාන්තය, උපරිම ලෙස ක්‍රියාත්මක කරන බවට ඩොනල්ඩ් ට්‍රම්ප් ජනාධිපතිවරණ ප්‍රචාරක සමයේදී ප්‍රතිඥාවක් ද ලබාදී තිබුණා
si_162640_3	කෙසේ නමුත්, මෙම සම්මුතියෙන් ඉවත් වීම, ප්‍රධාන පෙලේ ගෝලීය අභියෝගයකින් ඇමරිකාවේ නායකත්වය ගිලිහීමක් ලෙසයි විචාරකයන් පෙන්වා දෙන්නේ
