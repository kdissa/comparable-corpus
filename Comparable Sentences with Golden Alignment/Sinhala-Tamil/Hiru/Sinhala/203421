si_203421_0	බණ්ඩාරගම හොරණ ප්‍රධාන මාර්ගයේ කුළුපන හන්දිය ආසන්නයේ දී ගිලන් රථයක් බස් රථයක ගැටීමෙන් අනතුරක් සිදුවූවා
si_203421_1	මෙලෙස අනතුරට ලක්ව ඇත්තේ හොරණ ගිනි නිවීමේ ඒකකයට අයත් ගිලන් රථයක්
si_203421_2	අනතුරින් එම අවස්ථාවේ ගිලන් රථයේ රියදුරු එහි සිරවූ අතර ඔහු ඉන් පිටතට ගැනීම සඳහා ප්‍රදේශවාසීන් කඩිනමින් එක්ව මහත් පරිශ්‍රමයක් දරනවා
si_203421_3	පසුව වෑන් රථයේ රියදුරා ඉන් ඉවතට ගැනීමට සමත්වන අතර එහි සිටි අයෙකු කළ දැනුම්දීමකට අනුව කඩිනමින් එහි පැමිණි හොරණ ගිනි නිවීමේ ඒකකයේ වෙනත් රථයකින් ඔහුව රෝහල්ගතකිරීමට පියවර ගෙන තිබෙනවා
si_203421_4	හිසට සිදුවූ තුවාල හේතුවෙන් හොරණ රෝහලේ සිට එම රියදුරා වැඩිදුර ප්‍රතිකාර සඳහා කොළඹ ජාතික රෝහලට මාරුකර යවා ඇති බවයි වාර්තා වන්නේ
si_203421_5	හොරණ පොලිසියයි අනතුර සම්බන්ධයෙන් වැඩිදුර විමර්ශන සිදුකරන්නේ
si_203421_6	අනතුර සිදුවූ අවස්ථාවේ ජංගම දුරකතනයකින් පටිගත කළ දර්ශන පහතින්
