si_227470_0	කටුනායක - බොරුපන්විලවත්ත මාර්ගයේ වෙන්දේසි වත්ත අසළ දී කාන්තාවක විසින් පුද්ගලයෙකුට තියුණු ආයුධයකින් පහර දී ඝාතනය කර තිබෙනවා
si_227470_1	මෙලෙස මිය ගොස් ඇත්තේ තණමල්විල - සූරියආර ප්‍රදේශයේ පදිංචි 32 හැවිරිදි පුද්ගලයෙකු බවයි පොලීසිය පැවසුවේ
si_227470_2	ඝාතනයට සම්බන්ධ සැකකාරිය අත්අඩංගුවට ගෙන ඇති අතර, අනියම් පෙම් සබඳතාවක් හේතුවෙන් මෙම ඝාතනය සිදුකර ඇති බව සැකකාරියගේ ප්‍රකාශවලින් අනාවරණ වී තිබෙනවා
si_227470_3	මේ අතර, පොළොන්නරුව - කදුරුවෙල නගරයේදී පහර කෑමට ලක්ව බරපතල තුවාල ලැබූ 63 හැවිරිදි පුද්ගලයෙකු ද ජීවිතක්ෂයට පත්වී තිබෙනවා
si_227470_4	අදාළ ඝාතනය සම්බන්ධයෙන් සැකකරුවෙකු සහ සැකකාරියක අත්අඩංගුවට ගෙන ඇති අතර ආරවුලක් දුරදිග ගොස් මෙම ඝාතනය සිදුවී ඇති බවයි පොලිසිය පැවසුවේ
