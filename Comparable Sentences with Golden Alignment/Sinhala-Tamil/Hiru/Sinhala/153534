si_153534_0	මාලඹේ පෞද්ගලික වෛද්‍ය විද්‍යාලය සම්බන්ධයෙන් අවසන් තීන්දුවකට පැමිණීමට රජයට සතියක කාලයක් ලබාදෙන බව රජයේ වෛද්‍ය නිලධාරීන්ගේ සංගමය පවසනවා
si_153534_1	අද පැවති ප්‍රවෘත්ති සාකච්ඡාවකදී එම සංගමයේ සහකාර ලේකම් වෛද්‍ය හරිත අලුත්ගේ පැවසුවේ එම කාලය තුළ අදාළ තීන්දුවලට රජය එළැඹීමට අපොහොසත් වුවහොත් දීප ව්‍යාප්තව අඛණ්ඩ වෘත්තිය ක්‍රියාමාර්ගයකට යොමුවීමට තම සංගමය සූදානම් බවයි. මාලඹේ පෞද්ගලික වෛද්‍ය විද්‍යාලය සම්බන්ධයෙන් අභියාචනාධිකරණය පසුගියදා ලබාදුන් තීන්දුව පිළිබඳව සාකච්ඡා කිරීම සඳහා රජයේ වෛද්‍ය නිලධාරීන්ගේ සංගමය අද පෙරවරුවේ ශ්‍රී ලංකා වෛද්‍ය සභාවේ සභාපති මහාචාර්ය කලෝ ෆොන්සේකා මහතා ඇතුළු පිරිසක් හමු වුණා
si_153534_2	රජයේ වෛද්‍ය නිලධාරීන්ගේ සංගමයේ විධායක සභාව රැස් වූයේ ඉන් අනතුරුවයි. එම තීරණ දැනුම්දීම සඳහා අද පස්වරුවේ රජයේ වෛද්‍ය නිලධාරීන්ගේ සංගමය ප්‍රවෘත්ති සාකච්ඡාවක් කැඳවා තිබුණා
