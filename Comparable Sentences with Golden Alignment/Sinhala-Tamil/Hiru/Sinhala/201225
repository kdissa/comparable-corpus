si_201225_0	ශ්‍රී ලංකාවට ආසන්න පහළ වායුගෝලයේ පවතින කැළඹිලි ස්වභාවය හේතුවෙන් පවතින වැසි තත්ත්වය ඉදිරි දින කිහිපය තුළත් අපේක්ෂා කළ හැකි බව කාලගුණ විද්‍යා දෙපාර්තමේන්තුව ප්‍රකාශ කළා
si_201225_1	ඒ අනුව ඇතැම් පළාත්වලට මිලිමීටර 150 ක පමණ ඉතා තද වැසි ඇතිවිය හැකියි
si_201225_2	එසේම පුත්තලම සිට මන්නාරම හරහා යාපනය දක්වා වන මුහුදු ප්‍රදේශවල සුළං වේගය ක්‍ෂණිකව වැඩිවීමේ අවදානමක් පවතින බවද කාලගුණ විද්‍යා දෙපාර්තමේන්තුව ප්‍රකාශ කළා
si_201225_3	මාතර සිට හම්බන්තොට හරහා පොතුවිල් දක්වා මෙන්ම පුත්තලමේ සිට මීගමුව දක්වා ධීවරයන්ටද හෙට උදෑසන 6 දක්වා මුහුදු යාමෙන් වළකින ලෙසයි ධීවර දෙපාර්තමේන්තුව ප්‍රකාශ කළේ
si_201225_4	ඊයේ පස්වරුවේ වැසි සහ සුළං තත්ත්වයත් සමග ඇතිවූ අකුණුසැර වැදීමකින් ඇල්පිටිය -ගුරුසිංහගොඩ ප්‍රදේශයේ නිවාස කිහිපයක දේපලවලට හානි සිදුව තිබූ අතර, වයස අවුරුදු 7 ක කුඩා දරුවෙකුද තුවාල ලබා තිබුණා
si_201225_5	මේ අතර, පුත්තලම, ආනමඩුව, ආඩිගම සහ මදවන්කුලම ප්‍රදේශවල ඊයේ රාත්‍රියේ හමාගිය තද සුළඟින් නිවාස සහ වෙළඳසැල් 426 කට හානි සිදුව ඇති බව  ආපදා කළමනාකරණ මධ්‍යස්ථානය ප්‍රකාශ කළා
