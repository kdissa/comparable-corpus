si_64291_0	ශ්‍රී ලංකාවේ චාරිකාවක නිරත වන්නැයි ශුද්ධෝත්තම පළමුවන ෆ්‍රැන්සිස් පාප් වහන්සේට ආරාධනා කරමින් ජනාධිපති මහින්ද රාජපක්ෂ මහතා ලිපියක් යොමුකර තිබෙනවා
si_64291_1	එය රාජ්‍ය තාන්ත්‍රික මාර්ග ඔස්සේ වතිකානුව වෙත යවා ඇති බවයි ජනාධිපති ප්‍රකාශක මොහාන් සමරනායක සඳහන් කළේ
si_64291_2	පාප් වහන්සේ ලබන වසරේදී ශ්‍රී ලංකාවේ සහ පිලිපීනයේ සංචාරය කිරීමට නියමිත බව මීට පෙර වාර්තා වුණා
si_64291_3	ඒ, උන්වහන්සේගේ ආසියානු චාරිකාවට සමගාමීවයි. දශක 03 ක ගැටුමකින් මිදුණු සුන්දර දිවයිනක් වූ ශ්‍රී ලංකාවට, පාප් වහන්සේගේ පැමිණීම අමරණීය අවස්ථාවක් වන බව ජනාධිපති මහින්ද රාජපක්ෂ මහතා සිය ආරාධනයේ දක්වා තිබෙනවා
si_64291_4	ශ්‍රී ලංකාව සහ වතිකානුව අතර රාජ්‍ය තාන්ත්‍රික සබඳතා ආරම්භ වන්නේ 1970 වසරේදීයි
si_64291_5	06 වන පාවුළු පාප් වහන්සේ 1970 දීත්, දෙවන ජුවාන් පාවුළු පාප් වහන්සේ 1995 වසරේදීත් ශ්‍රී ලංකාවට පැමිණියා
