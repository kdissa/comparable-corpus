si_153500_0	මහ බැංකු බැඳුම්කර නිකුතුව හරහා අවස්ථා දෙකකදී මෙරට ආර්ථිකයට සිදුව ඇති අලාභය රුපියල් බිලියන 1000 ක් බව ඒකාබද්ධ විපක්ෂය පවසනවා
si_153500_1	එම විපක්ෂය නියෝජනය කරන පාර්ලිමේන්තු මන්ත්‍රී බන්දුල ගුණවර්ධන මේ බව කියා සිටියේ කොළඹ අද පැවති මාධ්‍ය හමුවකට එක්වෙමින්
si_153500_2	මෙහිදී මන්ත්‍රිවරයා වැඩිදුරටත් සඳහන් කළේ බැඳුම්කර නිකුතුව පිළිබඳව තමන් සතු තොරතුරු ජනාධිපති කොමිසම වෙත ලබාදීමට සූදානම් බවයි. මේ අතර මහජන එක්සත් පෙරමුණ කොළඹ අද කැඳවා තිබූ තවත් මාධ්‍ය හමුවකදී එහි නායක පාර්ලිමේන්තු මන්ත්‍රී දිනේෂ් ගුණවර්ධන කියා සිටියේ මෙරට මහජන මතය, රජයට නොව හිටපු ජනාධිපතිවරයා වටා ඇති බවට පසුගියදා නුගේගොඩ පැවති රැළිය මගින් ජාත්‍යන්තරයටද අනාවරණ වූ බවයි.
