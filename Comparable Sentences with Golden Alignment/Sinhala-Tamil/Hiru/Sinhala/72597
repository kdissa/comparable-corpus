si_72597_0	පුද්ගලයින් තුන්දෙනෙකුට පහරදුන් බවට චෝදනා එල්ලවී තිබූ වයඹ පළාත් සභාවේ එක්සත් ජනතා නිදහස් සන්ධාන මන්ත්‍රී කමල් ඉන්දික ඇතුලූ සැකකරුවන් හතරදෙනෙකු ගොකරැල්ල පොලීසිය මගින් අද අත්අඩංගුවට ගෙන තිබෙනවා
si_72597_1	අත්අඩංගුවට ගත් සැකකරුවන් කුරුණෑගල මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 5 වැනිදා දක්වා රක්ෂිත බන්ධනාගාර ගත කෙරුණු බවයි පොලිස් මාධ්‍ය ප්‍රකාශක කාර්යාලය සඳහන් කළේ
si_72597_2	පළාත් සභා මන්ත්‍රීවරයා ඇතුළු සැකකරුවන් පසුගිය මස 22 වැනිදා ගොකරැල්ල - කඳුලව ප්‍රදේශයේදී මෙම පහරදීම සිදුකර ඇති බවට ගොකරැල්ල පොලීසිය වෙත පැමිණිල්ලක් ලැබී තිබුණා
