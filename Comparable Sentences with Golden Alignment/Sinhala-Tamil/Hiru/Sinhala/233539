si_233539_0	නව කොරෝනා වෛරසය පැතිර යන චීනයේ වූහාන් නගරයේ සිට දිවයිනට ගෙන්වා ගත් ශ්‍රී ලාංකිකයන් 33 දෙනා දෛනිකව දෙවරක් වෛද්‍ය පරීක්ෂාවන්ට ලක් කිරීමට සැළසුම් කර තිබෙනවා
si_233539_1	එහිදී ඔවුනට කොරෝනා රෝග ලක්ෂණ වැළඳී ඇත්ද යන්න සම්බන්ධයෙන් අවධානය යොමු කෙරෙන බවයි සෞඛ්‍ය අමාත්‍යාංශයේ උසස් නිලධාරියෙකු සඳහන් කළේ
si_233539_2	ඊයේ දිවයිනට පැමිණි එම පිරිස මේ වනවිට දියතලාව යුද හමුදා මූලික රෝහලේ ස්ථාපිත විශේෂ නිරෝධායන මධ්‍යස්ථානයේ රඳවා සිටිනවා
si_233539_3	අවශ්‍යතාවක් ඇතිවුවහොත් යුද හමුදාවේ වෛද්‍ය නිලධාරීන්ට අමතරව තම අමාත්‍යාංශයේ වෛද්‍යවරුන්ද ඒ සඳහා යොමු කිරීමට පියවර ගන්නා බවයි සෞඛ්‍ය අමාත්‍යාශයේ එම උසස් නිලධාරියා වැඩිදුරටත් සඳහන් කළේ
si_233539_4	මූලික පරීක්ෂණවලට අනුව ඔවුන්ගේ සෞඛ්‍ය තත්ත්වය යහපත් බවයි ඒ සම්බන්ධයෙන් සිදුකළ විමසීමකදී හමුදාවේ උසස් නිලධාරියෙකු සඳහන් කළේ
si_233539_5	මෙම ශ්‍රී ලාංකිකයින් 33 දෙනා අතරට, කුඩා ළමයින් සිව් දෙනෙකු සහ කාන්තාවන් 16 දෙනෙකු ඇතුළත්
