si_223459_0	සූරියවැව - මදුනාගල මාර්ගයේ මදුනාගල ආරණ්‍ය සේනාසනය ආසන්නයේදී බස් රථයක් මාර්ගයෙන් ඉවතට පැන, පෙරළී අද පස්වරුවේ සිදුවූ අනතුරකින් කුඩා දරුවන් කිහිප දෙනෙකු ඇතුළු 15 දෙනෙකු තුවාල ලබා රෝහල් ගත කර තිබෙනවා
si_223459_1	පොලීසිය සඳහන් කළේ ආරණ්‍ය සේනාසනයට දානය රැගෙන ආ සූරියවැව ප්‍රදේශයේ පදිංචි පිරිසක් මෙලෙස අනතුරට ලක්ව ඇති බවයි. තුවාල ලැබූවන් හම්බන්තොට රෝහලට ඇතුළත් කර ඇති අතර ඔවුන්ගේ තත්ත්වය බරපතල නොවන බවයි පොලීසිය සඳහන් කළේ
