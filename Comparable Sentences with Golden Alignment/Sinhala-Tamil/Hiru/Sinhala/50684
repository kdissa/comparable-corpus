si_50684_0	ලබන මස  20 වැනිදා පැවැත්වෙන ශ්‍රී ලංකා නීතීඥ සංගම් නිලවරණයේදී එහි සභාපති ධුරයට තරඟ කිරීම සඳහා ජනාධිපති නීතීඥ ජෙෆ්රි අලගරත්නම් ඉදිරිපත් වීමට සූදානම්වනවා
si_50684_1	මෙවර නිලවරණය සඳහා නාමයෝජනා ලබාගැනීම මේ මස 10 වැනිදායින් අවසන් වීමට නියමිත බවයි ශ්‍රී ලංකා නීතීඥ සංගමයේ ලේකම් නීතීඥ සංජය ගමගේ ප්‍රකාශ කළේ
si_50684_2	කෙසේ වෙතත් මෙවර නිලවරණයේදී නැවත වරක් තමන් නීතීඥ සංගමයේ ලේකම් ධුරයට තරඟ කිරීමට තීරණය කළ බවද ඔහු ප්‍රකාශ කළා
si_50684_3	එහෙත් දැනට නීතීඥ සංගමයේ සභාපති ධුරය දරන පාර්ලිමේන්තු මන්ත්‍රී විජේදාස රාජපක්ෂ යළිත් වරක් එම ධුරයට තරඟ නොකරන බවට තමන්ට මේ දක්වා දැනුම්දීමක් සිදුකර නොමැති බවයි නීතීඥ සංජය ගමගේ ප්‍රකාශ කළේ
si_50684_4	නීතීඥවරුන් 14000 ක් පමණ සාමාජිකත්වය දරන ශ්‍රී ලංකා නීතීඥ සංගමය අගවිනිසුරුවරියට එරෙහිව ඉදිරිපත් වූ දෝෂාභියෝගය සම්බන්ධයෙන් යෝජනා කිහිපයක්ද පසුගියදා සම්මත කරගත්තා
si_50684_5	වත්මන් අගවිනිසුරුවරියව ඉවත්කර නව අගවිනිසුරුවරයෙක් පත්කළහොත් ඔහුව පිළි නොගන්නා බවට වූ යෝජනාවක්ද ඊට ඇතුළත්
si_50684_6	කෙසේ වෙතත් එම යෝජනාව ඒකමතික නොවන බව පවසමින් සංගමයේ උප සභාපතිනි අනෝමා ගුණතිලක සිය තනතුරෙන් ඉල්ලා අස්වුණා
