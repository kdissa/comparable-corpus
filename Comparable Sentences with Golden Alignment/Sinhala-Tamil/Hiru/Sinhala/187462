si_187462_0	දිගන ප්‍රදේශයේ පසුගියදා ඇතිවූ නොසන්සුන්කාරී සිද්ධීන් සම්බන්ධයෙන් අත්අඩංගුවට ගත් සැකකරුවන් 9 දෙනෙකු ලබන 10 වනදා දක්වා යළි රක්ෂිත බන්ධනාගාර ගතකර තිබෙනවා
si_187462_1	ඒ, ඔවුන් අද (02) තෙල්දෙණිය මහේස්ත්‍රාත් එම්.එච්. පරික්දීන් හමුවට ඉදිරිපත් කිරිමෙන් අනතුරුවයි. ඒ අතර සිටින ශ්‍රී ලංකා පොදුජන පෙරමුණෙන් කුණ්ඩසාල ප්‍රාදේශීය සභාවට තේරී පත් වූ සමන්ත පෙරේරා හෙවත් අරලිය සමන්ත, තමන්ට ලබන 6 වනදා රැස්වීමක් සඳහා සහභාගි වීමට අවශ්‍ය බවට ඉල්ලීමක් කළ අතර, ඊට මහේස්ත්‍රාත්වරයා අවසර ලබාදී තිබෙනවා
si_187462_2	එමෙන්ම පොලීසිය, පහරදීමේ සිද්ධිය සම්බන්ධයෙන් සී සී ටී වී දර්ශන අද අධිකරණයට ඉදිරිපත් කර තිබෙනවා
si_187462_3	එම දර්ශනවල  දැනට රක්ෂිත බන්ධනාගාර ගතකර සිටින මහසෝන් බලකායේ ප්‍රධානි අමිත් වීරසිංහ සිටීම හේතුවෙන් ඔහුද ලබන 10වනදාට අධිකරණයට ඉදිරිපත් කරන ලෙසයි විනිසුරුවරයා නියෝග කළේ
