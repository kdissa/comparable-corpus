si_146669_0	MH 370 යානයේ අතුරුදන්වීම සම්බන්ධයෙන් තවත් තොරතුරක් නිරීක්ෂක කණ්ඩායම් විසින් හෙළිකර තිබෙනවා
si_146669_1	ඒ මෙම යානය බොහෝ දුරට පාලනයකින් තොරව වේගයෙන් ඉන්දියන් සාගර කලාපයට කඩා වැටී ඇති බවයි. MH 370 යානය සොයා විමර්ශණය කරන කණ්ඩායම් එළිදැක්වු නවතම වාර්තාවකයි මේබව දැක්වෙන්නේ
si_146669_2	චන්ද්‍රිකා තාක්ෂණයෙන් ලබාගත් තොරතුරු අනුව එය තහවුරුවන බව ද ඔවුන් සඳහන් කලා
si_146669_3	චීනයේ බෙයිජිං නුවර සිට ක්වාලාලාම්පුර් නුවර දක්වා ගමන් කරමින් තිබියදී 2014 මාර්තු මාසයේදී යානය අතුරුදන්වුයේ මගීන් 239 දෙනෙකු ද සමගයි
si_146669_4	එතැන් සිට මේ දක්වා කෙතරම් පරීක්ෂණ සිදු කෙරුන ද යානයේ බඳ කොටස සොයා ගැනීමට හැකියාවක් ලැබී නැහැ
si_146669_5	එහෙත් යානයේ පියාපත් බවට සැක කෙරෙන කොටස් කිහිපයක් නිරීක්ෂණ කණ්ඩායම්වලට හමුවී තිබුනා
si_146669_6	කෙසේවෙතත් එම හමුවු පියාපත් ද යානයක් ගොඩබස්වන විට පවතින ආකාරයේ නොතිබු බවයි ඔස්ට්‍රේලියා ගමනාගමන ආරක්ෂක කාර්යාංශය ප්‍රකාශකර ඇත්තේ
