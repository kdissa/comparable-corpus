si_162639_0	කොළඹ / කලුතර / ගම්පහ / රත්නපුර / කුරුණෑගල සහ කෑගල්ල දිස්ත්‍රික්කවල අද දිනයේ මිලිමිටර් 100 ක පමණ තද වැසි ඇතිවන බව කාලගුණ විද්‍යා දෙපාර්තමේන්තුව පවසනවා
si_162639_1	බස්නාහිර / සබරගමුව / දකුණ / මධ්‍යම සහ වයඹ පළාත්වල ද විටින් විට වැසි ඇති වන බවයි දෙපාර්තමේන්තුව නිවේදනය කළේ
si_162639_2	එමෙන්ම අද දිනයේ දිවයිනේ නිරිතදිග ප්‍රදේශවල වැසි තත්වයේ තරමක වර්ධනයක් ද බලාපොරොත්තු වනවා
si_162639_3	නැගෙනහිර / ඌව / උතුරු මැද පළාත්වලත් වව්නියාව දිස්ත්‍රික්කයේත් විශේෂයෙන් සවස් කාලයේදී වැසි හෝ ගිගුරුම් සහිත වැසි ඇති වනවා
si_162639_4	වැසි ඇතිවන අවස්ථාවලදී දිවයින හරහා විටින් විට හමන පැයට කිලෝමීටර් 50 දක්වා සාමාන්‍යයෙන් තද සුළං ද ඇතිවන බවයි කාලගුණ විද්‍යා දෙපාර්තමේන්තුව කියාසිටියේ
si_162639_5	මන්නාරම සිට කොළඹ / ගාල්ල සහ හම්බන්තොට හරහා පොතුවිල් දක්වා වන මුහුදු ප්‍රදේශවල සුළගේ වේගය පැයට කිලෝමීටර් 60 දක්වා වැඩිවිය හැකි බැවින් එම මුහුදු ප්‍රදේශ විටින් විට ඉතා රලු විය හැකියි
si_162639_6	දිවයින වටා වන සෙසු මුහුදු ප්‍රදේශවල සුළගේ වේගය පැයට කිලෝමීටර් 50 දක්වා වැඩිවිය හැකි බැවින් එම මුහුදු ප්‍රදේශ විටින් විට රලු විය හැකියි
si_162639_7	මේ පිළිබඳ සැලකිලිමත් වන ලෙසටයි ධීවර සහ නාවික ප්‍රජාවගෙන් කාලගුණ විද්‍යා දෙපාර්තමේන්තුව ඉල්ලා සිටින්නේ
