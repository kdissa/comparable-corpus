si_58165_0	ජපානයේ නියෝජ්‍ය අග්‍රාමාත්‍ය ටාරෝ අසෝ සහ ජපාන පාර්ලිමේන්තුවේ මුදල් පිළිබඳ ජ්‍යෙෂ්ඨ නියෝජ්‍ය අමාත්‍ය යුකෝ ඔබුචි ඇතුලූ ජපාන රජයේ ඉහළ පෙළේ නියෝජිත පිරිසක් ඊයේ රාත්‍රියේ දිවයිනට  පැමිණියා
si_58165_1	හිරු ගුවන් තොටුපල වාර්තාකරු කියා සිටියේ ඊයේ රාත්‍රියේ දහයයි තිහට පමණ කැතේ පැසිෆික් ගුවන් සමාගමට අයත් යානයකින් ඔවුන් දිවයිනට පැමිණි බවයි. එම ධූත පිරිස පිළිගැනීම සඳහා ගුවන් තොටුපල වෙත ආර්ථික සංවර්ධන අමාත්‍ය බැසිල් රාජපක්ෂ ඇතුලූ නිලධාරීන් පිරිසක් ගොස් තිබුණා
si_58165_2	ජනාධිපති මහින්ද රාජපක්ෂ මහතා මේ වසරේ මාර්තු මාසයේ ජපානයේ සිදුකළ චාරිකාවේදී කළ ආරාධනයකට අනුවයි ඔවුන් මෙහි පැමිණ ඇත්තේ
si_58165_3	සිය ශ්‍රී ලංකා සංචාරයේදී ජපාන නියෝජ්‍ය අග්‍රාමාත්‍යවරයා ජනාධිපති මහින්ද රාජපක්ෂ මහතා සමග ද්විපාර්ශවික සාකච්ඡාවල නිරතවීමට නියමිතයි
si_58165_4	ජපාන දූත පිරිස කොළඹ වරායේ සහ කොළඹ නැව් තටාකාංගනයේ ද නිරීක්ෂණ චාරිකාවක නිරතවනවා
si_58165_5	කොළඹ වරාය සහ නැව් තටාකාංගනය පුළුල් කිරීමේ කටයුතු සඳහා ජපානය යෙන් මිලියන 80 කට වැඩි මූල්‍යාධාර සපයා තිබෙනවා
