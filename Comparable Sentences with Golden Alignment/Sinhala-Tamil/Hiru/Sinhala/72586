si_72586_0	ලෙබනනයේ ටි‍්‍රපොලි ප්‍රදේශයේ ඇතිවූ ගැටුම් හේතුවෙන් දින දෙකක් තුළදී පුද්ගලයන් 10 දෙනෙකු ජීවිතක්ෂයට පත්වී තිබෙනවා
si_72586_1	මොවුන් ජීවිතක්ෂයට පත්ව ඇත්තේ ඉලක්ක වෙඩික්කරුවන්ගේ ප්‍රහාර හේතුවෙන් බව විදෙස් වාර්තා සඳහන් කළා
si_72586_2	සිරියානු ජනාධිපති බෂාර් අල් අසාද්ට පක්ෂපාතීව සහ ඊට විරුද්ධව ලෙබනනයේ උතුරු ප්‍රදේශයේ මේ වන විට ගැටුම් ඇතිව තිබෙනවා
si_72586_3	ගැටුම් හේතුවෙන් පුද්ගලයන් 10 දෙනෙකු මිය ගොස් 50කට වැඩි පිරිසක් තුවාල ලබා ඇති බවයි විදෙස් වාර්තා සදහන් කළේ
si_72586_4	ලෙබනනයේ වෙසෙන එක් පිරිසක් සිරියානු ජාතික ධජය ඔසවා ඇති අතර, සෙසු පිරිස කැරළිකරුවන්ගේ ධජය ඔසවා තිබෙනවා
si_72586_5	මෙය පදනම් කරගනිමිනුයි ලෙබනනයේ මේ වන විට ගැටුම් හටගෙන ඇත්තේ
