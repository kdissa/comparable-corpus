si_151120_0	පුද්ගලයන් 39 දෙනෙකු ජීවිතක්ෂයට පත් කරමින් නව අවුරුදු උදාවේදී තුර්කියේ ඉස්තාන්බූල් නුවර රාත්‍රී සමාජ ශාලාවකට එල්ල කළ ත්‍රස්ත ප්‍රහාරයේ වගකීම අයි.එස්. සංවිධානය විසින් භාරගෙන තිබෙනවා
si_151120_1	එමගින් නිවේදනයක් නිකුත් කරමින් ප්‍රකාශ කළේ තම සංවිධානයේ වීර සොල්දාදුවෙකු මෙම ප්‍රහාරය එල්ල කළ බවයි. ප්‍රහාරය පිළිබඳ තවත් තොරතුරු රැසක් මේ වන විට අනාවරණ වී තිබෙනවා
si_151120_2	විදේශිකයන් ඇතුළු 600කට අධික පිරිසක් නව අවුරුද්ද පිළිගැනීමට ඉස්තාන්බූල් නුවර රෙයිනා සමාජශාලාවට එක්ව සිටි අතර, ප්‍රහාරකයා ලෝගුවක් ද පැළඳ එහි පැමිණ ඇත්තේ කුලී රථයකින්
si_151120_3	පසුව ඔහු මෝටර් රථයෙන් රැගෙන ආ විශාල ධාරිතාවක් සහිත ගිනි අවියෙන් නොනවත්වා වෙඩි තබා ඇති අතර, අවම වශයෙන් උණ්ඩ 180ක් නිකුත් කර තිබෙනවා
si_151120_4	පසුව කලබලයට පත් පිරිස මැදින් ඔහු ගිනි අවිය ද දමා පළා ගොස් තිබුණා
si_151120_5	ප්‍රහාරයෙන් 39 දෙනෙකු ජිවිතක්ෂයට පත්වුණා
si_151120_6	තුවක්කුකරු ප්‍රහාරය එල්ල කරන අයුරු පහතින්
