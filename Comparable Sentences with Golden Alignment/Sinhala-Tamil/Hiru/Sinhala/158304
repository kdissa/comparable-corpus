si_158304_0	ඉන්දියාවේ නවදිල්ලි අගනුවර මේ දිනවල උණුසුම් වා දහරක් පැතිර පවතින අතර, එහි උෂ්ණත්වය සෙන්ටිගේ‍්‍රඞ් අංශක 40 ඉක්මවා තිබෙනවා
si_158304_1	ඉන්දීය කාලගුණ අංශ පෙන්වා දෙන්නේ 2011 වසරෙන් පසු උණුසුම්ම කාලගුණය ඉන්දීය අගනුවර මේ දිනවල පවතින බවයි. එමෙන්ම පසුගිය පස් වසර උණුසුම් කාලගුණයක් පැවති කාලවකවානුවක් ලෙස එමඟින් හඳුන්වා තිබෙනවා
si_158304_2	නවදිල්ලියේ පමණක් නොව රාජස්ථාන්, මධ්‍ය ප්‍රදේශ්, උත්තර් ප්‍රදේශය ඇතුලූ උතුරු ඉන්දියාවේ ප්‍රදේශවල මෙන්ම දකුණු ඉන්දියාවේ කර්ණාටක, ආන්ද්‍ර ප්‍රදේශ් සහ තෙලංගනාහිද දැඩි උණුසුම් කාලගුණයක් පවතින බව සඳහන්
si_158304_3	මධ්‍ය ප්‍රදේශ් ප්‍රාන්තයේ බෝපාල් හි සෙන්ටිගේ‍්‍රඞ් අංශක 40.8 ක උෂ්ණත්වයක් වාර්තාවී ඇති අතර එය වසර 21 කින් එහි ඇතිවූ උණුසුම්ම කාලගුණයයි
si_158304_4	උතුරු ඉන්දියාවේ උණුසුම්ම කාලගුණයක් වාර්තාවන්නේ උත්තර් ප්‍රදේශ් ප්‍රාන්තයේ බන්දා ප්‍රදේශයෙන් වන අතර එහි උෂ්ණත්වය සෙන්ටිගේ‍්‍රඞ් අංශක 43.6 ක්
si_158304_5	කෙසේ නමුත් මෙම දැඩි උණුසුම හෙට දිනයෙන් පසු ක්‍රමයෙන් අඩුවනු ඇතැයි ඉන්දීය කාලගුණ අංශ විශ්වාසය පළ කළා
