si_129918_0	ශ්‍රී ලංකාවට රැගෙන එමින් තිබූ හෙරොයින් කිලෝග්‍රෑම් 101ක් දකුණු මුහුදේදී අත්අඩංගුවට ගෙන තිබෙනවා
si_129918_1	ඒ, නාවික හමුදාව සහ පොලිස් මත්ද්‍රව්‍ය නාශක කාර්යාංශය සිදුකළ ඒකාබද්ධ මෙහෙයුමකින් අනතුරුවයි. අදාළ යාත්‍රාවේ සිටි පාකිස්තාන ජාතිකයෙකු සහ ඉරාන ජාතිකයින් දස දෙනෙකු ඇතුළු 14 දෙනෙක් මෙහිදී අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය සදහන් කළා
si_129918_2	මෙම ජාවාරම ශ්‍රී ලංකාවේ නියෝජිතයන් හා එක්ව පාකිස්තාන සහ ඇෆ්ගනිස්ථාන ජාතිකයන් විසින් පවත්වාගෙන යන බව දැනට හෙළි වී තිබෙනවා
si_129918_3	හෙරොයින් පාකිස්තානයේ සිටයි ශ්‍රී ලංකාවට රැගෙන එන්නේ
si_129918_4	දක්ෂිණ අධිවේගී මාර්ගය යොදාගෙන ඒවා කොළඹට රැගෙන එන බවත් අනාවරණ වී ඇතැයි නාවික හමුදාව ප්‍රකාශ කළා
si_129918_5	මෙම මෙහෙයුමට නාවික හමුදාවේ නන්දිමිත්‍ර සහ මිහිකත නෞකාව මෙන්ම ප්‍රහාරක යාත්‍රා කිහිපයක් ද එක්වූ බව නාවික හමුදාව නිවේදනය කළා
