si_177427_0	පවතින අයහපත් කාලගුණ තත්ත්වය හේතුවෙන් දිස්ත්‍රික්ක 06කට නාය යාමේ අවදානමක් ප්‍රකාශයට පත් කර තිබෙනවා
si_177427_1	ඒ අතරින් රත්නපුර, ගාල්ල, බදුල්ල, හම්බන්තොට සහ කළුතර දිස්ත්‍රික්කවලට කලින් පනවා තිබූ නාය යාමේ අවදානම දීර්ඝ කර ඇති අතර මාතර දිස්ත්‍රික්කය ද එලෙස අළුතෙන් නාය යාමේ අවදානම සහිත දිස්ත්‍රික්කයක් ලෙස නම් කර තිබෙනවා
si_177427_2	ඊට අමතරව මහනුවර සහ මාතලේ දිස්ත්‍රික්කවලට පනවා තිබූ නාය යාමේ අවදානම ජාතික ගොඩනැගිලි පර්යේෂණ සංවිධානය විසින් ඉවත් කරනු ලැබුවා
si_177427_3	අදාළ ප්‍රදේශවල තවදුරටත් වර්ෂාව පවතී නම්, නාය යාමේ, බෑවුම් කඩා වැටීමේ, ගල් පෙරළීමේ, පස් කණ්ඩි කඩා වැටීමේ සහ පොළොව ගිලා බැසීමේ අවදානම පිළිබදව විමසිලිමත් වන ලෙසයි එමගින් දැනුම් දෙන්නේ
