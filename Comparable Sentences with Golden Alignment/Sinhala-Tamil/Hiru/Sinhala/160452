si_160452_0	සුනඛ රංචුවක සපා කෑමට ලක්වූ හය හැවිරිදි දරුවෙකු පිළිබඳ තොරතුරු ගම්පොල - බෝතලපිටිය ප්‍රදේශයෙන් හිරු ප්‍රවෘත්ති අංශයට වාර්තාවුණා
si_160452_1	මොහොමඞ් උස්මාන් නැමති මෙම දරුවා සුනඛයින් හත්දෙනෙකුට පමණ මැදිවී ඇත්තේ දේවස්ථානයට ගොස් නැවත නිවස වෙත පැමිණෙමින් සිටියදියි
si_160452_2	සපාකෑමෙන් පසු මෙම දරුවා සුනඛයින් විසින් ඇදගෙන ගොස් ඇති අතර, පසුව ප්‍රදේශවාසීන් මැදිහත්වී දරුවා බේරාගෙන තිබෙනවා
si_160452_3	අනතුරුව ඔහු ගම්පොල මූලික රෝහලට ඇතුළත් කෙරුණු අතර, සුනඛයින් දරුවාගේ සිරුරේ ස්ථාන 40 ක් පමණ සපා කා ඇති බවයි දෙමව්පියන් ප්‍රකාශ කළේ
si_160452_4	මේ අතර කිඹුලන් බහුලව ගැවසෙන ස්ථානවල දරුවන් සමග දියනෑමෙන් වළකින ලෙස ලෝක කිඹුල් විශේෂඥ කමිටුවේ සාමාජිකයෙකු වන ආචාර්ය ඇන්ස්ලම් ද සිල්වා මව්වරුන්ගෙන් ඉල්ලීමක් කරනවා
si_160452_5	කිඹුලන් පිළිබඳ දීර්ඝ කාලයක් පරීක්ෂණ සිදුකර ඇති ඔහු ප්‍රකාශ කළේ මව්වරුන් සමග කුඩා දරුවන් කිඹුල් ප්‍රහාරවලට ලක්වීමේ වැඩි සම්භාවිතාවක් දක්නට ලැබෙන බවයි. පසුගියදා ගල්නෑව - මුලංනටුව වැවේ දිය නෑමට ගිය 13 හැවිරිදි දැරියකගේ ශරීර කොටස් කිඹුලෙකුගේ උදරයෙන් සොයාගැනුනා
