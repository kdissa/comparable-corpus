si_211554_0	කිලෝමීටර් 3ක පමණ දුරක් ගෙවා මී ගවයෙකු පිට නැඟ පාසල් පැමිණෙන සිසුවෙක් පිළිබඳ පුවතක් අපට වාර්තා වුණේ නෙළුව මැදගම ප්‍රදේශයෙන්
si_211554_1	ඔහු සිය සොයුරා ද සමග ගවයා පිටේ නැගී දිනපතා පාසලට පැමිණෙන බවයි අප වාර්තාකරු සඳහන් කළේ
si_211554_2	ලේල්වල ගිගුම්මඩුව ප්‍රදේශයේ පිහිටි නිවසේ සිට නෙළුව මැදගම ආදර්ශ විද්‍යාලයට ඔහු ගවයා පිට නැගී මෙලෙස පැමිණෙන අතර ගවයා ද ඊට අකමැත්තක් නොදක්වන බව සඳහන්
si_211554_3	එමෙන්ම ළමුන් ඉතා ආරක්ෂිතව පාසල වෙත රැගෙන ඒමට ද ගවයා කටයුතු කරන බවයි හිමිකරුවන් පවසන්නේ
si_211554_4	පාසල අවසන් වීමෙන් අනතුරුව යළිත් නිවස වෙත ළමුන් රැගෙන යාමට ද ගවයා පැමිණෙනවා
si_211554_5	ළමුන්ගේ පියා මීට පෙර ඔවුන් පාසල වෙත රැගෙන විත් ඇත්තේ සිය යතුරුපැදියෙන්
si_211554_6	කෙසේවෙතත් මාස කිහිපයකට පෙර එය අනතුරකට ලක්වීම හේතුවෙන් දිනක් ගවයා පිට නැගී ළමුන් පාසලට පැමිණ තිබුනා
si_211554_7	එදින සිට ගවයා ද ළමුන් පාසලට රැගෙන යාමට උදෑසනම සැරසෙන බව හිමිකරුවන් පෙන්වා දෙනවා
