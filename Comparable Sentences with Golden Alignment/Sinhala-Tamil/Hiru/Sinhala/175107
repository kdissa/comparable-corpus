si_175107_0	පොළොන්නරුව - වැලිකන්ද නව නිවාස සංකීර්ණය ප්‍රදේශයේදී වන අලියෙකුගේ පහරදීමකින් 22 හැවිරිදි එක් දරු මවක් ජීවිතක්ෂයට පත්ව තිබෙනවා
si_175107_1	පොලීසිය සදහන් කළේ තම ගෙවත්තේ රැඳී සිටියදී ඇය අද දහවල් මෙම වන අලි ප්‍රහාරයට ලක්ව ඇති බවයි. බරපතල තුවාල ලබා වැලිකන්ද රෝහලට ඇතුළත් කිරීමෙන් පසු ඇය ජීවිතක්ෂයට පත්වූ බව පොලීසිය ප්‍රකාශ කළා
si_175107_2	මේ අතර පොලොන්නරුව මඩකලපුව දුම්රිය මාර්ගයේදී දුම්රියක ගැටී වන අලියෙකු මියගොස් තිබෙනවා
si_175107_3	පොලොන්නරුව කොලකනාවාඩිය ප්‍රදේශයේදී අද (02) අලුයම 3ට පමණ කොළඹ සිට මඩකලපුව බලා ධාවනය වෙමින් තිබූ දුම්රියක මෙම අලියා ගැටී තිබුණා
si_175107_4	මිය ගිය වන අලියාගේ උස අඩි 8ක් වන අතර වයස අවුරුදු 35 ක් පමණ වන බවයි වැලිකන්ද වන ජීවී නිළධාරියෙකු සඳහන් කළේ
si_175107_5	පොලොන්නරුව ජල ගැලුම් නිම්න රක්ෂිතයේ මෙම සත්වයා ජීවත් වී තිබුණා
si_175107_6	ඡායාරූප - පොළොන්නරුව රොෂාන් තුෂාර
