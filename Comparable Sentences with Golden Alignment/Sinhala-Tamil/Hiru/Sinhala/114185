si_114185_0	තලේබාන් සංවිධානයේ නව නායකයා ලෙස පත්වී ඇති මුල්ලා අක්තාර් මන්සූර් ඊයේ (01) ප්‍රථමවරට  හඬ පටයක් නිකුත් කළා
si_114185_1	තලේබාන් නායක මුල්ලා  ඕමාර් මියගිය බව සනාථ වීමෙන් පසුව ඔහු නව නායකයා ලෙස පත් කෙරුනේ පසුගිය බ්‍රහස්පතින්දායි
si_114185_2	නව තලේබාන් නායකයා සිය හඬ පටය මගින් ඉල්ලා සිටියේ ශුද්ධ යුද්ධය උදෙසා සියල්ලන් එක්විය යුතු බවයි. තලේබාන් සංවිධානයේ පැවති කණ්ඩායම් ගැටුම් නතර කිරීම සඳහා නව නායකයා උත්සාහයක නිරතවනු ඇති බව ඔහුගේ ප්‍රකාශය අධ්‍යයනය කළ විචාරකයන් පෙන්වා දෙනවා
si_114185_3	මුල්ලා අක්තාර් මන්සූර් විනාඩි 30ක හඬ පටය තලේබාන් ප්‍රකාශකයා විසින් ඊයේ මාධ්‍ය වෙත නිකුත් කළා
si_114185_4	ෂරියා නීතිය මත පදනම් වූ රාජ්‍යයක් ඇෆ්ගනිස්ථානයේ ගොඩනගන තුරු තම සටන අත් නොහරින බවයි නව තලේබාන් නායකයා ප්‍රකාශ කළේ
