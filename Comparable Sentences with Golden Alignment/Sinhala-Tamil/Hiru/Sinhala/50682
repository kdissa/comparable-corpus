si_50682_0	මෙරට යුද අපරාධ සිදුවූ බවට දර්ශන ඇතුළත් සංයුක්ත තැටි ලොව පුරා බෙදාහැරීමට තමිල්නාඩුවේ - මරුමලච්චි ද්‍රවිඩ මුන්නේත්‍ර කලහම් හෙවත් එම්.ඞී
si_50682_1	එම්.කේ. පක්ෂය සූදානම් වනවා
si_50682_2	එහි මහ ලේකම් වයිකෝ, චෙන්නායි නුවර ඊයේ පැවති මාධ්‍ය හමුවකට එක්වෙමින් සඳහන් කර ඇත්තේ මේ පිළිබඳ වීඩියෝ දර්ශන තම පක්ෂය සතු බවයි. ඒවා විවිධ භාෂාවලට පරිවර්තනය කර කඩිනමින් ලොව පුරා බෙදාහැරීමට පියවර ගන්නා බව ඔහු ප්‍රකාශ කර තිබෙනවා
si_50682_3	වයිකෝ මෙම මාධ්‍ය හමුවේදී ප්‍රකාශ කර ඇත්තේ ශ්‍රී ලංකාවේ අවසන් යුද සමයේදී යුද අපරාධ සිදුවූ බවට තහවුරු කිරීම මෙහි අරමුණ බවයි. මේ සම්බන්ධයෙන් ජාතික ආරක්ෂාව පිළිබඳ මාධ්‍ය මධ්‍යස්ථානයෙන්ද හිරු ප්‍රවෘත්ති අංශය විමසීමක් කළා
si_50682_4	එහි අධ්‍යක්‍ෂ ජනරාල් ලක්‍ෂ්මන් හුළුගල්ල කියා සිටියේ මේ සම්බන්ධයෙන් නිල තොරතුරක් වාර්තාවී නොමැති බැවින් දැනට ප්‍රකාශයක් සිදුකළ නොහැකි බවයි.
