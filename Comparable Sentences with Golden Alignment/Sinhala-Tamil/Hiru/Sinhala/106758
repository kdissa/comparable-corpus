si_106758_0	ෆුල්ෆේස් හෙල්මට් පැළඳීම තහනම් කරමින් පොලීසිය පැනවූ නියෝගය අප්‍රේල් 28 දක්වා වළක්වාලමින් අභියාචනාධිකරණය අද (02) අතුරු තහනම් නියෝගයක් නිකුත් කළා
si_106758_1	අදාළ තහනම අභියෝගයට ලක් කරමින් පුද්ගලයන් දෙදෙනෙකු අභියාචනාධිකරණය හමුවේ ගොනුකර තිබූ පෙත්සම් දෙකක් සලකා බැලීමෙන් අනතුරුවයි මෙම නියෝගය නිකුත් කළේ
si_106758_2	ෆුල්ෆේස් හෙල්මට් පැළඳීම තහනම් කරමින් පැනවූ නීතිය අද දිනයේ සිට ක්‍රියාත්මක කිරීමට පොලිසිය සැලසුම් කර තිබුණා
si_106758_3	මේ අතර, ෆුල්ෆේස් හෙල්මට් නීතිය ක්‍රියාත්මක කිරීමෙන් පාරිභෝගිකයින්ගේ අයිතිවාසිකම් උල්ලංඝනය වන බව පවසමින් පාරිභෝගික අයිතීන් සුරැකීමේ ජාතික ව්‍යාපාරය අද දහවල් ශ්‍රී ලංකා මානව හිමිකම් කොමිසම වෙත පැමිණිල්ලක්ද භාර දුන්නා
