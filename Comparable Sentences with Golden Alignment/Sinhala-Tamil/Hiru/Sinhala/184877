si_184877_0	අනුරාධපුර - පාදෙණිය මාර්ගයේ කුරුන්දන්කුලම ප්‍රදේශයේදී ත්‍රිරෝද රථයක් සහ වෑන් රථයක් මුහුණට මුහුණ ගැටී ඊයේ (01) සිදුවූ අනතුරකින් එක් අයෙකු මියගොස් තවත් 4 දෙනෙකු තුවාල ලබා රෝහල් ගත කර තිබෙනවා
si_184877_1	පොලීසිය සදහන් කළේ ත්‍රිරෝද රථය වෙනත් වාහනයක් පසුකර යාමට උත්සාහ කිරීමේදී අනෙක් පසෙන් පැමිණි වෑන් රථයක ගැටී මෙම අනතුර සිදුව ඇති බවයි. මේ අතර, පුත්තලම අනුරාධපුර මාර්ගයේ 6 කෑල්ල හන්දිය ප්‍රදේශයේදී ඊයේ සිදුවූ රිය අනතුරකින් ද එක් අයෙකු මියගොස් තිබෙනවා
si_184877_2	එමෙන්ම, තිහගොඩ ප්‍රදේශයේ ඊයේ (01) රාත්‍රියේ සිදුවූ රිය අනතුරකින් ද වයස අවුරුදු 5 ක පමණ කුඩා දරුවෙකු ජීවිතක්ෂයට පත්වී ඇති බවයි පොලීසිය සදහන් කළේ
si_184877_3	දරුවා, සිය මව සහ පියා සමග ත්‍රිරෝද රථයකින් ගමන් කරමින් සිටි අවස්ථාවේදී එය වෑන් රථයක ගැටී අනතුර සිදුව තිබෙනවා
