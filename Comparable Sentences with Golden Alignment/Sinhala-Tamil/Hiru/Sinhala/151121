si_151121_0	න්‍යෂ්ටික අවියක් කිලෝමීටර් 4000ක් පමණ දුරකට එල්ල කළ හැකි අග්නි 4 වර්ගයේ අන්තර් මහද්වීපික බැලිස්ටික් මිසයිලයක් ඉන්දියාව අද සාර්ථක ලෙස අත්හදා බලනු ලැබුවා
si_151121_1	මීටර් 20ක් උසැති ටොන් 17ක් බර මෙම මිසයිලය ඔඩීෂා ප්‍රාන්තයට ඔබ්බෙන් පිහිටි කලාම් දිවයිනේ සිට ගුවනට යොමු කළ බවයි ඉන්දීය මාධ්‍ය සඳහන් කළේ
si_151121_2	මෙය අග්නි 4 මිසයිලයේ 6 වන අත්හදා බැලීමයි
si_151121_3	ඉන්දියාව පසුගිය සතියේදී කිලෝමීටර් 5000ක් දුරට න්‍යෂ්ටික අවියක් එල්ල කළ හැකි අග්නි 5 වර්ගයේ මිසයිලයක් ද අත්හදා බලනු ලැබුවා
si_151121_4	අග්නි 4 සහ 5 මිසයිල මගින් චීනයේ බොහෝ ප්‍රදේශ ආවරණය කිරීමට ඉන්දියාවට හැකි වන බවයි ඉන්දීය මාධ්‍ය සඳහන් කළේ
