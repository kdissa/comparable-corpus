si_136999_0	බංග්ලාදේශයේ ඩකා අගනුවර රාජ්‍ය තාන්ත්‍රික කලාපයේ අවන්හලකට එල්ල වූ සන්නද්ධ ප්‍රහාරයේදී ප්‍රාණ ඇපයට ගැනුණු ශ්‍රී ලාංකිකයන් දෙදෙනා ඇතුළු ප්‍රාණ ඇපකරුවන් 12 දෙනෙකු මුදාගෙන තිබෙනවා
si_136999_1	ඔවුන් මේ වන විට ඩකා නුවර හමුදා රෝහලට ඇතුළත් කර ඇති බව සදහන්
si_136999_2	ඩකා නුවර ශ්‍රී ලංකා මහකොමසාරිස් කාර්යාලයේ නිළධාරීන් ඔවුන් බැලීමට ගොස් ඇති අතර ශ්‍රී ලාංකික යුවළගේ තත්ත්වය යහපත් බව සදහන් කළා
si_136999_3	අයි.එස්. සංවිධානය වගකීම භාර ගත් මෙම ප්‍රහාරය සඳහා සන්නද්ධ පුද්ගලයන් 9 දෙනෙකු පමණ පැමිණ ඇති අතර ඔවුන්, ප්‍රාණ ඇපකරුවන් ලෙස 20 දෙනෙකු රදවා ගනු ලැබුවා
si_136999_4	බංග්ලාදේශ කොමාන්ඩෝ භටයන් අද උදෑසන එම අවන්හලට කඩා වැදුණේ ප්‍රාණ ඇපකරුවන් මුදා ගැනීමටයි
si_136999_5	Update
si_136999_6	Saturday, July 2, 2016 9.40 --------------------------------------------- බංග්ලාදේශයේ ඩකා නුවර ගුල්ෂාන් ප්‍රදේශයේ අවන්හලකට කඩා වැදී සන්නද්ධ කණ්ඩායමක් විසින් රදවා ගත් ප්‍රාණ ඇපකරුවන් අතර සිටින ශ්‍රී ලාංකිකයන් දෙදෙනා අඹු - සැමි යුවලක් බව විශ්වාස කෙරෙනවා
si_136999_7	ඩකා නුවර ශ්‍රී ලංකා මහකොමසාරිස් කාර්යාලයේ ප්‍රකාශිකාවක සදහන් කළේ බංග්ලාදේශයේ සේවයේ නිරත ශ්‍රී ලාංකිකයෙකු සහ ඔහුගේ බිරිඳ මෙලෙස ප්‍රාණ ඇපයට ගනු ලැබූ පුද්ගලයන් අතර සිටින්නේ යැයි තොරතුරු ලැබී ඇති බවයි. කෙසේ නමුත් ඔවුන් පිළිබද වැඩිදුර තොරතුරු මෙතෙක් අනාවරණ වී නැහැ
si_136999_8	මේ අතර, බංග්ලාදේශ ආරක්ෂක හමුදා ප්‍රාණ ඇපකරුවන් මුදා ගැනීම සඳහා එම අවන්හලට කඩා වැදීම ආරම්භ කර ඇති බව විදෙස් වාර්තා සදහන් කළා
