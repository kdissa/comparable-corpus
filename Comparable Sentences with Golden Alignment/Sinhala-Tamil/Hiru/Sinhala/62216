si_62216_0	13 වන ව්‍යවස්ථා සංශෝධනය පිළිබඳව ඉන්දියානු රජයේ මැදිහත්වීම්වලට විරෝධය පළ කරමින් ඉන්දීය අග්‍රාමාත්‍යවරයා වෙත බොදුබල සේනා සංවිධානය අද පස්වරුවේ සංදේශයක් භාරදෙනු ලැබුවා
si_62216_1	ඒ, මෙරට පිහිටි ඉන්දීය මහ කොමසාරිස් කාර්යාලය හරහායි
si_62216_2	සංදේශය භාරදීම සඳහා භික්ෂූන් වහන්සේලා විශාල පිරිසක් කොල්ලූපිටියේ පිහිටි ඉන්දීය මහ කොමසාරිස් කාර්යාලය අසල රැස්ව සිටි අතර ඒ හේතුවෙන් ගාලූ පාරේ ඇතිවූයේ දැඩි රථවාහන තදබදයක්
si_62216_3	සංදේශය භාරදීමෙන් අනතුරුව හිරු ප්‍රවෘත්ති අංශය වෙත අදහස් දැක්වූ බොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥාණසාර හිමියන්
si_62216_4	මේ අතර ‘‘පළාත් සභා එපා’’ යන තේමාව යටතේ  පළාත් සභා අහෝසි කිරීමේ ජාතික එකමුතුව  අද පස්වරුවේ මහරගම නගරයේදී සමුළුවක් කැඳවා තිබුණා
si_62216_5	දැන් පැවැත්වෙන එම සමුළුවට එක්වූ කැළණිය විශ්වවිද්‍යාලයේ සංස්කෘතික අධ්‍යයන අංශයේ මහාචාර්ය පූජ්‍ය ඉඳුරාගාරේ ධම්මරතන හිමියන් ප්‍රකාශ කළේ පළාත් සභා ක්‍රමය මගින් ජාතීන් අතර සංහිඳියාවක් ඇති නොවන බවයි. ප්‍රජාතන්ත්‍රවාදී පක්ෂය අද කොළඹදී මාධ්‍ය හමුවක් පවත්වනු ලැබුවේ මේ දිනවල කථාබහට ලක්වන 13 වන ව්‍යවස්ථා සංශෝධනය පිළිබඳව අදහස් දැක්වීමටයි
si_62216_6	මාධ්‍ය හමුවට එක්වෙමින් අදහස් දැක්වූ එම පක්ෂයේ නායක සරත් ෆොන්සේකා
si_62216_7	13 වන ආණ්ඩුක්‍රම ව්‍යවස්ථා සංශෝධනයට ආණ්ඩුව ගෙන එනු ලැබූ වෙනස්කම් පසුගියදා මධ්‍යම පළාත් සභාවේ අනුමැතිය සදහා ඉදිරිපත් කළ ආකාරය නීතිවිරෝධී බවයි කොළඹ අද පැවති මාධ්‍ය හමුවකට එක්වෙමින් එම පළාත් සභාවේ එක්සත් ජාතික පක්ෂ මන්ත්‍රී සංජීව කවිරත්න සඳහන් කළේ
si_62216_8	මේ අනුව ඉදිරියේදී ඊට එරෙහිව අධිකරණ ක්‍රියාමාර්ග ගැනීමට සැළසුම් කර ඇති බව මන්ත්‍රීවරයා කියා සිටියා
