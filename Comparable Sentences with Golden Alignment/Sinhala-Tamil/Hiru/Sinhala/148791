si_148791_0	යතුරු පැදි දෙකක් සහ ත්‍රී රෝද රථයක් එකිනෙක ගැටී සිදුවූ අනතුරකින් තිදෙනෙකු තුවාල ලබා තිබෙනවා
si_148791_1	මාදම්පේ  - පම්බල ප්‍රදේශයේදී අද පෙරවරුවේ සිදුවු මෙම අනතුරින් තුවාල ලබා ඇත්තේ යතුරු පැදි දෙකෙහි ගමන් කළ තිදෙනෙක්
si_148791_2	හලාවත මහා රෝහලට ඇතුළත් කර ඇති ඔවුන් අතර පාසල් සිසුවියක්ද සිටින බවයි අප වාර්තාකරු සදහන් කළේ
si_148791_3	හලාවත සිට කොළඹ දෙසට ගමන් කරමින් තිබූ ත්‍රී රෝද රථයක් පසුකර යාමට උත්සාහ කළ යතුරු පැදියක් එම ත්‍රී රෝද රථයේම ගැටී පළමුවෙන් අනතුරට පත්ව තිබෙනවා
si_148791_4	ඒ සමගම පිටුපසින් පැමිණි තවත් යතුරු පැදියක් ත්‍රී රෝද රථයේ ගැටුණු යතුරු පැදියේ ගැටීමෙන් අනතුරට ලක්ව ඇති බවයි මාදම්පේ පොලිසිය ප්‍රකාශ කළේ
