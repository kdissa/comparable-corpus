si_182667_0	මාලදිවයිනේ හිටපු ජනපති මොහොමඩ්  නෂීඩ් , හිටපු උප ජනාධිපති අහමඞ් අඞීබ් ඇතුළු දේශපාලන සිරකරුවන් වහා නිදහස් කරන ලෙස එරට ශ්‍රේෂ්ඨාධිකරණය ඊයේ නියෝග කළා
si_182667_1	මාලදිවයිනේ ව්‍යවස්ථාව සහ මාලදිවයින පාර්ශවකරුවෙකු වන මානව හිමිකම් සම්මුතීන් උල්ලංඝනය වන බවට ඉදිරිපත් වූ පෙත්සම් සලකා බැලීමෙන් අනතුරුවයි එම නියෝගය නිකුත් කර ඇත්තේ
si_182667_2	අදාළ පෙත්සම් මගින් පෙන්වා දී ඇත්තේ හිටපු ජනපති නෂීඩ්  ඇතුළු දේශපාලන නායකයන්ට එරෙහිව දඬුවම් පමුණුවා ඇත්තේ දේශපාලන හේතූන් පදනම් කරගෙන බවයි. ඒ අනුව, සාධාරණ නඩු විභාගයක් පවත්වනතුරු ඔවුන් නිදහස් කරන ලෙස මාලදිවයින ශ්‍රේෂ්ඨාධිකරණය නියෝග කර තිබෙනවා
si_182667_3	සිරගත කළ ද ප්‍රතිකාර ලැබීම සදහා එංගලන්තයට යාමට අවසර ලැබූ මොහොමඩ් නෂීඩ් පසුගිය කාලය තුළ ශ්‍රී ලංකාවේ රැදී සිටියා
si_182667_4	ඔහු සිය ට්විටර් ගිණුමට එක් කළ පණිවුඩයක දැක්වෙන්නේ ජනාධිපති අබ්දුල්ලා යමීන් ශ්‍රේෂ්ඨාධිකරණ තීන්දුවට අනුව කටයුතු කරනු ඇතැයි අපේක්ෂා කරන බවයි.
