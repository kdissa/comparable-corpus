si_155881_0	වෙඩි ප්‍රහාරයෙන් පසුව ප්‍රකාශයක් ලබාදීම සඳහා පොලිසියට ගිය අවස්ථාවේදී එම නිලධාරීන් තමන්ට ඉතා උසස් අන්දමින් සැලකූ බව මාලඹේ පෞද්ගලික වෛද්‍ය විද්‍යාලයේ හිටපු ප්‍රධාන විධායක නිලධාරී සමීර සේනාරත්න පවසනවා
si_155881_1	හිරු ප්‍රවෘත්ති අංශයට අදහස් දක්වමින් ඔහු කියා සිටියේ වෙඩි තැබීමේ සිද්ධිය තමා සැලසුම් කළ එකක් නොවන බවයි. මේ අතර, මාලඹේ පෞද්ගලික වෛද්‍ය විද්‍යාලය සම්බන්ධයෙන් හටගෙන ඇති අර්බුදකාරි තත්ත්වය පිළිබඳව මාධ්‍ය හමුවලදී මෙන්ම දේශපාලන වේදිකාවේද තවමත් විවිධ අදහස් පළ වනවා
si_155881_2	එමෙන්ම, රජයේ වෛද්‍ය නිලධාරීන්ගේ සංගමයද කොළඹදී අද (02) මාධ්‍ය හමුවක් කැඳවමින් සඳහන් කළේ මාලඹේ පෞද්ගලික වෛද්‍ය විද්‍යාලය සම්බන්ධයෙන් මතුව ඇති ගැටලූවට එරෙහිව ක්‍රියාත්මක කරන වර්ජනය හෙට (03) බස්නාහිර පළාතේ සිදුකරන බවයි.
