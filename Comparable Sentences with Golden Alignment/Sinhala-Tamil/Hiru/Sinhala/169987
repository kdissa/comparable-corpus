si_169987_0	උසස් පෙළ විභාගයෙන් වෛද්‍ය ශිෂ්‍යාවක් වීමට වරම් ලැබුව ද මධ්‍යම රජයේ ජාතික යෝග්‍යතා ප්‍රවේශ විභාගය අසමත් වූ තමිල්නාඩු ප්‍රාන්තයේ 17 හැවිරිදි ශිෂ්‍යාවක් ගෙළ වැළලාගෙන දිවි හානිකරගෙන තිබෙනවා
si_169987_1	ඇය පසුගිය උසස් පෙළ විභාගයෙන් ලකුණු 1200කින් 1176ක් ලබාගෙන ඇති අතර, නීට් හෙවත් ජාතික උපයෝගීතා ප්‍රවේශ විභාගයෙන් සමත් වූයේ නැහැ
si_169987_2	එම විභාගයෙන් තමා නිදහස් කර වෛද්‍ය ශිෂ්‍යාවක්වීමට වරම් ලබාදෙන්නැයි ඇය ඉන්දීය ශ්‍රේෂ්ඨාධිකරණයේ පිහිට ද අපේක්ෂා කළා
si_169987_3	ශ්‍රේෂ්ඨාධිකරණය පසුගිය වසරේදී තමිල්නාඩු ප්‍රාන්තය එම අවශ්‍යතාවයෙන් නිදහස් කළ ද මේ වසරේ එය දිගු කිරීමට කැමැත්ත පළ කළේ නැහැ
si_169987_4	මෙලෙස වෛද්‍ය ශිෂ්‍යාවක් වීමේ අපේක්ෂාවන් ගිලිහී යාමෙන් පසුවයි ඇය දිවි හානි කරගෙන ඇත්තේ
