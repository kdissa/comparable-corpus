si_117686_0	සිරියාව තුළ රුසියානු ගුවන් ප්‍රහාර වග විභාගයකින් තොරව ක්‍රියාත්මක වන බවට ඇමෙරිකාව චෝදනා කරනවා
si_117686_1	ධවල මන්දිරය මේ බව ප්‍රකාශ කළේ සිරියාවේ අයි.එස් සන්නද්ධ කණ්ඩායම්වලට එරෙහිව රුසියාව ඊයේ (01) දෙවන දිනටත් ගුවන් ප්‍රහාර එල්ල කිරීමත් සමඟයි
si_117686_2	ජනාධිපති බෂාර් අල් අසාද්ට විරුද්ධවාදී කණ්ඩායම්වලට එරෙහිව, රුසියාව මෙලෙස ප්‍රහාර එල්ල කරන බවයි ධවන මන්දිර ප්‍රකාශකයා සඳහන් කළේ
si_117686_3	කෙසේ නමුත්, රුසියානු විදේශ අමාත්‍ය සර්ජි ලැවරොෆ් කියා සිටියේ ඇමෙරිකානු සන්ධානය සටන්වැද සිටින සිරියාවේ ත්‍රස්ත කල්ලි තමන්ගේ ද ඉලක්කය බවයි. අයි.එස්. පමණක් නොව අල්කයිඩා සංවිධානයට සම්බන්ධ කල්ලිවලට එරෙහිව ද රුසියානු ගුවන් ප්‍රහාර ක්‍රියාත්මක කරන බව රුසියානු විදේශ කටයුතු අමාත්‍යවරයා නිව්යෝක් නුවරදී කියා සිටියා
si_117686_4	ජනතාවට එරෙහි ආණ්ඩුවකට සහය දැක්වීම තමන් සිදුනොකරන බවත් රුසියාව හුදෙක් ත්‍රස්තවාදයට එරෙහිව සටන් වදින බවත් ඔහු අවධාරණය කළා
si_117686_5	මැදපෙරදිග බල අරගලයේදී සිරියාවේ සාම්ප්‍රදායික මිතුරා වන්නේ රුසියාවයි.
