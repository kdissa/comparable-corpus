si_132254_0	යහපාලනය සඳහා වූ ජාතික රජයේ ප්‍රතිපත්තිවලට යටත්ව විෂය භාර අමාත්‍යවරයාගේ උපදෙස් මත කටයුතු කිරීමට පුහුණුවන්නැයි අග්‍රාමාත්‍ය රනිල් වික්‍රමසිංහ ජනමාධ්‍ය හා පාර්ලිමේන්තු කටයුතු අමාත්‍යාංශයේ ලේකම්වරයාට දැඩි ලෙස අවවාද කර තිබෙනවා
si_132254_1	ජනමාධ්‍ය හා පාර්ලිමේන්තු කටයුතු අමාත්‍යාංශයේ ලේකම්වරයා පසුගිය දා ‘‘උතුම් වූ මාධ්‍ය නිදහස අවභාවිතා නොකරමු’’ යන සිරස්තලය යටතේ නිකුත් කළ නිවේදනය පිළිබඳ කරුණු විමසීම සඳහා අග්‍රාමාත්‍යවරයා, ඔහු අද අරලියගහ මන්දිරයට කැදවා තිබුණා
si_132254_2	එම අවස්ථාවේදීයි අග්‍රාමාත්‍යවරයා මෙලෙස ජනමාධ්‍ය අමාත්‍යාංශ ලේකම්වරයාට අවවාද කර ඇත්තේ
si_132254_3	දේශපාලන ක්‍රියාවලියේ කටයුත්තකට අදාළව මාධ්‍යයට නිවේදනයක් නිකුත් කිරීම අමාත්‍යාංශය ලේකම්වරයෙකුගේ රාජකාරියක් නොවන බව තරයේ සිහි තබා ගත යුතු බව එහිදී අග්‍රාමාත්‍යවරයා වැඩිදුරටත් ප්‍රකාශ කර ඇති බව සදහන්
si_132254_4	ජනමාධ්‍ය හා පාර්ලිමේන්තු කටයුතු අමාත්‍ය ගයන්ත කරුණාතිලක සහ එම විෂය භාර නියෝජ්‍ය අමාත්‍ය කරුණාරත්න පරණවිතාන ද එම අවස්ථාවට එක්ව සිටියා
si_132254_5	මේ අතර, පිවිතුරු හෙළ උරුමය කොළඹ අද කැදවා තිබු මාධ්‍ය හමුවේදී ද ජනමාධ්‍ය අමාත්‍යාංශ ලේකම්වරයා මාධ්‍ය සම්බන්ධයෙන් පසුගිය දා නිකුත් කළ නිවේදනය පිළිබදව අදහස් පළ වුණා
