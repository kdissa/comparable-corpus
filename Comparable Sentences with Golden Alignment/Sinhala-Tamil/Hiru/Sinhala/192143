si_192143_0	අවිස්සාවේල්ල  - කොස්ගම, වැරැල්ල මණ්ඩිය  ප්‍රදේශයේ නිවසකදී කාන්තාවන් දෙදෙනෙකු තියුණු ආයුධවලින් පහරදී ඝාතනය කර තිබෙනවා
si_192143_1	අද (02) උදෑසන මෙලෙස ඝාතනය කර ඇත්තේ 34 හැවිරිදි එක් දරු මවක් සහ ඇගේ ස්වාමිපුරුෂයාගේ 78 හැවිරිදි මිත්තණියයි
si_192143_2	මියගිය 34 හැවිරිදි කාන්තාවට මසක් වයසැති බිළිඳෙකු ද සිටින බවයි පොලීසිය සඳහන් කළේ
si_192143_3	පොලිසිය පවසන්නේ මුදල් ආරවුලක් මත මෙම ඝාතනයන් සිදුකර ඇති බවයි. ඝාතනයට ලක්වූ කාන්තාවන් දෙදෙනාගේ ඥාතියෙකු විසින් මෙම අපරාධය සිදුකර ඇති අතර සැකකාර පුද්ගලයා ප්‍රදේශයෙන් පලා ගොස් තිබෙනවා
si_192143_4	ඔහු මුදල් පොළියට ලබාදෙන පුද්ගලයෙකු වන අතර සැකකරු සොයා කොස්ගම පොලිසිය පරීක්ෂණ ආරම්භ කර ඇති බවයි වාර්තා වන්නේ
si_192143_5	මෘත ශරීර සම්බන්ධයෙන් වන මහේස්ත්‍රාත් පරීක්ෂණය අවිස්සාවේල්ල මහේස්ත්‍රාත්වරයා විසින් සිදුකිරීමට නියමිතව තිබූ බවයි පොලිසිය සඳහන් කරන්නේ
