si_221368_0	බලපත්‍ර නොමැතිව අලි ඇතුන් 05 දෙනෙකු ළග තබා ගැනීම සහ ජාවාරම් කිරිම සම්බන්ධයෙන් චෝදනා එල්ල වී ඇති නිරාජ් රොෂාන් හෙවත් අලි රොෂාන් ඇතුලූ 08 දෙනා ඇප මත මුදා හැරීමට කොළඹ ත්‍රිපුද්ගල විශේෂ මහාධිකරණ විනිසුරු මඩුල්ල අද නියෝග කළා
si_221368_1	ඒ, රුපියල් 25,000 ක මුදල් ඇප සහ රුපියල් ලක්ෂ 50 බැගින් වු ශරීර ඇප දෙකක් මතයි
si_221368_2	නිතීපතිවරයා අධි චෝදනා 36ක් යටතේ පවරා ඇති නඩුව විකුම් කලූආරච්චි,ධම්මික ගනේපොල සහ ආදිත්‍ය පටබැදි යන ත්‍රිපුද්ගල විනිසුරු මඩුල්ල හමුවේ අද සලකා බැලූනේ
si_221368_3	පසුගිය 25 වනදා මෙම නඩුව කැදවු අවස්ථාවේදි සැකකරුවන් නඩුව අවසන් වන තුරු රක්ෂිත බන්ධනාගාර කිරිමට කොළඹ ත්‍රිපුද්ගල විශේෂ මහාධිකරණ නියෝග කරනු ලැබුවා
si_221368_4	ඒ, සැකකරුවන්ට ඇප ලබා දීමට නීතිපතිවරයා එදින එකගතාව ලබා නොදීම හේතුවෙන්
si_221368_5	කෙසේ වෙතත් සැකකරුවන්ගේ නිිතිඥයින් විසින් ඇප ලබා ගැනිම සම්බන්ධයෙන් නැවත සිදුකල ඉල්ලිමක් සැලකිල්ලට ගෙන අලි රොෂාන් ඇතුලූ 08 දෙනාට ඇප ලබා දිමටයි කොළඹ ත්‍රිපුද්ගල විශේෂ මහාධිකරණය අද නියෝග කලේ
si_221368_6	නඩුව ලබන 30 වනදා යලි කැදවිමට නියමිතයි
