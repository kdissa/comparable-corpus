si_213684_0	වියලි කාලගුණ තත්ත්වය හේතුවෙන් පීඩාවට පත්වූ පුද්ගලයින් සංඛ්‍යාව හැත්තෑ තුන්දහස් තුන්සිය හැට අට දක්වා ඉහළ ගොස් තිබෙනවා
si_213684_1	උතුර, වයඹ සහ බස්නාහිර පළාත්වලට මෙම වියලි කාලගුණ තත්ත්වයෙන් දැඩි බලපෑමක් එල්ලවී ඇති බවයි ආපදා කළමනාකරණ මධ්‍යස්ථානය සඳහන් කළේ
si_213684_2	මේ අතර හෙට දිනයේත් වයඹ පළාත මෙන්ම මන්නාරම, වවුනියාව, මුලතිව්, හම්බන්තොට, ගම්පහ, කොළඹ සහ මොණරාගල දිස්ත්‍රික්කවලට උණුසුම් කාලගුණ තත්ත්වයක් බලාපොරොත්තු විය හැකි බවයි කාලගුණ විද්‍යා දෙපාර්තමේන්තුව කියා සිටියේ
si_213684_3	එමෙන්ම පවතින වියලි කාලගුණ තත්ත්වය සමඟ ජල මූලාශ්‍රවල ජල මට්ටම් පහළ වැටීම හේතුවෙන් ජල සම්පාදන කටයුතුවලට ඍජුව බලපෑම් එල්ල කර ඇති බව ජාතික ජලසම්පාදන හා ජලාපවහන මණ්ඩලයද පවසනවා
si_213684_4	නිවේදනයක් නිකුත් කරමින් ඔවුන් ජනතාවගෙන් ඉල්ලා සිටියේ ජලය ඉතා අරපිරිමැස්මෙන් පරිභෝජනය කරන ලෙසයි
