si_184876_0	දිස්ත්‍රික්ක කිහිපයකට බලපා ඇති නියඟය හේතුවෙන් මේ වනවිට ලක්ෂ 03 කට ආසන්න පිරිසක් පීඩාවට පත්ව සිටිනවා
si_184876_1	ආපදා කළමනාකරණ මධ්‍යස්ථානය සඳහන් කළේ අනුරාධපුරය, කුරුණෑගල, පුත්තලම, මඩකලපුව යන දිස්ත්‍රික්කවලට වියළි කාලගුණයෙන් බලපෑම් එල්ල වී ඇති බවයි. ඇතැම් ප්‍රදේශවල ජනතාවට බවුසර් මගින්ද ජලය බෙදාහැරීම ආරම්භ වී තිබෙනවා
si_184876_2	වාරිමාර්ග දෙපාර්තමේන්තුව සඳහන් කළේ කෘෂිකර්ම කටයුතු සඳහා 33% ක පමණ ජල ප්‍රමාණයක් මේ වනවිට පවතින බවයි. එය මහ කන්නය සඳහා ප්‍රමාණවත් නොවන බවයි එම දෙපාර්තමේන්තුව කියා සිටියේ
si_184876_3	මේ අතර, පුත්තලම ප්‍රදේශයට පවතින වියලි කාලගුණය නිසා කරුමාරි අම්මන් කෝවිලේ ඊයේ (01) පැවති වාර්ෂික මංගල්‍යයටද බාධා එල්ල වී තිබෙනවා
si_184876_4	අප වාර්තාකරු සඳහන් කළේ එහිදී කුඩා බේසමකට ජලය රැගෙන දිය කැපීමේ චාරිත්‍රය ඉටු කළ බවයි.
