si_100470_0	ජනාධිපතිවරණයට අදාලව විවිධ දුරකථන ජාල ඔස්සේ සිදුකෙරෙන මැතිවරණ ප්‍රචාරක කටයුතු වැලැක්වීම සඳහා පියවර ගැනීමට මැතිවරණ කොමසාරිස් මහින්ද දේශප්‍රිය සූදානම් වනවා
si_100470_1	අපේක්ෂකයන් ප්‍රවර්ධනය කිරීම සඳහා කෙටි පණිවුඩ සහ පටිගත කළ හ`ඩ පට එවීමේ සූදානමක් පවතින බවට පැමිණිලි ලැබී ඇති බවයි මැතිවරණ කොමසාරිස්වරයා නිකුත් කළ නිවේදනයක සඳහන් වන්නේ
si_100470_2	ග්‍රාහකයන් නොදැනුවත්ව හෝ ඔවුන්ගේ කැමැත්තකින් තොරව මෙවැනි ප්‍රචාරක කටයුත්තක් සිදු කිරීම නිදහස් හා සාධාරණ මැතිවරණයකට බාධාවක් බව එම පැමිණිලිවල සඳහන් බවද මැතිවරණ කොමසාරිස්වරයා නිකුත් කළ නිවේදනයේ දැක්වෙනවා
si_100470_3	මේ හේතුවෙන් එවැනි ප්‍රචාරක කටයුතුවලින් වැලකී සිටීම යෝග්‍ය බව සියලූ පාර්ශව වෙත දන්වන බවයි මැතිවරණ කොමසාරිස්වරයා කියා සිටියේ
si_100470_4	ජන්ද විමසීමට පැය 48ක් තුල සිදුකෙරෙන එවැනි ප්‍රචාරක කටයුතු මැතිවරණ නීති උල්ලංඝණය කිරීමක්
si_100470_5	මේ හේතුවෙන් එවැනි කෙටි පණිවුඩ හෝ හඩපට යැවීමෙන් වැලකී සිටින ලෙස සියලූම ස්ථාවර හා ජංගම දුරකතන සේවා සපයන සමාගම් වෙත දැන්වීමට කටයුතු කරන බවද මැතිවරණ කොමසාරිස්වරයා සඳහන් කළා
si_100470_6	මේ අතර ජනාධිපතිවරණයට අදාලව නිල ජන්ද දැන්වීම් පත්‍රිකා බෙදා හැරීමේ කටයුතු මේවනවිට සියයට 90 කින් අවසන් බව තැපැල්පති රෝහණ අබේරත්න පවසනවා
