si_106725_0	බුද්ධ ශාසන හා ප්‍රජාතන්ත්‍රීය පාලනය පිළිබඳ නියෝජ්‍ය අමාත්‍ය තිස්ස කරලියද්ද සිය ධූරයෙන් ඉල්ලා අස්වී තිබෙනවා
si_106725_1	ඉල්ලා අස්වීමේ ලිපිය මේ වනවිටත් ජනාධිපතිවරයා වෙත යොමු කර ඇති බවයි පාර්ලිමේන්තු මන්ත්‍රී තිස්ස කරලියද්ද ප්‍රකාශ කළේ
si_106725_2	මෙම ඉල්ලා අස්වීම පිළිබඳ පාර්ලිමේන්තු මහ ලේකම්වරයා දැනුවත් කිරීමට ද පියවර ගෙන තිබෙනවා
si_106725_3	ශ්‍රී ලංකා නිදහස් පක්ෂ පාර්ලිමේන්තු මන්ත්‍රී තිස්ස කරලියද්ද බුද්ධ ශාසන හා ප්‍රජාතන්ත්‍රීය පාලනය පිළිබඳ නියෝජ්‍ය අමාත්‍යවරයා ලෙස දිවුරුම් දුන්නේ පසුගිය 22 වැනිදායි
si_106725_4	ඇමති ධූරය ලැබුණු පසු මුහුණ දුන් ඇතැම් සිදුවීම් හේතුවෙන් සිය පාක්ෂිකයන්ගේ ඉල්ලීම මත ධූරයෙන් ඉල්ලා අස්වීමට තීරණය කළ බවයි පාර්ලිමේන්තු මන්ත්‍රී තිස්ස කරලියද්ද ප්‍රකාශ කළේ
