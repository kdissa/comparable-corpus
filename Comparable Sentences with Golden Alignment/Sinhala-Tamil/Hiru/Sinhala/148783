si_148783_0	උතුරු මුහුදේ මසුන් මැරීමට ගිය ධීවරයන් 10 දෙනෙකු අතුරුදන්ව ඇතැයි යාපනය දිසාපති නාගලිංගම් වේදනායගම් පවසනවා
si_148783_1	උතුරු මුහුදු ප්‍රදේශවල අයහපත් කාලගුණ තත්වයක් පැවති ඊයේ මෙම පිරිස ගැඹුරු මුහුදේ ධීවර කටයුතු  සඳහා පිටත්ව ගොස් ඇති බවයි හෙළිවී ඇත්තේ
si_148783_2	එමෙන්ම ඉන්දීය ධීවරයන් 6 දෙනෙකු සමග යාත්‍රාවක් යාපනයට ගසාගෙන විත් තිබෙනවා
si_148783_3	එම ධීවරයන් යාපනය පොලිසියට භාරදී ඇතැයි සඳහන්
si_148783_4	පවතින අයහපත් කාලගුණික තත්වය හමුවේ අද දිනයේදී ද ධීවර කටයුතු සඳහා පිටත්ව නොයන ලෙසටයි ධීවර පරීක්ෂක කාර්යාලය උතුරේ ධීවරයන්ට දැනුම්දී ඇත්තේ
si_148783_5	මේ අතර යාපනය ප්‍රදේශයේ පැවති අයහපත් කාලගුණික තත්වය හේතුවෙන් පවුල් 57 කට අයත් පුද්ගලයන් 159 දෙනෙකු පීඩාවට පත්ව සිටිනවා
si_148783_6	ඡායාරූප - වන්නි රොමේෂ් මදුෂංක
