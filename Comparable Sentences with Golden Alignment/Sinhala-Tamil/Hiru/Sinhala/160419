si_160419_0	උතුරු කොරියාවෙන් එල්ල විය හැකි මිසයිල ප්‍රහාරයක් ගුවනේදීම නතර කළ හැකි තාඩ් මිසයිල ආරක්ෂණ පද්ධතිය දැන් දකුණු කොරියාවේ මුළුමනින්ම සක්‍රියව පවතින බව ඇමරිකානු ආරක්ෂක අංශ ප්‍රකාශ කළා
si_160419_1	කෙසේ නමුත් එමගින් තම මිසයිල ශක්තිය හීන වන අතර, කලාපයේ ආරක්ෂක සමතුලිතතාව බිඳ වැටෙන බව පවසමින් චීනය දැඩි විරෝධයක් පළ කරනවා
si_160419_2	මේ හේතුවෙන් දකුණු කොරියානු ව්‍යාපාරවලට චීනය විසින් සම්බාධක රැසක් පනවා ඇති අතර, චීනයේ ක්‍රියාත්මක වන දකුණු කොරියානු සුපිරි වෙළඳසැල් ජාලයක වෙළදසැල් 99කින් 85ක්ම දැනටමත් වසා දමා අවසන්
si_160419_3	චීනයේ සිය මෝටර් රථ අලෙවිය ද කැපී පෙනෙන ලෙස පහත වැටී ඇති බවයි දකුණු කොරියානු යුන්ඩයි මෝටර් රථ නිෂ්පාදන සමාගම ප්‍රකාශ කළේ
si_160419_4	තාඩ් මිසයිල පද්ධතිය වෙනුවෙන් ඇමරිකානු ඩොලර් බිලියනයක් ගෙවන ලෙස ජනපති ට්‍රම්ප් දකුණු කොරියාවට දැනුම් දී තිබෙනවා
