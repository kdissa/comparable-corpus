si_137024_0	බංග්ලාදේශයේ ඩකා අගනුවර අවන්හලකට කඩා වැදී සන්නද්ධ කණ්ඩායමක් එල්ල කළ ප්‍රහාරයෙන් 20 දෙනෙකු මියගොස් ඇති බව නවතම විදෙස් මාධ්‍ය වාර්තා පවසනවා
si_137024_1	මියගිය අයගෙන් වැඩි පිරිසක් ජපන් සහ ඉතාලි ජාතිකයන් බව සඳහන්
si_137024_2	ඩකා නුවර රාජතාන්ත්‍රික කලාපයේ පිහිටි විදේශිකයන් අතර ප්‍රකට මෙම අවන්හලට සන්නද්ධ කල්ලියේ ප්‍රහාරය එල්ලවූයේ ඊයේ රාත්‍රියේදියි
si_137024_3	ප්‍රහාරයට පැමිණි සන්නද්ධ කල්ලිය විසින්  අවන්හලේ සිටි පිරිසක් ප්‍රාණ ඇපයට ගත් අතර, ඔවුන් බේරාගැනීමට ආරක්ෂක අංශ සහ සන්නද්ධ කල්ලි අතර සිදුවූ වෙඩි හුවමාරුවෙන් පොලිස් භටයන් දෙදෙනෙකුද මියගියා
si_137024_4	ආරක්ෂක අංශ ප්‍රහාරවලින් සන්නද්ධ කල්ලි සාමාජිකයන් හයදෙනෙකුද මියගොස් ඇති බවයි විදෙස් මාධ්‍ය වාර්තාවල දැක්වෙන්නේ
si_137024_5	මෙම ප්‍රහාරය අයි.එස්. සංවිධානය විසින් එල්ල කළ බවටයි මේ වනවිට බංග්ලාදේශ ආරක්ෂක අංශ ප්‍රකාශ කර ඇත්තේ
si_137024_6	බංග්ලාදේශයේ ව්‍යාපාරික කටයුතුවල නිරත වූ එම ශ්‍රී ලාංකිකයා සහ ඔහුගේ බිරිඳ මේ වන විට ඩකා නුවර හමුදා රෝහලකට නිරීක්ෂණය සඳහා ඇතුළත් කර තිබෙනවා
