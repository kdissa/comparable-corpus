si_162646_0	දිවයිනට බලපෑ අයහපත් කාලගුණ තත්ත්වය හේතුවෙන් සබරගමුව, දකුණ සහ බස්නාහිර පළාතේ පමණක් පාසල් 146 කට හානි සිදුව ඇති බව අධ්‍යාපන අමාත්‍යාංශය පවසනවා
si_162646_1	සබරගමුව පළාතේ පමණක් පාසල් 65 කට හානි සිදුව ඇති බවයි අධ්‍යාපන අමාත්‍යාංශය සඳහන් කළේ
si_162646_2	එමෙන්ම, බස්නාහිර පළාතේ පාසල් 64 ක් සහ දකුණු පළාතේ පාසල් 17 ක් ඇතිවු ගංවතුර සහ නායයෑම් හේතුවෙන් හානි වී ඇති බව සඳහන්
si_162646_3	මේ අතර, අයහපත් කාලගුණ තත්ත්වය හේතුවෙන් පාසල් සිසුන් 45 ක් ජීවිතක්ෂයට පත්වු අතර, තවත් සිසුන් 08 දෙනෙකු අතුරුදන් වී සිටිනවා
si_162646_4	වැඩිම පාසල් සිසුන් ප්‍රමාණයක් ජීවිතක්ෂයට පත්වී ඇත්තේ සබරගමුව පළාතෙන්
si_162646_5	එම සංඛ්‍යාව 18 ක්
si_162646_6	මේ අතර, පාසල් 77 ක් අවතැන් කඳවුරු ලෙසද වෙන්කර තිබෙනවා
si_162646_7	ගංවතුර සහ නායයෑම් හේතුවෙන් දිස්ත්‍රික්ක 08 ක පාසල් අද දිනය දක්වා වසා තැබීමටද අධ්‍යාපන අමාත්‍යාංශය මීට පෙර තීරණය කළා
si_162646_8	කොළඹ ඊයේ පැවති මාධ්‍ය හමුවකට එක්වෙමින් අධ්‍යාපන අමාත්‍ය අකිල විරාජ් කාරියවසම් සඳහන් කළේ එම පාසල් යළි විවෘත කරන දිනය අද දිනයේදී ප්‍රකාශයට පත්කරන බවයි. කෙසේ වෙතත්, අපදාවන්ට ලක්වූ පාසැල් ගොඩනැගිලිවල තත්ත්ව සහතිකයක් ලබා දෙන තුරු එම පාසැල් නැවත ආරම්භ කිරිම සිදු නොකරන බවද ඔහු කියා සිටියා
