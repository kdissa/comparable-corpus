si_129970_0	සීගිරිය ගුවන් හමුදා කඳවුරු පරිශ්‍රයේ පැවැත්වෙන යොවුන් පුරයට සහභාගි වී සිටියදී ඩිජිටල් පුවරුවක් කඩා වැටීමෙන් අනතුරට ලක්වී තුවාල ලැබූ තරුණිය මේ වනවිටත් මහනුවර රෝහලේ ප්‍රතිකාර ලබමින් සිටිනවා
si_129970_1	ඊයේ (01) පස්වරු 4.30ට පමණ ඇය මෙම අනතුරට මුහුණ දුන් අතර ප්‍රතිකාර සදහා පළමුව ඇතුළත් කෙරුණේ දඹුල්ල මූලික රෝහලටයි
si_129970_2	පසුව වැඩිදුර ප්‍රතිකාර සදහා වේයන්ගොඩ - පොල්වත්ත ප්‍රදේශයේ පදිංචි මෙම තරුණිය මහනුවර මහරෝහලට මාරු කර යැවුණා
si_129970_3	හිරු ප්‍රවෘත්ති අංශය කළ විමසීමකදී මහනුවර රෝහලේ ප්‍රකාශිකාවක සදහන් කළේ තරුණියගේ උකුලේ අස්ථි බිඳීමක් සිදුව ඇති බවයි. ඇයට සති කිහිපයක් විවේක ගැනීමට සිදුවන බව ද එම ප්‍රකාශිකාව කියා සිටියා
