si_125317_0	ඇල්පිටිය - නියාගම තල්ගස්වල සංවර්ධන ගම්මානයේ අද අලූයම ඇති වූ ගැටුමකින්  පුද්ගලයන් 04 දෙනෙකු තුවාල ලබා ඇල්පිටිය මූලික රෝහලට ඇතුලත් කර තිබෙනවා
si_125317_1	පොලිස් මාධ්‍ය ප්‍රකාශක කාර්යාලය පැවසුවේ අලූයම එකට පමණ මෙම ගැටුම ඇති වී ඇත්තේ එකම පවුලේ සොයුරා සහ ඔහුගේ නැගණියගේ නිවසෙහි පුද්ගලයන් අතර බවයි. මීට දින කිහිපයකට පෙර, තම සොහොයුුරා නීති විරෝධී මත්පැන් ජාවාරමක නිරත වන බව ඔහුගේ නැගණිය පොලීසියට  පැමිණිලි කර තිබෙනවා
si_125317_2	අනතුරුව ඔහු එම ජාවාරම නවතා දමා ඇති අතර පසුව අදාළ කාන්තාව තම නිවසේ මත්පැන් ජාවාරමක් ආරම්භ කර ඇති බව සඳහන්
si_125317_3	මෙම සිද්ධිය මුල් කරගෙන දෙපාර්ශවය අතර මෙම ගැටුම ඇති වී තිබෙනවා
si_125317_4	එහිදී කිසියම් පුද්ගලයෙකු අදාළ කාන්තාවගේ නිවසේ පවත්වාගෙන ගිය වෙළද සැලකට ගිනි තබා ඇති අතර වෙළද සැල සම්පූර්ණයෙන්ම විනාශ වී ඇති බව පොලීසිය ප්‍රකාශ කළා
si_125317_5	එසේම එහිදී අසල පිහිටි ඇයගේ නිවසද ගිනි ගෙන ඇති අතර, එම නිවසේ තිබූ යතුරු පැදි දෙකක් ද විනාශ වී ඇති බවයි අප වාර්තාකරු පැවසුවේ
