si_201248_0	නිදහස් අධ්‍යාපනයේ වරප්‍රසාද ලබන සියලූදෙනා මාතෘ භූමිය වෙනුවෙන්ද සිය වගකීම් ඉටුකළ යුතු බව ජනාධිපති මෛත්‍රිපාල සිරිසේන පවසනවා
si_201248_1	ජනාධිපතිවරයා මේ බව කියා සිටියේ කොළඹ සිරිමාවෝ බණ්ඩාරනායක විද්‍යාලයේ අභිනව ගෘහස්ථ ක්‍රීඩා සංකීර්ණය සිසු අයිතියට පවරාදීමේ උත්සවයට අද එක්වෙමින්
si_201248_2	නිදහස් අධ්‍යාපනය පසුගිය වසර 3 ක කාලය තුළදී පුළුල් ලෙස ශක්තිමත් කර ඇති බවද ජනාධිපතිවරයා එහිදී සඳහන් කළා
si_201248_3	මේ අතර අදට යෙදී තිබෙන ඉන්දීය නිදහස් සටනේ පුරෝගාමියා මෙන්ම අවිහිංසාවාදයේ පියා ලෙස ලොව පුරා ප්‍රචලිත මහත්මා ගාන්ධිතුමන්ගේ ජන්ම දිනය වෙනුවෙන් එතුමන්ගේ ආලේඛ්‍ය චිත්‍රයක් නිරාවරණය කිරීම ද ජනාධිපති මෛත්‍රීපාල සිරිසේන අතින් ජනාධිපති කාර්යාලයේදී සිදු කෙරුණා
si_201248_4	අනතුරුව ඊට ජනාධිපතිවරයා විසින් පුෂ්පෝපාහර දැක්වූ අතර, එම අවස්ථාවට ශ්‍රී ලංකාවේ ඉන්දීය මහ කොමසාරිස් තරංජිත් සිං සන්දු ඇතුලූ පිරිසක් එක්වූ බවයි ජනාධිපති මාධ්‍ය අංශය කියා සිටියේ
