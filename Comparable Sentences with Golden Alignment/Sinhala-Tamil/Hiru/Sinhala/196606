si_196606_0	සොරකම් සහ කොල්ලකෑම් වල නිරත වූ පුද්ගලයන් හත්දෙනෙකු ප්‍රදේශ දෙකකදී  අත්අඩංගුවට ගෙන තිබෙනවා
si_196606_1	තංගල්ල කොට්ඨාශ අපරාධ අංශය අම්බලන්තොට - බැරගම ප්‍රදේශයේදී ඊයේ සිදුකළ වැටලීමකදී මෙලෙස කොල්ලකෑම්වලට සම්බන්ධ අවුරුදු 17 ක තරුණයෙකු අත්අඩංගුවට ගෙන ඇති අතර ඉතිරි 06 දෙනා අත්අඩංගුවට ගෙන ඇත්තේ  හම්බන්තොට ප්‍රදේශයෙන්
si_196606_2	මොවුන් අවුරුදු 22 සහ 44 අතර වයස්වල පසුවන කොග්ගල සහ බැරගම ප්‍රදේශවල පදිංචිකරුවන්
si_196606_3	සැකකරුවන් සතුව තිබී හම්බන්තොට අධිවේගී මාර්ග වැඩබිමෙන් සොරාගත් ග්‍රීස් යන්ත්‍රයක් සහ යකඩ බට කිහිපයක්, පස් තලන යන්ත්‍රයක් සහ ඞීසල් ලීටර 800 ක් ද පොලිස් භාරයට ගෙන තිබෙනවා
