si_207307_0	තම සොහොයුරා විසින් එල්ලකර සිමෙන්ති ගල් ප්‍රහාරයකින් තුවාල ලැබූ තරුණයෙක් මියගොස් තිබෙනවා
si_207307_1	බරපතළ තුවාල ලැබූ ඔහු ඉමදූව දිසා රෝහලට ඇතුල් කිරීමෙන් අනතුරුවයි මියගොස් ඇත්තේ
si_207307_2	මෙලෙස මියගොස් ඇත්තේ අඟුළුගහ ඇත්තලහේන ප්‍රදේශයේ පදිංචි අවිවාහක 32 හැවිරිදි තරුණයෙක්
si_207307_3	පෙදරේරුවකු වන ඔහුගේ වැඩිමල් සොහොයුරා කොළඹ ප්‍රදේශයේ සිට පසුගියදිනක එම නිවසට පැමිණ තිබෙනවා
si_207307_4	එහිදී 01 වනදා වැඩිමල් සොහොයුරා විසින් මිතුරන් පිරිසක් සමඟ මත්පැන් සාදයක් පවත්වා ඇති බවටයි වාර්තා වන්නේ
si_207307_5	එහිදී ඔවුන් දෙදෙනා අතර බහින්බස්වීමක් සිදුව තිබෙනවා
si_207307_6	අනතුරුව එදින රාත්‍රියේ බාල සොහොයුරා වෙළඳසැලකට ගොස් නැවත නිවසට පැමිණෙමින් සිටියදීයි වැඩිමල් සොහොයුරා විසින් සිමේන්ති ගලකින් පහර දී ඇත්තේ
si_207307_7	අදාළ ඝාතනය සම්බන්ධයෙන් වැඩිමල් සොහොයුරා පොලිසිය විසින් අත්අඩංගුවට ගෙන ඇති බවයි වාර්තා වන්නේ
si_207307_8	හබරාදුව පොලිසියයි සිද්ධිය සම්බන්ධයෙන් වැඩිදුර විමර්ශන් සිදුකරන්නේ
