si_182721_0	මධ්‍යම, සබරගමුව, දකුණ, ඌව, බස්නාහිර පළාත්වල මෙන්ම ගාල්ල, මාතර දිස්ත්‍රික්කවලට අද පස්වරුවේ තද වැසි ඇති විය හැකි බව කාලගුණ විද්‍යා දෙපාර්තමේන්තුව පවසනවා
si_182721_1	එම දෙපාර්තමේන්තුව සඳහන් කළේ ඇතැම් ප්‍රදේශවලට මිලිමීටර් 100 ඉක්ම වූ වැසි ඇති විය හැකි බවයි. වැසි සමඟ අකුණු අනතුරු ද ඇති විය හැකි බැවින් ඒ පිළිබදව අවදානයෙන් පසුවන ලෙසටයි කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටින්නේ
si_182721_2	මේ අතර මන්නාරම සිට පුත්තලම හරහා කොළඹ දක්වා සහ ගාල්ල සිට හම්බන්තොට හරහා පොතුවිල් දක්වා වන මුහුදු ප්‍රදේශවල සුළගේ වේගය පැයට කිලෝමීටර් 50 දක්වා වැඩිවිය හැකියි
si_182721_3	එවිට එම මුහුදු ප්‍රදේශ තරමක් රලු වනවා
si_182721_4	කෙසේවෙතත් ගිගුරුම් සහිත වැසි ඇතිවන විට එම ප්‍රදේශවල පැයට කිලෝමීටර් 70 ත් 80 ත් පමණ දක්වා තාවකාලිකව ඉතා තද සුළං ඇතිවිය හැකි බවයි කාලගුණ විද්‍යා දෙපාර්තමේන්තුව කියාසිටියේ
si_182721_5	එවිට එම මුහුදු ප්‍රදේශ තාවකාලිකව ඉතා රලුවන බව ද ඔවුන් නිවේදනය කළා
