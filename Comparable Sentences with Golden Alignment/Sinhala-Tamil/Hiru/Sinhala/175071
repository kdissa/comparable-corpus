si_175071_0	ගීතා කුමාරසිංහ ද්විත්ව පුරවැසිභාවයක් දරන තැනැත්තියක් නිසා ශ්‍රී ලංකා පාර්ලිමේන්තුවේ මන්ත්‍රී ධුරයක් දැරීමට සුදුසු නොවන බව ශ්‍රේෂ්ඨාධිකරණය අද(02) තීන්දු කළා
si_175071_1	අගවිනිසුරු ඇතුළු පංච පුද්ගල විනිසුරු මඩුල්ලේ තීන්දුව, ප්‍රකාශයට පත් කළේ සිසිර ද ආබෲ , අනිල් ගුණරත්න ඇතුළු ත්‍රි පුද්ගල විනිසුරු මඩුල්ලක්
si_175071_2	මිට පෙර මේ සම්බන්ධයෙන් අභියාචනාධිකරණය දුන් තීන්දුව අනුමත කරමින් මෙම තීන්දුව ලබා දුන්නා
si_175071_3	ගීතා කුමාරසිංහ පාර්ලිමේන්තු මන්ත්‍රී ධුරයක් දැරිය නොහැකි බවට වන මෙම තීන්දුව වහාම පාර්ලිමේන්තු මහා ලේකම්ට දන්වන ලෙස ද  ශ්‍රේෂ්ඨාධිකරණය අධිකරණ ලේඛකාධිකාරීට නියෝග කළා
si_175071_4	ශ්‍රී ලංකාව සහ ස්විට්සර්ලන්තයේ ද්විත්ව පුරවැසිභාවය දැරීම හේතුවෙන් ආණ්ඩුක්‍රම ව්‍යවස්ථාවේ විධිවිධානවලට අනුව පාර්ලිමේන්තු මන්ත්‍රී ධුරයක් දැරිය නොහැකි බවට අභියාචනාධිකරණය තීන්දු කරනු ලැබුවේ පසුගිය මැයි මස 3 වනදායි
