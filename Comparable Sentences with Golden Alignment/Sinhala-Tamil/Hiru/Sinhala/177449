si_177449_0	බදුල්ල කලුගහකඳුර ප්‍රදේශයේදී වෑන් රථයක් ප්‍රපාතයකට පෙරලීමෙන් පුද්ගලයන් 6 දෙනෙකු තුවාල ලබා තිබෙනවා
si_177449_1	අප වාර්තාකරු සඳහන් කළේ අද උදෑසන 10 ට පමණ සිදුවු අනතුරින් තුවාල ලැබුවන් මීගහකිවුල රෝහලට ඇතුලත් කිරීමෙන් පසු දෙදෙනෙකු බදුල්ල රෝහල වෙත මාරුකර යවා ඇති බවයි. නිවසක පැවති උත්සවයකට සහභාගී වී යමින් සිටි පිරිසක් මෙම අනතුරට ලක්ව තිබෙනවා
si_177449_2	ඔවුන් පනාගොඩ ප්‍රදේශයේ පදිංචිකරුවන් පිරිසක් බවටයි හෙළිවී ඇත්තේ
si_177449_3	අනතුර සිදුවන විට වෑන් රථයේ පුද්ගලයන් 10 දෙනෙකු ගමන් කර තිබෙනවා
si_177449_4	බෑවුම් සහිත මාර්ගයේ ගමන් කරමින් සිටියදී තිරිංග ක්‍රියා විරහිතවී වෑන් රථය මාර්ගයෙන් ඉවතට පෙරලී ගසක හැපී නතරවු බවයි එහි ගමන් ගත් පුද්ගලයකු ප්‍රකාශකර ඇත්තේ
si_177449_5	ඡායාරූප - වියලුව නිශාන්ත කුමාර
