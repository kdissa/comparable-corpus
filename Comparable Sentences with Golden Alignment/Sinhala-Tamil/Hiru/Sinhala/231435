si_231435_0	යුද හමුදාපති, ලූතිනන් ජනරාල් ශවේන්ද්‍ර සිල්වා වැඩබලන ආරක්ෂක මාණ්ඩලික ප්‍රධානී තනතුරේ අද පෙරවරුවේ රාජකාරි ආරම්භ කළා
si_231435_1	ඒ, බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේ පිහිටි ආරක්ෂක මාණ්ඩලික ප්‍රධානී කාර්යාලයේදීයි
si_231435_2	ආරක්ෂක මාණ්ඩලික ප්‍රධානී ලෙස කටයුතු කළ අද්මිරාල් රවීන්ද්‍ර විජේගුණවර්ධන එම ධූරයෙන් පෙරේදා විශ්‍රම යනු ලැබුවා
si_231435_3	ඒ අනුවයි එම තනතුරේ වැඩබැලීම සඳහා යුද හමුදාපතිවරයාව ජනාධිපති ගෝඨාභය රාජපක්ෂ විසින් පත් කරනු ලැබුවේ
si_231435_4	මේ අතර, පොලිස් අධිකාරී ජාලිය සේනාරත්න පොලිස් මාධ්‍ය කොට්ඨාශයේ අධ්‍යක්‍ෂ ලෙස පත්කර තිබෙනවා
si_231435_5	එම කොට්ඨාශය සඳහන් කළේ ඔහු ඊයේ දිනයේදී එම ධුරයේ රාජකාරි ආරම්භ කළ බවයි. ජාතික පොලිස් කොමිසමේ අනුමැතියට යටත්ව වැඩබලන පොලිස්පතිවරයා විසින් මෙම පත් කිරීම සිදුකර ඇති අතර, මොහු මීට පෙර පොලිස් නීති කොට්ඨාශයේ රාජකාරි කළා
