si_223432_0	ඉන්දියාවේ - ඇසෑම් ප්‍රාන්තයේ 73 හැවිරිදි වෛද්‍යවරයෙකුට පහරදී ඝාතනය කිරීමේ සිද්ධියකට අදාළව පුද්ගලයින් 21 දෙනෙකු අත්අඩංගුවට ගෙන තිබෙනවා
si_223432_1	වතු සේවකයන් පිරිසක් පසුගිය සෙනසුරාදා අදාළ වෛද්‍යවරයාට පහරදී තිබුණේ සේවයට නොපැමිණි බවට චෝදනා කරමින්
si_223432_2	එම වෛද්‍යවරයා සේවය කරන රෝහලට වතු සේවකයෙකු අසාධ්‍ය තත්ත්වයෙන් රැගෙනවිත් ඇති අතර, එම අවස්ථාවේ වෛද්‍යවරයා රෝහලේ සිට නොමැති අතර, ඖෂධවේදියාද එහි සිට නැහැ
si_223432_3	කෙසේ වෙතත් හෙදියක විසින් සේලයින් ලබාදී තිබුණද අදාළ රෝගියා ජීවිතක්ෂයට පත්ව තිබුණා
si_223432_4	ඉන් කෝපයට පත් වතු සේවකයන් අදාළ වෛද්‍යවරයා රෝහලට පැමිණි පසු පහරදී ඇති බවයි ඉන්දීය වාර්තා සඳහන් කළේ
