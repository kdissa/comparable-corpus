si_217566_0	දෙහිවල සිට ගල්කිස්ස දක්වා වන වෙරළ තීරය කිසියම් තෙල් වැනි ද්‍රව්‍යයකින් අපවිත්‍ර වී ඇති බවට වාර්තාවනවා
si_217566_1	කළු පැහැති තෙල් තට්ටුවක් මුහුදු ජලයේ මෙන්ම වෙරළ තීරයේද දක්නට ලැබෙන බව සඳහන්
si_217566_2	එම වෙරළ තීරයේ ව්‍යායාම්වල නිරතවීමට අද උදෑසන පැමිණි පිරිස්ද මේ හේතුවෙන් දැඩි දුෂ්කරතාවකට පත්වූ බවයි වාර්තාවන්නේ
si_217566_3	හිරු ප්‍රවෘත්ති අංශය මේ සම්බන්ධයෙන් සමුද්‍රීය පරිසර ආරක්ෂණ අධිකාරියෙන් විමසීමක් කළා
si_217566_4	එහි සාමාන්‍යාධිකාරි ආචාර්ය ටර්නි ප්‍රදීප් කුමාර කියා සිටියේ කිසියම් නෞකාවක් මගින් අනවසරයෙන් ඉන්ධන මුදාහැර ඇති බවට සැක පළ කරන බවයි. එය සොයාබැලීම සඳහා වෙරළාරක්ෂක බලකායට අයත් නෞකා කිහිපයක් මේ වනවිටත් අදාළ මුහුදු ප්‍රදේශවල පරීක්ෂණ ආරම්භ කර ඇති බවද ඔහු වැඩිදුරටත් කියා සිටියා
