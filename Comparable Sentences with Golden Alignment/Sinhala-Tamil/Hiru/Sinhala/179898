si_179898_0	බරපතල වංචා පිළිබඳව විමර්ශනය කිරීම සඳහා පත් කළ ජනාධිපති කොමිසමේ වාර්තාව අද (02) පස්වරුවේ ජනාධිපති මෛත්‍රීපාල සිරිසේන වෙත භාරදීමට නියමිතයි
si_179898_1	කොමිසම මගින් විමර්ශනය කළ සිදුවීම් 15 කට ආසන්න සංඛ්‍යාවක වාර්තා මෙහිදී ජනාධිපතිවරයා වෙත භාර දෙන බව එම කොමිසමේ ලේකම් එච්.ඩබ්ලිව්. ගුණදාස හිරු ප්‍රවෘත්ති අංශයට කියා සිටියා
si_179898_2	මේ අතර, බැඳුම්කර කොමිසම් වාර්තාව සම්බන්ධයෙන් සහ එහි නිර්දේශ පිළිබඳව හෙට දිනයේදී මාධ්‍ය වෙත විශේෂ ප්‍රකාශයක් සිදුකරන බව ජනාධිපති මෛත්‍රීපාල සිරිසේන ප්‍රකාශ කළා
si_179898_3	ප්‍රශ්න ගත බැඳුම්කර කොමිසම සිදුකළ විමර්ශනයේ වාර්තාව පසුගිය 30 වනදා ජනාධිපතිවරයාට භාරදුන්නේ එහි සභාපති ශ්‍රේෂ්ඨාධිකරණ විනිසුරු කේ.ටී. චිත්‍රසිරි විසින්
si_179898_4	පිටු 1400 කින් සහ ඇමුණුම් 100 කින් පමණ සමන්විත මෙම වාර්තාවේ සාක්ෂිකරුවන් 70 දෙනෙකුගේ සාක්ෂි මෙන්ම, ප්‍රශ්න ගත බැඳුම්කර සිද්ධිය සම්බන්ධයෙන් ගත යුතු ක්‍රියාමාර්ග පිළිබඳ නිර්දේශ ද ඇතුළත්
si_179898_5	මේ අතර, බරපතල වංචා පිළිබඳව විමර්ශනය කිරීමේ ජනාධිපති කොමිසම සහ මහබැංකු බැඳුම්කර සිද්ධිය පිළිබඳව විමර්ශනය කරන ජනාධිපති කොමිසම විසින් ජනාධිපතිවරයා වෙත ලබාදුන් වාර්තාවල පිටපතක් ලබාදෙන්නැයි ජනාධිපති ලේකම්වරයාගෙන් ඉල්ලීමක් කරන බව ජනතා විමුක්ති පෙරමුණ පවසනවා
si_179898_6	ඊට අදාළ ඉල්ලුම් පත්‍රය අද (02) පෙරවරුවේ ජනාධිපති ලේකම්වරයාට භාර දෙන බවයි ජනතා විමුක්ති පෙරමුණේ දේශපාලන මණ්ඩල සභික වසන්ත සමරසිංහ හිරු ප්‍රවෘත්ති අංශයට කියා සිටියේ
