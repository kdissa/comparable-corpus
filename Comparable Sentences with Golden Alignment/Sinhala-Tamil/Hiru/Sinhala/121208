si_121208_0	මියන්මාරයේ ප්‍රජාතන්ත්‍රවාදය සඳහා වු ජාතික ලීගයේ නායිකා අවුන්සාන් සුචී එරට ජනාධිපති තේන් සේන් හමුවී සාකච්ඡා කර තිබෙනවා
si_121208_1	පසුගියදා පැවති මැතිවරණයෙන් බහුතර බලයක් ලබාගත් සුචීගේ පක්ෂයට රාජ්‍ය පාලනය ලබාගැනීමට අදාළ කටයුතු සාමකාමීව සිදුකල යුතු ආකාරය පිළිබඳ සාකච්ඡා කිරීම මෙම හමුවේ අරමුණ බව සඳහන්
si_121208_2	මීට අමතරව ප්‍රජාතන්ත්‍රවාදය සඳහා වු ජාතික ලීගයේ නායිකාව මියන්මාර හමුදා ප්‍රධානියා ද හමුවීමට නියමිතයි
si_121208_3	ජනාධිපති තේන් සේන්ගේ ප්‍රකාශකයකු සඳහන් කර ඇත්තේ විනාඩි 45 ක් පමණ පැවති සාකච්ඡාවේදී සාමකාමීව බලය හුවමාරු කර ගැනීම පිළිබඳ අවධානයට ලක්වු බවයි. පසුගියදා මියන්මාරයේ පැවති මැතිවරණයෙන් අවුන්සාන් සුචීගේ පක්ෂයට දැවැන්ත ජයග්‍රහණයක් හිමිවුනා
si_121208_4	කෙසේවෙතත් එරට ව්‍යවස්ථාව අනුව සුචීට ජනාධිපති ධුරය හෙබවීමට අවස්ථාවක් හිමිවන්නේ නැහැ
si_121208_5	ඒ විදේශිය පුරවැසිභාවය සහිත ළමුන් සිටින කිසිවකුට ජනාධිපතිවරයා ලෙසට පත්විය නොහැකි බවට ව්‍යවස්ථාවට ඇතුලත්ව තිබීම හේතුවෙන්
si_121208_6	කෙසේවෙතත් තමා කැමති පුද්ගලයකු ජනාධිපති ධුරයට පත්කරවීමට බහුතර බලයක් ලබාගත් අවුන්සාන් සුචීට හැකියාව පවතිනවා
