si_160418_0	පාර්ලිමේන්තු මන්ත්‍රී උදය ගම්මන්පිලට මේ මස 18 වනදා සිට 24 වනදා දක්වා විදෙස්ගත වීමට කොළඹ මහාධිකරණය අද (02) අවසර ලබාදුන්නා
si_160418_1	කොළඹ මහාධිකරණ විනිසුරු ඒ.ඒ.ආර්. හෙයියන්තුඩුව, ආගමන විගමන පාලකවරයාට නියෝග කරමින් කියා සිටියේ අදාල කාලය තුල මන්ත්‍රීවරයාට ඇමරිකාවේ සංචාරයක් සඳහා අවසර ලබාදෙන ලෙසයි
si_160418_2	එමෙන්ම අධිකරණ භාරයේ ඇති මොහුගේ විදෙස් ගමන් බලපත්‍රය, රුපියල් ලක්ෂ 02ක පෞද්ගලික ඇපයක් මත මුදා හැරීමට ද විනිසුරුවරයා නියෝග කළා
si_160418_3	ඕස්ට්‍රේලියානු ජාතිකයෙකුට අයත් සමාගමක කොටස් ඇටෝනි බලපත්‍රයක් මඟින් නීතිවිරෝධී ලෙස අලෙවි කිරීමේ සිද්ධිය සම්බන්ධයෙන් පාර්ලිමේන්තු මන්ත්‍රී උදය ගම්මන්පිල චෝදනා එල්ල වනවා
si_160418_4	එම නඩුවට අදාලව මන්ත්‍රීවරයා ඇප මත මුදා හැර සිටින අතර, ඇප කොන්දේසියක් ලෙස විදෙස්ගතවීම තහනම් කර තිබුණා
