si_211527_0	මහරගම - ඇරැව්වල ප්‍රදේශයේදී සුඛෝපභෝගී ජීප් රථයක් ත්‍රි රෝද රථයක,යතුරු පැදියක සහ මාර්ගයේ ගමන් කළ කාන්තාවක ගැටී සිදුවූ අනතුරකින් මාර්ගයේ ගමන් කළ කාන්තාවක ජිවිතක්ෂයට පත්ව තිබෙනවා
si_211527_1	මෙලෙස මියගොස් ඇත්තේ මහරගම ඇරැව්වල ප්‍රදේශයේ පදිංචි 57 හැවිරිදි කාන්තාවක්
si_211527_2	ඊයේ (01) රාත්‍රියේ මේ අනතුර සිදුව තිබෙනවා
si_211527_3	අනතුර සිදුවන මොහොතේ මෙම සුඛෝපභෝගී ජීප් රථය පදවා ඇත්තේ ශ්‍රී ජයවර්ධනපුර විශ්ව විද්‍යාලයේ කථීකාචාර්යවරයෙකු විසින්
si_211527_4	එම අවස්ථාවේ ඔහු මත්පැන් පානය කර සිටි බවට මුලික වෛද්‍ය පරීක්ෂණයෙන් හෙළිවී ඇති බවයි පොලිසිය කියා සිටියේ
si_211527_5	කථීකාචාර්යවරයා පොලිසිය අත්අඩංගුවට ගෙන ඇති අතර සැකකරු නුගේගොඩ මහේස්ත්‍රාත් අධිකරණයට ඉදිරිපත් කිරීමට නියමිතයි
si_211527_6	මහරගම පොලිසිය අනතුර සම්බන්ධයෙන් වැඩිදුර විමර්ශන සිදුකරනවා
