si_225462_0	තමා ජනාධිපතිවරණයෙන් ජයග්‍රහණය කළ පසු ජනාධිපතිවරුන්ට හිමිවන නිල නිවාස භාවිත නොකරන බව එක්සත් ජාතික පෙරමුණේ ජනාධිපති අපේක්ෂක අමාත්‍ය සජිත් ප්‍රේමදාස පවසනවා
si_225462_1	මංගල සමරවීර අමාත්‍යවරයාගේ නිවසේ අද පැවති මාධ්‍ය හමුවකට එක්වෙමින් ඔහු මේ බව කියා සිටියා
si_225462_2	මේ අතර ජනාධිපති මෛත්‍රීපාල සිරිසේන සහ එක්සත් ජාතික පක්ෂයේ නියෝජිතයින් අතර විශේෂ සාකච්ඡාවක් ජනාධිපති නිල නිවසේදී ඊයේ රාත්‍රියේ පැවැත්වුණා
si_225462_3	අද පෙරවරුවේ අමාත්‍ය මංගල සමරවීරගේ නිවසේ පැවති මාධ්‍ය හමුවට එක්සත් ජනතා නිදහස් සන්ධානයේ හිටපු අමාත්‍යවරයෙකු වන අතාවුද සෙනෙවිරත්න සහ හිටපු නියෝජ්‍ය අමාත්‍යවරයෙකු ඩබ්ලිව්.බී. ඒකනායකද එක්ව සිටියා
si_225462_4	ඒ, ජනාධිපති ධුර අපේක්ෂක අමාත්‍ය සජිත් ප්‍රේමදාසට සහය දැක්වීම සඳහායි
