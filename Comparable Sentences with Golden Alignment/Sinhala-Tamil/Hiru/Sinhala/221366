si_221366_0	හිටපු ආරක්ෂක ලේකම් ගෝඨාභය රාජපක්ෂ වෙත මෙරට ආගමන හා විගමන දෙපාර්තමේන්තුව විසින් නව ගමන් බලපත්‍රයක් නිකුත් කර තිබෙනවා
si_221366_1	ආගමන විගමන පාලක පසන් රත්නායක හිරු ප්‍රවෘත්ති අංශය කළ විමසීමකදී කියා සිටියේ හිටපු ආරක්ෂක ලේකම්වරයාගේ ද්විත්ව පුරවැසිභාවය මත එම ගමන් බලපත්‍රය පසුගිය මැයි 7 වනදා නිකුත් කරන ලද බවයි. එහිදී සිදුවූයේ ඔහුගේ ශ්‍රී ලාංකික ගමන් බලපත්‍රය දීර්ඝ කිරීම බව ද ආගමන විගමන පාලකවරයා අවධාරණය කළා
si_221366_2	ඔහු කියා සිටියේ ද්විත්ව පුරවැසිභාවය සහිත  ඕනෑම ශ්‍රී ලාංකිකයෙකුට ගමන් බලපත්‍රයක් නිකුත් කිරීමේදී ඔහුගේ අනෙකුත් පුරවැසිභාවයන් ඊට අදාළ නොවන බවයි. ද්විත්ව පුරවැසිභාවය බල පවත්වන්නේ මැතිවරණය සදහා ඉදිරිපත් වීමට පමණක් බවත්, 19 වන සංශෝධනයට පෙර ඒ සදහා ද ප්‍රතිපාදන පැවති බවත් ඔහු වැඩිදුරටත් කියා සිටියා
si_221366_3	මේ අතර, හිටපු ආරක්ෂක ලේකම් ගෝඨාභය රාජපක්ෂගේ ඇමරිකානු පුරවැසිභාවය නිල වශයෙන් ඉවත් කර ගෙන ඇති බවට වන ප්‍රකාශන සහතිකයක් ඊයේ සමාජ මාධ්‍ය වෙත ද නිකුත් කර තිබුණා
