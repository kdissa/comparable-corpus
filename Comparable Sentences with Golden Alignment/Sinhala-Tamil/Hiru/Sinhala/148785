si_148785_0	රථ වාහන වැරදි 7 කට අවම දඩය රුපියල් 25000 ක් දක්වා වැඩි කිරීමට එරෙහිව දිවයිනේ ප්‍රදේශ රැසක ත්‍රී රෝද රථ හිමියන් ද විරෝධතාවලට එක්ව සිටිනවා
si_148785_1	අප වාර්තාකරුවන් සඳහන් කලේ කොළඹ නෙලුම් පොකුණ රගහල අසලින් ද ත්‍රී රෝද රථ හිමියන් පිරිසක් විරෝධතා පාගමනක් ආරම්භ කර ඇති බවයි. ඔවුන් සංදේශයක් භාරදීමේ අරමුණින් මේවන විට ජනාධිපති ලේකම් කාර්යාලය වෙත ගමන් කරමින් සිටිනවා
si_148785_2	මේ හේතුවෙන් කොළඹ පුරහල අවට ඇතුලු මාර්ග කිහිපයක දැඩි රථ වාහන තදබදයක් ද පවතින බවයි අප වාර්තාකරුවන් සඳහන් කලේ
si_148785_3	මේ අතර මැදවච්චිය ප්‍රදේශයේ ද ත්‍රී රෝද රථ හිමියන් අද විරෝධතාවක නිරතවන බව සඳහන්
si_148785_4	පෞද්ගලික බස් වර්ජනයට සමගාමීව ත්‍රීරෝද රථ සහ පෞද්ගලික බස් රථ හිමියන්ගේ සහභාගීත්වයෙන් අද (02) උදෑසන මීගමුව - කොළඹ ප්‍රධාන මාර්ගය අවහිර කරමින් විරෝධතාවයක් පැවැත්වුණා
si_148785_5	ගල්කන්ද දුම්රිය හරස් මාර්ගය අසල පැවති එම විරෝධතාව හේතුවෙන් දුම්රිය ගමනාගමනයට බාධා එල්ල වූ බවයි හිරු වාර්තාකරු සඳහන් කළේ
si_148785_6	වර්ජනයට සමගාමීව ත්‍රීරෝද රථ රියදුරන් පිරිසක් බදුල්ල - පුවක්ගොඩමුල්ල සිට බදුල්ල නගරය දක්වා අද උදෑසන විරෝධතා පෙළපාලියක් සංවිධාන කර තිබූ අතර, අනතුරුව ඔවුන් ඌව පළාත් සභාව ඉදිරිපිට උද්ඝෝෂණයක නිරත වුණා
si_148785_7	ඡායාරූප - වන්නි රොමේෂ් මදුෂංක
