si_205347_0	හෙට ආරම්භ වන අධ්‍යයන පොදුසහතික පත්‍ර සාමාන්‍ය පෙළ විභාගයට විශේෂ ආරක්ෂාවක් යෙදවීමට කටයුතු යොදා ඇති බව පොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර ප්‍රකාශ කළා
si_205347_1	ඒ අනුව විභාග සම්බන්ධීකරණ මධ්‍යස්ථාන සහ ප්‍රාදේශීය එක්රැස් කිරීමේ මධ්‍යස්ථාන වෙත පොලිස් සැරයන්වරයෙකු සහ කොස්තාපල්වරුන් දෙදෙනෙකු යොදවනු ඇති
si_205347_2	එමෙන්ම සෑම පොලිස් වසමකම පවත්වනු ලබන විභාග මධ්‍යස්ථාන වෙත පොලිස් ජංගම සංචාර සහ පාමුර සංචාර මගින් ආරක්ෂාව සැපයෙනවා
si_205347_3	ඊට අමතරව ප්‍රශ්න පත්‍ර සහ පිළිතුරු පත්‍ර ප්‍රවාහනය කරනු ලබන වාහන සඳහා ද ආරක්ෂාව සැලසීමට කටයුතු යොදා ඇති බවයි පොලිස් මාධ්‍ය ප්‍රකාශකවරයා සඳහන් කළේ
si_205347_4	සාමාන්‍ය පෙළ විභාගය, මධ්‍යස්ථාන 4661කදී ලබන 12 වන දා දක්වා පැවැත්වෙන අතර, ඊට අපේක්ෂකයින් හයලක්ෂ 56,641 දෙනෙකු පෙනී සිටිනවා
