si_162704_0	ගං වතුර සහ නාය යාම් විපත්වලින් සිදුවූ ආපදාවන් පිළිබද අග්‍රාමාත්‍ය රනිල් වික්‍රමසිංහගේ උපදෙස් මත සකස් කෙරුණු අන්තර් කාලීන වාර්තා අග්‍රාමාත්‍ය ලේකම් සමන් ඒකනායක වෙත භාර දී තිබෙනවා
si_162704_1	අදාළ වාර්තා ශ්‍රී ලංකා මහබැංකුව සහ ජාතික ප්‍රතිපත්ති හා ආර්ථික කටයුතු අමාත්‍යාංශය විසින් සකස් කරන ලද අතර, ආපදාවට පාත්‍ර වූ ප්‍රදේශයන්හි ජනතාවගේ ආර්ථික ක්‍රියාකාරකම් යළි යථා තත්ත්වයට පත් කිරීම සඳහා එම වාර්තා සකස් කර තිබෙනවා
si_162704_2	අදාළ වාර්තාවන්හි සම්පිණ්ඩනයක් අග්‍රාමාත්‍ය ලේකම්වරයා විසින් අගමැති රනිල් වික්‍රමසිංහට දුරකථන මගින් දැනුම් දී තිබෙන බවයි අග්‍රාමාත්‍ය කාර්යාලය නිවේදනය කළේ
si_162704_3	ඒ අනුව විපතට පත් ජනතාවගේ ණය සහන කාර්යයන් සඳහා රුපියල් මිලියන දෙකක මුදලක් ශ්‍රී ලංකා මහබැංකුව වෙත මුදා හැරීමට මහා භාණ්ඩාගාරය පියවර ගෙන තිබෙන බව සදහන්
