si_151115_0	පුද්ගලයන් 39 දෙනෙකුට මරු කැදවමින් තුර්කියේ ඉස්ථාන්බූල් නුවර රාත්‍රී සමාජශාලාවකට ප්‍රහාර එල්ල කළ පුද්ගලයා සොයා මේ වනවිට දැවැන්ත මෙහෙයුමක් ආරම්භ කර තිබෙනවා
si_151115_1	තුර්කි ආරක්ෂක අංශ සඳහන් කළේ මෙම ප්‍රහාරය අයි.එස් සංවිධානයට සම්බන්ධ පුද්ගලයෙකු විසින් සිදු කරන්නට ඇති බවටයි
si_151115_2	සිරියානු සටන් විරාමය සඳහා රුසියාව සමඟ එක්ව සිටින තුර්කිය නව අවුරුදු උදාවේ ආරක්ෂාව සඳහා පියවර රැසක් ගෙන තිබුණා
si_151115_3	එහිදී නත්තල් සීයා ලෙස සැරසුණු පොලිස් නිලධාරීන්ද ඉස්ථාන්බූල් අගනුවර ආරක්ෂාවට යොදවා සිටි අතර ප්‍රහාරයට සම්බන්ධ ත්‍රස්තවාදියා පැමිණ ඇත්තේද නත්තල් සීයෙකු ලෙස සැරසී ගෙන බවට හෙලිව තිබෙනවා
