si_155832_0	ශ්‍රී ලංකාවට ජි.එස්.පී. ප්ලස් සහනය ලබාගැනීම සඳහා සම්පූර්ණ සහයෝගය ලබාදෙන බව ස්පාඤ්ඤ විදේශ කටයුතු අමාත්‍ය අල්පොන්සෝ දාස්ටිස් කුසෙඩෝ ප්‍රකාශ කළා
si_155832_1	ජිනීවා මානව හිමිකම් කවුන්සිලයේ 34 වැනි සැසිවාරයට සමගාමීව විදේශ කටයුතු අමාත්‍ය මංගල සමරවීර සමඟ ඊයේ පැවති සාකච්ඡාවේදී ඔහු මේ බව සඳහන් කර තිබෙනවා
si_155832_2	මෙහිදී ආයෝජන, වෙළඳාම ඇතුලූ දෙරටේ ද්විපාර්ශවික සබඳතා ශක්තිමත් කිරීම සඳහා නිල සංචාරයක නිරතවන ලෙස විදේශ කටයුතු අමාත්‍ය මංගල සමරවීර ස්පාඤ්ඤ විදේශ කටයුතු අමාත්‍යවරයා වෙත ආරාධනාවක්ද සිදුකර ඇති බව සඳහන්
si_155832_3	එහිදී ස්පාඤ්ඤ තානාපති කාර්යාලයක් ශ්‍රී ලංකාවේ ස්ථාපිත කිරීමට තම රජය අපේක්ෂාවෙන් සිටින බවයි එරට විදේශ කටයුතු අමාත්‍ය අල්පොන්සෝ දාස්ටිස් කුසෙඩෝ ප්‍රකාශ කර ඇත්තේ
