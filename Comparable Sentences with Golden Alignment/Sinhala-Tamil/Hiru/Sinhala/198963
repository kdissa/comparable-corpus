si_198963_0	නව ප්‍රහාරක ජෙට් යානා සහ සබ්මැරීන ඇතුලූ නවීන යුද උපකරණවලින් සිය හමුදා ශක්තිමත් කිරීමට ඉරානය සැළසුම් කරනවා
si_198963_1	එරට ජාත්‍යන්තර කටයුතු පිළිබඳ නියෝජ්‍ය ආරක්ෂක අමාත්‍ය මොහොමඩ් අහදි මේ බව ඊයේ ප්‍රකාශ කළා
si_198963_2	එමෙන්ම සිය බැලස්ටික් සහ කෲස් මිසයිලවල ප්‍රහාරක හැකියාව වැඩිදියුණු කිරීමටද පියවර ගන්නා බවයි ඔහු සඳහන් කළේ
si_198963_3	ඉරානය මෙම පියවරට එළඹී ඇත්තේ එරටට එරෙහිව ඇමරිකානු සම්බාධක දැඩි කිරීමට පියවර ගෙන තිබියදියි
si_198963_4	තම රටට එරෙහිව නව සම්බාධක පැනවීම සම්බන්ධයෙන් ඉරානය ජාත්‍යන්තර අධිකරණය ඉදිරියේ නඩුවක්ද ගොනු කළා
