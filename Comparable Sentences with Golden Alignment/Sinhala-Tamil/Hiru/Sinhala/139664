si_139664_0	ඒකාබද්ධ විපක්ෂය පවසන තරම් පිරිසක් පාද යාත්‍රාවට එක් නොවූ බව එක්සත් ජනතා නිදහස් සන්ධාන මහ ලේකම් අමාත්‍ය මහින්ද අමරවීර පවසනවා
si_139664_1	ශ්‍රී ලංකා නිදහස් පක්ෂ මූලස්ථානයේ අද පැවති මාධ්‍ය හමුවකට එක්වෙමින් ඔහු මේ බව කියා සිටියේ මාධ්‍යවේදීන් නැගූ ප්‍රශ්නවලට පිළිතුරු දෙමින්
si_139664_2	25,000 ක පමණ පිරිසක් ඊට එක්ව ඇති බවයි ඔහු සඳහන් කළේ
si_139664_3	එහිදී වැඩිදුරටත් අදහස් දක්වමින් අමාත්‍යවරයා කියා සිටියේ මෙම පා ගමනේ වාසිය එක්සත් ජාතික පක්ෂයට ලැබුණු බවයි. මේ අතර ශ්‍රී ලංකා නිදහස් පක්ෂයේ ජ්‍යෙෂ්ඨ අමාත්‍යවරුන් සහ ජනාධිපති මෛත්‍රිපාල සිරිසේන අතර හමුවක් අද පස්වරුවේ පැවැත්වීමට නියමිතව තිබෙනවා
si_139664_4	ජනාධිපති මාධ්‍ය අංශය සඳහන් කළේ  ජනාධිපතිවරයාගේ නිල නිවසේදී මෙම සාකච්ඡාව පැවැත්වෙන බවයි.
