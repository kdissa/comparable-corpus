si_201239_0	මීගමුව මහවීදිය ප්‍රදේශයේ ආපන ශාලාවකට පැමිණි පිරිසක් එහි ආහාර ගමින් සිටින පුද්ගලයෙකුට අමානුෂික ලෙසට පහරදෙන ආකාරය එම ස්ථානයේ සවිකර තිබු CCTV කැමරාවල පටිගත වී තිබෙනවා
si_201239_1	පොලු මුගුරු රැගෙන පැමිණි පිරිසක් විසින් මෙම පහරදීම සිදුකර ඇති බවයි වාර්තා වන්නේ
si_201239_2	පසුගිය 30 වනදා රාත්‍රී 9.50 ට පමණ මෙම පහරදීම සිදුව තිබෙනවා
si_201239_3	තුවාල ලබා ඇත්තේ මීගමුව ප්‍රදේශයේම පදිංචි ව්‍යාපාරිකයෙකු වන 54 හැවිරිදි පුද්ගලයෙක්
si_201239_4	ඔහු දරුවන් 5 දෙනෙකුගේ පියෙක්
si_201239_5	තුවාලකරු මේ වන විට මීගමුව මහ රෝහලේ ප්‍රතිකාර ලබනවා
si_201239_6	මෙම පහරදීමට හේතුව මීට පෙර අවස්ථාවක සිදුවු බහින්බස්වීමක් දුරදිග යාම බවටයි අනාවරණ වී ඇත්තේ
si_201239_7	පහරදීමට සම්බන්ධ එක් අයෙකු පොලිස් අත්අඩංගුවට ගෙන ඇති අතර මීගමුව පොලිසිය පරීක්ෂණ සිදු කරනවා
