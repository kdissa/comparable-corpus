si_203445_0	දිවයිනට ගිනිකොණ දෙසින් වන බෙංගාල බොක්ක මුහුදු ප්‍රදේශයේ අඩු පීඩන තත්ත්වයක් වර්ධනය වන ලකුණු පවතින බැවින් ඒ පිළිබදව අවදානය යොමු කරන ලෙස කාලගුණ විද්‍යා දෙපාර්තමේන්තුව ජනතාවට මෙන්ම ධීවර සහ නාවික ප්‍රජාවට දැනුම් දෙනවා
si_203445_1	අදාළ අඩු පීඩන තත්ත්වය හෙට වන විට වර්ධනය විය හැකි අතර, පසුව එම පද්ධතිය දිවයින දෙසට ගමන් කිරීමේ හැකියාවක් පවතින බවයි කාලගුණ විද්‍යා දෙපාර්තමේන්තුව පෙන්වා දෙන්නේ
si_203445_2	මෙම පද්ධතියේ බලපෑමෙන් දිවයිනට ගිනිකොණ දෙසින් වන බෙංගාල බොක්ක ගැඹුරු මුහුදු ප්‍රදේශ ඉතා රළු විය හැකි බැවින් අනිද්දා සිට වැසි සහ සුළං තත්ත්වයේ වැඩිවීමක් බලාපොරොත්තු වන බව ද එම දෙපාර්තමේන්තුව සඳහන් කළා
si_203445_3	මේ සම්බන්ධයෙන් නිකුත් කෙරෙන ඉදිරි නිවේදන පිළිබඳ අවදානය යොමු කරන ලෙසට මහජනතාවගෙන් සහ ධීවර මෙන්ම නාවුක ප්‍රජාවගෙන් කාලගුණ විද්‍යා දෙපාර්තමේන්තුව ඉල්ලා සිටිනවා
si_203445_4	මෙම පද්ධතියේ බලපෑම හේතුවෙන් දිවයිනට ගිණිකොණ දෙසින් වන බෙංගාල බොක්ක ගැඹුරු මුහුදු ප්‍රදේශ ඉතා රලු විය හැකි අතර එම මුහුදු ප්‍රදේශවල වැසි සහ සුළං තත්වයේ වැඩි වීමක් අනිද්දා (04) සිට බලාපොරොත්තුවනවා
