si_151147_0	උමා ඔය බහුකාර්ය ව්‍යාපෘතිය හේතුවෙන් ඌව පළාතේ ජනතාව මුහුණ දුන් ගැටළු අප අවස්ථා කිහිපයකදීම බලධාරීන්ගේ අවධානයට යොමු කළා
si_151147_1	එහෙත් තවමත් එම ප්‍රදේශයන්හි ජනතාවට ස්ථිර විසඳුමක් ලබා දීමට බලධාරීන්ට හැකිවී නැහැ
si_151147_2	බණ්ඩාරවෙල උඩපේරුව ගම්මානයේ  නිවාස රැසක් අදත් ගිලා බැසීමට ලක්වුණේ නිවැසියන්ට උන්හිටි තැන් අහිමි කරමින්
si_151147_3	2008 වසරේදී ආරම්භ කළ  උමා ඔය බහුකාර්ය ව්‍යපෘතිය හේතුවෙන් ඌව පළාතේ ගම්මාන රැසක ජනතාව විවිධ අහිතකර බලපෑම් වලට මුහුණ දුන්නා
si_151147_4	ලක්ෂ ගණනක් වියදම් කර දුක් මහන්සියෙන් ඉදි කළ නිවාස මහපොලොව මත සමතලා වී ගියේ ඔවුන්ගේ සියලු බලාපොරොත්තු සුනු විසිනු කර දමමින්
si_151147_5	බණ්ඩාරවෙල උඩපේරුව ආරාවත් ගම්මානයේ නිවාස 4 ක් අදත් ඉරිතලා ගිලාබැසීමට ලක්ව තිබුණා
si_151147_6	පසුගියා සෙනෙසුරාදා දිනයේදීද මෙම ගම්මානයේ නිවාස 5 ක් ගිලාබැසීමට ලක් වූ අතර එදින ඔවුන්ද සිය නිවෙස් හැර යාමට කටයුතු කළා
si_151147_7	අරාවත්ත ගමවාසීන් මුහුණ දී ඇති මෙම තත්ත්වය නිරීක්ෂණය සඳහා බණ්ඩාරවෙල ප්‍රාදේශීය ලේකම් නිහාල් ගුණරත්න මහතා අද පැමිණියේ බදුල්ල දිස්ත්‍රික් ආපදා කළමණාකරණ ඒකකයේ ප්‍රධානී උදය කුමාර මහතාද සමගින්
si_151147_8	එහෙත් ඔවුන්ට ප්‍රදේශවාසීන්ගෙන් හිමි වූයේ යහපත් ප්‍රතිචාරයක් නොවෙයි
