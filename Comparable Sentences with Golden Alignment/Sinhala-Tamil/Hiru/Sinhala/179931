si_179931_0	දකුණු කොරියාවෙන්, උතුරු කොරියාවට ආරාධනාවක් මේ වසරේ දකුණු කොරියාවේ පැවැත්වෙන ශීත ඍතු ඔලිම්පික් උළෙල සදහා සහභාගි වීම පිළිබද සාකච්ඡා කිරීමට දකුණු කොරියාව, උතුරු කොරියාවට ඇරයුම් කර තිබෙනවා
si_179931_1	එම සාකච්ඡා ජනවාරි 9 වනදා පැවැත්විය හැකි බවයි දකුණු කොරියානු ඒකාබද්ධතා අමාත්‍ය චෝ-මියොං-ගියොං දැනුම්දී ඇත්තේ
si_179931_2	දකුණු කොරියාවේ පියොංචැං හි පැවැත්වෙන ශීත ඍතු ඔලිම්පික් උළෙල සදහා තම ක්‍රිඩක කණ්ඩායමක් සහභාගි කරවීම පිළිබද අවධානය යොමුවී ඇති බව උතුරු කොරියානු නායක කිම්ජොං අන් ප්‍රකාශ කළා
si_179931_3	එය දෙරට අතර, උණුසුම් වාතාවරණය සමනය කිරීමේ අවස්ථාවක් ලෙස සලකා කටයුතු කරන බව දකුණු කොරියානු අමාත්‍යවරයා වැඩිදුරටත් සදහන් කළා
si_179931_4	අදාළ සාකච්ඡා දෙරට අතර දේශසීමාවේ පිහිටි සටන් විරාම ගම්මානයේ පැවැත්විය හැකි බවට ඔහු යෝජනා කර තිබෙනවා
