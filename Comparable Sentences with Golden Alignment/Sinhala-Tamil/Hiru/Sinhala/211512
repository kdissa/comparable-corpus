si_211512_0	වසර 70 ක් රට පාලනය කළ පාලකයන් බලයට පැමිණීමට පෙර ජනතාවට ලබාදුන් පොරොන්දු බලයට පැමිණිමෙන් පසුව ඉටු කිරීමට අපොහොසත් වී ඇති බව ජනතා විමුක්ති පෙරමුණ පවසනවා
si_211512_1	එම පෙරමුණේ නායක පාර්ලිමේන්තු මන්ත්‍රී අනුර කුමාර දිසානායක මේ බව කියා සිටියේ වටවල ප්‍රදේශයේ අද පැවති ජනහමුවකට එක්වෙමින්
si_211512_2	මේ අතර, පසුගිය කාලසීමාවේ විපක්ෂ නායක මහින්ද රාජපක්ෂ, විශාල වශයෙන් විවේචනය කළ පුද්ගලයින් මේ වනවිට ඔහුගේ සහයෝගය අපේක්ෂා කරන බව පාර්ලිමේන්තු මන්ත්‍රී මහින්දානන්ද අලූත්ගමගේ පවසනවා
si_211512_3	20 වන ව්‍යවස්ථා සංශෝධනයට මහින්ද රාජපක්ෂගේ සහය අපේක්ෂා කරන බව ජනතා විමුක්ති පෙරමුණ සිදුකළ ප්‍රකාශය සම්බන්ධයෙන් නුවරඑළිය ප්‍රදේශයේදී අදහස් දක්වමිනුයි ඔහු මේ බව කියා සිටියේ
