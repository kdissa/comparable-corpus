si_155884_0	කැළණිගඟ තවදුරටත් කුණු හා අප ජලය හෙලන තැනක් බවට තවදුරටත් පත් නොකර මෙරට ධනය උපදවන ප්‍රධානම මධ්‍යස්ථානය බවට පත්කිරීමට කටයුතු කරන බව මහානගර සහ බස්නාහිර සංවර්ධන අමාත්‍ය පාඨලී චම්පික රණවක පවසනවා
si_155884_1	ඔහු මේ බව සඳහන් කළේ රුපියල් මිලියන 1188 ක වියදමින් ඉදිකරන ලද කොළොන්නාව සාලමුල්ල ප්‍රදේශයේ ලක්සඳ සෙවණ නිවාස ව්‍යාපෘතිය ජනතා අයිතියට පත් කිරීමේ අවස්ථාවට එක් වෙමින්
si_155884_2	එහිදී අමාත්‍යවරයා සඳහන් කළේ කැළණි පාලම ආශ්‍රිතව ජනතාවගේ සුබ සාධනය පිණිස කැළණි ගග, අත්තනගලූ ඔය සහ කළුගග සම්බන්ධයෙන් විධිමත් බහුකාර්ය යෝජනාවලියක් පිලිබඳ අවධානය යොමු කරන බවයි. මෙම උත්සවයට එක්වෙමින් ජනාධිපති මෛත්‍රීපාල සිරිසේන කියාසිටියේ දේශපාලනඥයින් පෞද්ගලික න්‍යාය පත්‍ර මත පමණක් කටයුතු කිරිම හේතුවෙන් අඩු අදායම්ලාභී ජනතාව ජීවන ගැටළු රැසකට මුහුණ දී ඇති බවයි.
