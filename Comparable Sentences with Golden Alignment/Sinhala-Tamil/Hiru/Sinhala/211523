si_211523_0	මුහුදු සීමා උල්ලංඝනය කිරිම හේතුවෙන් ශ්‍රී ලාංකික ධීවරයින් 24 දෙනෙකු මාලදිවයින් වෙරළාරක්ෂක බලකාය විසින් අත්අඩංගුවට ගෙන තිබෙනවා
si_211523_1	යාත්‍රා 4 ක් සමඟ පසුගිය දිනෙක හලාවත ප්‍රදේශයෙන් ධීවර රැකියාව සඳහා පිටත්ව ගිය පිරිසක් මෙලෙස අත්අඩංගුවට ගෙන ඇති බවයි ධීවර දෙපාර්තමේන්තුව සඳහන් කළේ
si_211523_2	මෙම ධීවරයින් පිරිස නිදහස් කරගැනීම සඳහා මාලදිවයින් බලධාරීන් සමඟ අද දිනයේ අදහස් හුවමාරු කරගන්නා බවද ධීවර දෙපාර්තමේන්තුවේ මෙහෙයුම් අධ්‍යක්‍ෂ ප්‍රසන්න ගිනිගේ කියා සිටියා
