si_215588_0	අයි.එස් ත්‍රස්ත සංවිධානයේ සමාජිකත්වය දරණ ප්‍රබල සාමාජිකයෙකුගේ හැටන් ප්‍රදේශයේ ඇති නිවසකින් පිහි නවයක් සොයාගැනීමට පොලිසිය සමත්ව තිබෙනවා
si_215588_1	මේ සම්බන්ධයෙන් නිවසේ සිටි අයි.එස් සංවිධානයේ සාමාජිකයාගේ සොහොයුරා පොලිසිය විසින් අත්අඩංගුවට ගෙන තිබෙනවා
si_215588_2	අදාළ අයි.එස් සංවිධානයේ සාමාජිකයා අවසන් වරට ලංකාවට පැමිණ ඇත්තේ 2016 වසරේදී බවටයි තොරතුරු වාර්තා වන්නේ
si_215588_3	එම තරුණයා දැනට යේමනයේ පදිංචිව සිටින බවටයි තොරතුරු වාර්තාවන්නේ
si_215588_4	කෙසේ වෙතත් තොරතුරු අනාවරණය කරගැනීමෙන් පසුව සැකකරුගේ හැටන් මල්ලිඅප්පුව ප්‍රදේශයේ පිහිටි ඔහුගේ නිවස පොලිසිය විසින් දැඩි පරීක්ෂාවකට ලක්කර තිබෙනවා
si_215588_5	ඒ අනුවයි නිවසේ ගබඩා කාමරයක තිබූ මෙම පිහි නවය පොලිසිය විසින් සොයාගෙන ඇත්තේ
si_215588_6	සිද්ධිය සම්බන්ධයෙන් සැකපිට අත්අඩංගුවට ගත් එම තරුණයාගේ සහෝදරයා හැටන් දිසා විනිසුරු සහ මහෙස්ත්‍රාත්වරයා වෙත ඉදිරිපත් කිරිමෙන් අනතුරුව රු ලක්ෂ 20 ක ශරිර ඇප මත  මුදා හැර තිබෙනවා
si_215588_7	එහිදී මහෙස්ත්‍රාත්වරයා  විසින් සැකකරු වෙත වැඩිදුරටත් නියෝග කර ඇත්තේ සැම ඉරුදිනකම හැටන් පොලිසියේ පෙනි සිටින ලෙසටයි
