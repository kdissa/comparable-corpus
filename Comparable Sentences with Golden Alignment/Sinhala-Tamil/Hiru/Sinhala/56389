si_56389_0	ඕස්ට්‍රේලියාවට මුහුදු මාර්ගයෙන් නීති විරෝධී ලෙස පැමිණෙන සංක්‍රමණිකයන් අයත් රටවල සංයුතියේ වෙනසක් දක්නට ලැබෙන බව  ඕස්ට්‍රේලියානු සංක්‍රමණික බලධාරීන් පවසනවා
si_56389_1	ඒ අනුව වියට්නාම සහ මියන්මාර ජාතිකයන් නීති විරෝධී ලෙස  ඕස්ටේි‍්‍රලියාවට පැමිණීම ඉහළ ගොස් ඇති බවයි ඔවුන් පෙන්වා දෙන්නේ
si_56389_2	බංග්ලාදේශයෙන් පැමිණෙන නීතිවිරෝධී සංක්‍රමණිකයින් සංඛ්‍යාව ද ඉහළ ගොස් තිබෙනවා
si_56389_3	මේ වසරේ මේ වන විට  ඕස්ට්‍රේලියාවට නීති විරෝධී ලෙස පැමිණි බංග්ලාදේශ ජාතිකයින්ගේ සංඛ්‍යාව 250කට අධිකයි
si_56389_4	එමෙන්ම වැඩිම නීති විරෝධී සංක්‍රමනිකයින් සංඛ්‍යාවක්  ඕස්ට්‍රේලියාවට පැමිණෙන්නේ ඉරානයෙන්
si_56389_5	පසුගිය වසරේ දී එලෙස එරටට වැඩිම නීතිවිරෝධී සංක්‍රමණිකයින් සංඛ්‍යාවක් පැමිණියේ ශ්‍රී ලංකාවෙන්
si_56389_6	එහෙත් එම සංඛ්‍යාව දැන් අඩු වෙමින් පවතින බවයි  ඕස්ට්‍රේලියානු සංක්‍රමණික බලධාරීන් සදහන් කළේ
si_56389_7	මේ සඳහා ශ්‍රී ලංකා රජය විසින් අවට මුහුදු තීරයේ දැඩි රැකවල්  සහ මුර සංචාර ක්‍රියාත්මක කිරීම මෙන්ම  ඕස්ට්‍රේලියාව විසින් ශ්‍රී ලාංකික නීතිවිරෝධී සංක්‍රමණිකයින් ආපසු හරවා යැවීම මීට හේතු වී ඇති බව ඔවුන් කියා සිටියා
si_56389_8	මේ වසරේ මේ වන විට  ඕස්ට්‍රේලියාවට නීති විරෝධී ලෙස පැමිණ ඇත්තේ ශ්‍රී ලාංකික සංක්‍රමණිකයන් 95 දෙනෙකු පමණයි
