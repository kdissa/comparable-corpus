si_162705_0	ආපදාවෙන් විපතට පත් ශ්‍රී ලාංකීය ජනතාවට සහන සැලසීම සඳහා ජාත්‍යන්තර ප්‍රජාව ඉදිරිපත්වීම තුළින් වත්මන් රජයේ මිත්‍රශීලී විදේශ ප්‍රතිපත්තියේ සාර්ථකත්වය මනාව පිළිබිඹු  වන බව ජනාධිපති මෛත්‍රීපාල සිරිසේන ප්‍රකාශ කලා
si_162705_1	දිවයිනට පැමිණ සිටින මාලදිවයින් විදේශ අමාත්‍ය ආචාර්ය මොහොමඩ් අසීම් ජනාධිපති නිල නිවසේදි අද පෙරවරුවේ හමුවු අවස්ථාවේදීයි ජනාධිපතිවරයා මේ බව කියා සිටියේ
si_162705_2	විපතට පත්ව සිටින මෙරට ජනතාවට සහන සැලසිම සඳහා මාලදිවයින් රජයෙන් ලබා දුන් දායකත්වයට ජනාධිපතිවරයා මෙහිදි ස්තුතිය ද පළ කළා
si_162705_3	එමෙන්ම දෙරට අතර සංචාරය කරන ඇතැම් පිරිස් අපරාධ සහ ජාවාරම් වල නිරතවීම පිළිබඳව ද සොයා බලන බව පැවසු ජනාධිපතිවරයා ඊට සහය ලබා දෙන ලෙස මාලදිවයින් විදේශ අමාත්‍යවරයාගෙන් ඉල්ලීමක් ද කර තිබෙනවා
