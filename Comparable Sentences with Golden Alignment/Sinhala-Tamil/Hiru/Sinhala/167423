si_167423_0	වහාම ක්‍රියාත්මක වන පරිදි සිවිල් ආරක්ෂක බලකායේ සෙබලුන් සඳහා මදුරු දැල් සහ මදුරුවන් දෂ්ඨ කිරීම වැළැක්වීම සඳහා වන මදුරු විකර්ශක ලබාදීමට සිවිල් ආරක්ෂක දෙපාර්තමේන්තුව පියවර ගෙන තිබෙනවා
si_167423_1	ඒ, රාජ්‍ය ආයතනවල ආරක්ෂාවට සිටි එම දෙපාර්තමේන්තුවේ සෙබලුන් 31 දෙනෙකුට ඩෙංගු රෝගය වැළදීම හේතුවෙන්
si_167423_2	මේ අතර, එලෙස ඩෙංගු වැළදුණු එක් සෙබලෙකු මීට දින කිහිපයකට පෙර මිය ගොස් තිබෙනවා
si_167423_3	සිවිල් ආරක්ෂකය සඳහන් කළේ ඩෙංගු මර්දන වැඩසටහන් සඳහා සිවිල් ආරක්ෂක බලකායේ සෙබලුන් 1500ක් පමණ අනුයුක්ත කිරීමට පියවර ගෙන ඇති බවයි. මේ අතර, දූමායනය සිදුකිරීම මගින් ඩෙංගු මදුරුවා මර්දනය කළ නොහැකි බව බස්නාහිර පළාත් ප්‍රධාන අමාත්‍ය ඉසුර දේවප්‍රිය ප්‍රකාශ කළා
si_167423_4	ඔහු මේ බව කියා සිටියේ කොළඹ අද පැවැති මාධ්‍ය හමුවකට එක්වෙමින්
