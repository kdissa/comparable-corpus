si_209589_0	ආනයනික අර්තාපල් කිලෝවක් සඳහා පැවති බදු මුදල රුපියල් 30 කින් ඉහළ නංවා තිබෙනවා
si_209589_1	එමෙන්ම ආනයනික බඩ ඉරිඟු බද්ද ද රුපියල් 10 කින් ඉහළ දැමූ බවයි කෘෂිකර්ම අමාත්‍ය පී හැරිසන් කියාසිටියේ
si_209589_2	මේ අතර ඊයේ සේනා දළඹුවා මර්දනය කිරීම පිළිබඳ ජනාධිපති කාර්ය සාධක බලකාය රැස්වූ අවස්ථාවේදී අමාත්‍යවරයා සඳහන් කළේ බඩ ඉරිඟු කිලෝග්‍රෑමයක් රුපියල් 45 ට වඩා අඩු මුදලකට කිසිසේත් තොග වෙළෙන්දන්ට ලබා නොදෙන ලෙසයි
si_209589_3	සේනා දළඹුවා මර්ධනය කිරීම සම්බන්ධයෙන් විමර්ශනය කිරීමට ජනාධිපති මෛත්‍රීපාල සිරිසේන මහතා විසින් පත් කළ කාර්ය සාධක බලකාය ඊයේ පෙරවරු 9ග00 ට කෘෂිකර්ම අමාත්‍යංශයේදී රුස්වුණා
si_209589_4	ඊට කෘෂි කර්ම අමාත්‍ය පී. හැරිසන්, වැවිලි කර්මාන්ත අමාත්‍ය නවීන් දිසානායක සහ මහවැලි සංවර්ධන සහ පරිසර රාජ්‍ය අමාත්‍ය අජිත් මාන්නප්පෙරුම යන මහත්වරුන් එක්ව සිටියා
si_209589_5	එහිදී කෘෂිකර්ම අමාත්‍යවරයා හා පළාත් සහ දිස්ත්‍රික් කෘෂි නිලධාරීන් අතර  විශේෂ සාකච්ඡාවක් පැවති අතර නිළධාරීන් එහිදී ගොවීන් මුහුණ දෙන ගැටළු ඉදිරිපත් කළා
