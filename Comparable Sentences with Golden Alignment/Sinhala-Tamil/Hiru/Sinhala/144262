si_144262_0	පානීය ජලය අත්‍යාවශ්‍ය කටයුතුවලට හැර වෙනත් කටයුතුවලට යොදා නොගන්නා ලෙස ජාතික ජලසම්පාදන හා ජලාපවහන මණ්ඩලය ජනතාවගෙන් ඉල්ලීමක් කරනවා
si_144262_1	බස්නාහිර, දකුණ, ඌව සහ උතුරුමැද පළාත්වල ජලාශවල ජල මට්ටම තවදුරටත් පවතින්නේ ඉතා පහළ මට්ටමකයි
si_144262_2	එමෙන්ම පවතින වියලි කාලගුණ තත්ත්වය හේතුවෙන් ජල පාරිභෝජනයද ඉහළ ගොස් තිබෙනවා
si_144262_3	ජලසම්පාදන හා ජලාපවහන මණ්ඩලය මගින් ජල සැපයුම සිදු නොකරන ප්‍රදේශවල ජල ගැටළුවට මුහුණදී සිටින ජනතාවට බවුසර් මගින් නොමිලේ ජලය බෙදාහරින බවයි ජලසම්පාදන හා ජලාපවහන මණ්ඩලය ප්‍රකාශ කළේ
si_144262_4	මේ නිසා ජලය අරපරිස්සමෙන් පාවිච්චි කරන ලෙස එහි සාමාන්‍යාධිකාරී අශෝක කුමාරරත්න ජනතාවගෙන් ඉල්ලා සිටිනවා
