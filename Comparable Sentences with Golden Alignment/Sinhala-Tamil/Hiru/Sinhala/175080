si_175080_0	සබරගමුව පළාතේ ප්‍රසිද්ධ බාලිකා පාසලක ශිෂ්‍යාවන් සිව්දෙනෙකු තමාට මරණ තර්ජන සිදුකළ බවට එම ප්‍රදේශයේ පදිංචි ශිෂ්‍යයෙකු විසින් කෑගල්ල පොලිසියට පැමිණිලි කර තිබෙනවා
si_175080_1	එම ශිෂ්‍යයා මීට මාස කිහිපයකට පෙර අදාළ ශිෂ්‍යාවන් සිව්දෙනාගේ මිතුරියක සමඟින් පෙම් සම්බන්ධතාවක් පවත්වාගෙන ගොස් තිබුණා
si_175080_2	නමුත් පසුගිය දිනක යම්කිසි හේතුවක් නිසා ඔවුන් දෙදෙනා අමනාප වී තිබෙනවා
si_175080_3	මේ හේතුවෙන් සිත් තැවුලට පත් ශිෂ්‍යාව දින කිහිපයක් පාසල් ගොස් නැහැ
si_175080_4	ඒ පිළිබඳ සොයා බැලූ ඇයගේ මිතුරියන් මෙම ගැටලුව විසඳා ගැනීමට එම ශිෂ්‍යාගේ නිවස සොයාගෙන එහි ගොස් තිබෙනවා
si_175080_5	ඔවුන් එහිදී ප්‍රේම සම්බන්ධය නැවත ගොඩනගා ගතයුතු බවට ශිෂ්‍යාට තර්ජනය කර ඇති බවයි වාර්තා වන්නේ
si_175080_6	එසේ නොකළහොත් තරුණයින් පිරිසක් යොදවා ඔහුට පහර දී ඝාතනය කරන බවටත් ප්‍රකාශ කර තිබෙනවා
si_175080_7	පසුව මෙම සිසුවා විසින් කෑගල්ල පොලිසියට මේ පිළිබඳව පැමිණිලි කර තිබුණා
si_175080_8	පැමිණිල්ල මත පොලීසිය විසින් අදාළ සිසුන් පිරිස කැඳවා සිද්ධිය සමථයකට පත්කළ බවයි අප වාර්තාකරු සඳහන් කළේ
