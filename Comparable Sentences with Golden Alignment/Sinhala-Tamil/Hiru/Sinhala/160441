si_160441_0	ඓතිහාසික වැදගත්කමකින් යුත් දෙවිනුවර ප්‍රදීපාගාරය මහජන ප්‍රදර්ශනය සඳහා අනිද්දා සිට යළි විවෘත කරන බව වරාය හා නාවික කටයුතු අමාත්‍යාංශය පවසනවා
si_160441_1	නිවේදනයක් නිකුත් කරමින් එම අමාත්‍යාංශය සඳහන් කරන්නේ එදින පස්වරු තුනට ප්‍රදීපාගාරය මහජන ප්‍රදර්ශනය සඳහා විවෘත කරන බවයි. ශ්‍රී ලංකා වරාය අධිකාරිය යටතේ පාලනය වන දෙවිනුවර ප්‍රදීපාගාරය 1887 වසරේ නිර්මාණය කර ඇත්තේ ශ්‍රීමත් ජේම්ස් නිකලස් ඩග්ලස් විසින්
si_160441_2	මහල් හතකින් සමන්විත මෙම ප්‍රදීපාගාරයේ උස මීටර 49 ක් වන අතර, එය ශ්‍රී ලංකාවේ ස්ථාපිත ජාත්‍යන්තර ප්‍රදීපාකර හතරෙන් එකක්
si_160441_3	පසුගිය කාලයේ එය මහජන ප්‍රදර්ශනය සඳහා විවෘත නොකරුණේ ආරක්ෂාව සහ ප්‍රවේශ මාර්ගයන්හි පැවති ගැටළු හේතුවෙන්
