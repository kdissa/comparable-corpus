si_223441_0	හදිසි සාකච්ඡාවක් සඳහා අග්‍රාමාත්‍ය රනිල් වික්‍රමසිංහ හමුවීමට එක්සත් ජාතික පෙරමුණේ පක්ෂ නායකයන් තීරණය කර තිබෙනවා
si_223441_1	ඒ, තවදුරටත් විසඳී නොමැති ජනාධිපතිවරණ අපේක්ෂකත්වය සහ නව සන්ධානය සම්බන්ධයෙන් පවතින ගැටළු නිරාකරණය කරගැනිම සඳහායි
si_223441_2	ඒ අනුව අද මාලදිවයින බලා පිටත්ව ගිය අග්‍රාමාත්‍යවරයා දිවයිනට පැමිණීමෙන් පසු එළඹෙන 5 වනදා මෙම හමුව සිදුවනු ඇති
si_223441_3	එක්සත් ජාතික පෙරමුණේ මතුව ඇති අර්බුදය විසඳීම සඳහා ක්‍රමවේද 4 ක් පිළිබඳ යෝජනාවී තිබෙනවා
si_223441_4	ඒ, එජාප නායක රනිල් වික්‍රමසිංහ, කථානායක කරූ ජයසූරිය සහ නියෝජ්‍ය නායක සජිත් ප්‍රේමදාසට ලබාදෙන තනතුරු පිළිබඳව යෝජනා ඇතුළත් කරමින්
si_223441_5	කෙසේ වෙතත් එක්සත් ජාතික පක්ෂ නායකත්වය මෙම ක්‍රමවේදයන් සඳහා අවසන් එකඟතාවක් පළ කර නොමැති බවයි එක්සත් ජාතික පෙරමුණ නියෝජනය කරන දෙමළ ප්‍රගතිශීලී සන්ධානයේ නායක අමාත්‍ය මනෝ ගනේෂන් සඳහන් කළේ
