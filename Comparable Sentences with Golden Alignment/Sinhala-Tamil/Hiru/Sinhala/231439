si_231439_0	මේ වසරේදී චන්ද්‍රයාන් - 03 යානය සද මතට ගොඩබැස්සවීමට සූදානම් බව ඉන්දියාව ප්‍රකාශ කළා
si_231439_1	එරට වාර්තා සඳහන් කළේ මෙම යානය මේ වසරේ මැයි මාසයේදී සඳ මතට ගොඩ බැස්සවීමට අවශ්‍ය කටයුතු සූදානම් කරමින් පවතින බවයි. පසුගිය වසරේ සැප්තැම්බර් මාසයේදී චන්ද්‍රයාන් - 02 යානය සද මතට ගොඩබැස්වීමට උත්සාහ කළ අතර එය පසුව අසාර්ථක වූයේ සද මතට කඩා වැටී අතුරුදන් වීමත් සමගයි
si_231439_2	එම යානය සද මතට ගොඩබැස්වීමට පෙර මුලින්ම නිරීක්ෂණය කර තිබුණේ දකුණු ඉන්දියාවේ තමිල්නාඩු ප්‍රාන්තයේ චෙන්නායි නුවර සිටින ෂන්මුගා සුබ්‍රමනියන් නැමති පරිඝණක ඉංජිනේරුවෙකු විසින්
si_231439_3	කෙසේ වෙතත්, මෙම ගවේෂකය සාර්ථකව සඳ මතට ගොඩබැස්සවීමට ඉන්දියාවට හැකිවුවහොත් සද මතට චන්ද්‍රිකාවන් ගොඩබැස්වූ රටවල් අතර සිව් වන ස්ථානයට ඉන්දියාවට හිමිවනවා
