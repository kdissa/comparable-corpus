si_192129_0	උතුරු කොරියානු නායක කිම් ජොං අන් සමඟ ජුනි 12 වන දා සිංගප්පූරුවේදී පැවැත්වීමට නියමිත සමුළුව කලින් සැලසුම් කළ ආකාරයෙන්ම පැවැත්වෙන බව ඇමරිකානු ජනාධිපති ඩොනල්ඩ් ට්‍රම්ප් ප්‍රකාශ කළා
si_192129_1	කිම් ජොං අන්ගේ ලිපියක් රැගෙන පැමිණි උතුරු කොරියානු විශේෂ නියෝජිත ජනරාල් කිම් යොං චොල් මුණ ගැසීමෙන් අනතුරුවයි ජනපති ට්‍රම්ප් මේ බව කියා සිටියේ
si_192129_2	කෙසේ වෙතත් උතුරු කොරියානු නායක කිම්ජොන් අං සමග පැවැත්වීමට නියමිත සමුළුව අවලංගු කරන බව ඇමරිකානු ජනාධිපති ඩොනල්ඞ් ට්‍රම්ප් පසුගිය 24 වනදා ප්‍රකාශ කළා
si_192129_3	උතුරු කොරියානු නායකයා වෙත ලිපියක් යොමුකරමින් ඔහු කියා සිටියේ උතුරු කොරියාව මෑතකදී දැක්වූ දැඩි පසමිතුරුකම් හේතුවෙන් තමා උදහසින් පසුවන බවයි. එහිදී ජනාධිපති ට්‍රම්ප් වැඩිදුරටත් ප්‍රකාශ කළේ උතුරු කොරියානු නායකයා න්‍යෂ්ටික අවි බලය ගැන අදහස් ප්‍රකාශ කළ ද ඇමරිකාව ඊට වඩා බෙහෙවින් ප්‍රබල රටක් බවයි. කෙසේ වෙතත් උතුරු කොරියානු නායකයා සහ ජනාධිපති ට්‍රම්ප් අතර මෙම සමුළුව මීට පෙර සැලසුම් කළ ආකාරයෙන්ම ලබන ජුනි 12 වනදා සිංගප්පූරුවේදී පැවැත්වීමටයි නැවත සැලසුම් කර ඇත්තේ
