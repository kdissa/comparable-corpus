si_187466_0	පොළොන්නරුව - සියඹලාගස්වාඩිය ප්‍රදේශයේ අනවසර වැලි ජාවාරමක් වැටලීමට ගිය පොළොන්නරුව වන ජිවී අඩවි ආරක්ෂක කාර්යාලයේ සහකාර අඩවි ආරක්ෂක පී.එම්.බී.විජේකොන් වැලි ජාවරම්කරුවන්ගේ පහරකෑමට ලක්ව රෝහල් ගත කර තිබෙනවා
si_187466_1	ඔහු මේ වන විට පොළොන්නරුව රෝහලේ ප්‍රතිකාර ලබන බවයි පොලිසිය ප්‍රකාශ කළේ
si_187466_2	ඊයේ (01) රාත්‍රි 08.30 ට පමණ ලද තොරතුරකට අනුව මොහු අදාල වැටලීමට ගොස් තිබුණේ තවත් නිළධාරින් පිිරිසක් සමගයි
si_187466_3	එහෙත් සියඹලාගස්වාඩිය ප්‍රදේශයේදී වැලි ජාවරම්කරුවන් දෙදෙනෙකු තමන්ට පහරදුන් බවයි පොළොන්නරුව වන ජීවි ආරක්ෂක කාර්යාලයේ සහකාර අඩවි ආරක්ෂක පී.එම්.බී.විජේකෝන් හිරු ප්‍රවෘත්ති අංශයට කියා සිටියේ
si_187466_4	අප මේ සිද්ධිය සම්බන්ධයෙන් පොළොන්නරුව පොලිසියෙන් විමසීමක් කළ අතර එහි නිලධාරියෙකු කියා සිටියේ සහකාර අඩවි ආරක්ෂක නිලධාරියාට පහරදුන් පිරිස අත්අඩංගුවට ගැනීම සදහා විමර්ශනයක් ආරම්භ කර ඇති බවයි.
