si_160460_0	ප්‍රධාන දේශපාලන පක්ෂ සංවිධාන කළ මැයි රැළි ඊයේ පැවැත්වුණේ කොළඹ සහ මහනුවර ආශ්‍රිතවයි. මැයි රැලි පැවති ක්‍රීඩාංගන හා ඒ අවට ප්‍රදේශ පිරිසිදු කිරීමේ කටයුතු සංවිධායකයින්ගේම මැදිහත් වීමෙන් සිදුවීම මෙවර දක්නට ලැබුණු විශේෂත්වයක්
si_160460_1	ජනාධිපති මෛත්‍රීපාල සිරිසේන මහතාද මෙම කටයුතු සදහා එක්ව සිටියා
si_160460_2	ප්‍රධාන දේශපාලන පක්ෂවල මැයි රැලි පැවති ක්‍රීඩාංගණ හා ඒ අවට මැයි රැලි අවසානයේ පැවති ශෝචනීය තත්ත්වය පිළිබදව අප පසුගිය වසරේදී පෙන්වා දුන්නා
si_160460_3	කෙසේ වෙතත් මාධ්‍ය හරහා මේ පිළිබදව පෙන්වාදීමත් සමග මැයි රැලි සංවිධායකයින්ගේ අවධානය මේ වසරේදී ඊට යොමුවීම සතුටට කරුණක්
si_160460_4	ශ්‍රී ලංකා නිදහස් පක්ෂය ප්‍රමුඛ එක්සත් ජනතා නිදහස් සන්ධානය මැයි රැලිය මෙවර පැවැත්වුණේ මහනුවර ගැටඹේ ක්‍රීඩාංගණයේදීයි
si_160460_5	රැලිය අවසානයේ එම ක්‍රීඩාංගනය පිරිසිදු කිරීම සදහා සංවිධායක මණ්ඩලය පියවර ගනු ලැබුවා
si_160460_6	එස්.බී දිසානායක, අමාත්‍ය දුමින්ද දිසානායක යන අමාත්‍යවරුන් ඇතුළු පිරිසක්ද මේ සදහා එක්ව සිටියා
si_160460_7	ජනාධිපති මෛත්‍රීපාල සිරිසේන මහතාද අද පෙරවරුවේ ගැටඹේ ක්‍රීඩාංගනයේ පිරිසිදු කිරීමේ කටයුතු සදහා එක්වුණා
