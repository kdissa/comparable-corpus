si_219486_0	වැඩ වර්ජන ක්‍රියාමාර්ග අඛණ්ඩව පවත්වාගෙන යාම පිළිබදව නීති උපදෙස් ලබා ගැනීමට වර්ජනයට එක්වූ දුම්රිය වෘත්තීය සමිති තීරණය කර තිබෙනවා
si_219486_1	ඒ අනුව අද (02) පෙරවරු 10ට වෘත්තීය සමිති නියෝජිතයන් සහ නීතිඥයින් ඒ  පිළිබදව සාකච්ඡා සිදුකරනු ඇති
si_219486_2	දුම්රිය අත්‍යවශ්‍ය සේවාවක් බව ගැසට් මගින් ප්‍රකාශයට පත් කිරීම සහ හදිසි නීතිය ක්‍රියාත්මක වීම මෙම තත්ත්වයට හේතුවයි. දුම්රිය රියදුරන් ඇතුළු දුම්රිය සේවයේ ශ්‍රේණි කිහිපයක් පසුගිය දා වර්ජනයක් ආරම්භ කළේ වැටුප් විෂමතා ඉවත් කිරීමට අදාළ කැබිනට් අනුමැතිය හිමි වූ යෝජනා මෙතෙක් ක්‍රියාත්මක නොකිරීමට විරෝධය පළ කරමින්
si_219486_3	පසුව එය සෑම බ්‍රහස්පතින්දාවකම මධ්‍යම රාත්‍රියේ සිට පැය 24ක්  සිදුකිරීමට ඔවුන් තීරණය කළා
si_219486_4	දුම්රිය ධාවනය, මාර්ග නඩත්තු, සංඥා පද්ධති හා මෙහෙයුම්, ප්‍රවේශපත්‍ර නිකුත් කිරීම ඇතුළු සේවා අත්‍යවශ්‍ය සේවයන් ලෙස දක්වමින් රජය ගැසට් නිවේදනයක්  නිකුත් කළේ ඉන් අනතුරුවයි.
