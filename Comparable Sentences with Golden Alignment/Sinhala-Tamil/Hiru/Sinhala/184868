si_184868_0	දේශයේ ආරක්ෂාව වෙනුවෙන් අපිරිමිත කැපකිරීම් සිදුකළ ශ්‍රී ලංකා ගුවන් හමුදාව අද (02) සිය 67 වන සංවත්සරය සමරනවා
si_184868_1	1951 මාර්තු 02 වනදා රාජකීය ලංකා ගුවන් හමුදාව ලෙස නම් කෙරුණු ශ්‍රී ලංකා ගුවන් හමුදාව සතුව ආරම්භයේදී කිසිදු ගුවන් යානයක් පැවතුණේ නැහැ
si_184868_2	පළමුව චිප්මන්ක් යානා 04 කින් තම යානා බලඇණිය සවිමත් කර ගන්නා ශ්‍රී ලංකා ගුවන් හමුදාව 1990 දශකය වනවිට රටේ ආරක්ෂාව වෙනුවෙන් ඉමහත් මෙහෙවරක් සිදුකළා
si_184868_3	මානුෂීය මෙහෙයුමේදී මිග්, කෆීර් ගුවන් යානා මෙන්ම එම්.අයි.24 හෙලිකොප්ටර් යානා ප්‍රහාරක බලඇණිය ශක්තිමත් කරද්දී තවත් ගුවන් යානා රැසක් උතුර - දකුණ යා කරමින් සෙබළුන්ට සහ ජනතාවට සහන සේවා සැලසුවා
si_184868_4	අදටත් රටේ විවිධ ආපදා අවස්ථාවන් හිදී ගුවන් හමුදාව සිදුකරන මෙහෙවර ප්‍රශංසනීයයි
