si_221396_0	ඉන්දුනීසියාවේ ජාවා දුපත් ආසන්නයේ ප්‍රබල භූ චලනයක් සිදුවී තිබෙනවා
si_221396_1	එය රික්ටර් පරිමාණයේ ඒකක 6.9ක චලනයක් බවයි විදෙස් මාධ්‍ය වාර්තා කළේ
si_221396_2	මේ හේතුවෙන් ඉන්දුනීසියාවට සුනාමි අනතුරු ඇඟවීමක් ද නිකුත් කර තිබෙනවා
si_221396_3	වෙරළාසන්න ප්‍රදේශවල ජනතාවට උස් බිම් ප්‍රදේශ වෙත වහාම යොමුවන ලෙසටයි ඉන්දුනීසියා ආපදා කළමණකරණ ඒකක දැනුම්දී ඇත්තේ
si_221396_4	භූගෝලීය වශයෙන් භූ කම්පන වඩාත් ක්‍රියාකාරී පැසිෆික් ගිනි වලල්ල ආසන්නයේ පිහිටි රටක් හේතුවෙන් ඉන්දුනීසියාව නිරන්තරයෙන් භූ කම්පනවලට ගොදුරු වන රටක් ලෙසට සැලකෙනවා
si_221396_5	අද සිදුවූ මෙම භූ කම්පනයෙන් වූ හානියක් මෙතෙක් අනාවරණවී නැහැ
si_221396_6	භූ කම්පනය ඉන්දුනීසියාවේ අගනුවර වන ජකර්තා නුවරට ද දැනී තිබෙනවා
