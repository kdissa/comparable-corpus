si_227492_0	මැඩගස්කරයේදී මෝටර් රථයක් ගඟකට පෙරළී සිදුවූ අනතුරකින් ශ්‍රී ලාංකිකයන් තුන් දෙනෙකු මියගොස් ඇති බව විදේශ කටයුතු අමාත්‍යාංශය ප්‍රකාශ කළා
si_227492_1	අන්තනානරිවෝ නගරයේ සිට කිලෝමීටර් 90 ක් දුරින් වූ වංගු සහිත මාර්ගයකදී මෙම අනතුර සිදුව ඇති බව වාර්තා වනවා
si_227492_2	ගංඟාවට වැටුණු වාහනයේ මියගිය ශ්‍රී ලාංකිකයන්ගේ සිරුරු ගොඩගෙන ඇත්තේ මැඩගස්කර් පොලීසිය විසින්
si_227492_3	සී-ෂෙල්ස් හි ශ්‍රී ලංකා මහ කොමසාරිස් කාර්යාලය ඒ පිළිබඳව තොරතුරු දැනුම්දුන් බවයි විදේශ කටයුතු අමාත්‍යාංශය සඳහන් කළේ
si_227492_4	පෙරේදා රාත්‍රි 09 ත්, 10 ත් අතර කාලයේදී අනතුර සිදුව ඇති අතර, මියගිය ශ්‍රී ලාංකිකයන්ගේ සිරුරු ප්‍රදේශයේ රෝහලක තැන්පත් කර ඇති බව සඳහන්
si_227492_5	මේ අතර ගාල්ල - අකුරැස්ස ප්‍රධාන මාර්ගයේ අගුළුගහ ප්‍රදේශයේදී ත්‍රිරෝද රථයක් සහ විදුලිබල මණ්ඩලයේ ලොරියක් මුහුණට මුහුණ ලා ගැටී සිදුවූ අනතුරකින් කාන්තාවන් දෙදෙනෙකු ජීවිතක්ෂයට පත්වී තිබෙනවා
si_227492_6	ඊයේ රාත්‍රියේ සිදුවූ මෙම අනතුරින් තුවාල ලැබූ පස්දෙනෙකු කරාපිටිය රෝහලට ඇතුළත් කරනු ලැබුවා
si_227492_7	මෙහිදි මියගොස් ඇත්තේ වීරකැටිය ප්‍රදේශයේ පදිංචි වයස අවුරුදු 32 ක් සහ 68 ක් වන කාන්තාවන් දෙදෙනෙක්
si_227492_8	අනතුර සිදුවන අවස්ථාවේ ත්‍රිරෝද රථයේ කුඩා ළමයින් දෙදෙනෙකු ඇතුලු හත්දෙනෙකු ගමන් කර ඇති බව සඳහන්
