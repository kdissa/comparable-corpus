si_102536_0	බලපිටිය ප්‍රාදේශීය සභාවේ සභාපති එ
si_102536_1	දයාරත්න ඇතුළු තවත් 8 දෙනෙකු පොලිසිය අද (02) අත්අඩංගුවට ගෙන තිබෙනවා
si_102536_2	පොලිස් මාධ්‍ය ප්‍රකාශක කාර්යාලය සඳහන් කළේ පසුගිය වසරේ ජුනි 11 වැනිදා අග්‍රාමාත්‍ය රනිල් වික්‍රමසිංහට අයත් රථයකට බලපිටිය ප්‍රදේශයේදී ගල්මුල් ප්‍රහාර එල්ල කිරීම සහ නීතිවිරෝධී රැස්වීම් සම්බන්ධයෙන් මොහු අත්අඩංගුවට ගත් බවයි. අත්අඩංගුවට ගත් පුද්ගලයින් අතර තවත් බලපිටිය ප්‍රාදේශීය සභාවේ මන්ත්‍රීවරයෙකු ද වන බවයි පොලිසිය පැවසුවේ
si_102536_3	මේ අතර, සීතාවක ප්‍රාදේශීය සභාවේ සන්ධාන මන්ත්‍රී ගයාන් දුමින්ද අත්අඩංගුවට ගන්නා ලෙස අවිස්සාවේල්ල වැඩබලන මහේස්ත්‍රාත් චම්පා මුදලිගේ වරෙන්තු නියෝගයක් නිකුත් කළා
si_102536_4	එම ප්‍රාදේශීය සභාවේ මන්ත්‍රීවරියකට නාම පුවරුවකින් පහර දී තුවාල කිරීමේ සිද්ධියක් සම්බන්ධයෙන් චෝදනා ලැබූ මන්ත්‍රීවරයා අධිකරණය ඉදිරියේ අද පෙනී නොසිටීම ඊට හේතුවයි.
