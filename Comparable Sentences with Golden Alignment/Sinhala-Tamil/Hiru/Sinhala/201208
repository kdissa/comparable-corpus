si_201208_0	සෙවනගල, වැලිආර, කිරිවැව ප්‍රදේශයේ මහ මඟදී කාන්තාවක් දූෂණය කළ සැකකරුවන් දෙදෙනෙකුගෙන් අයෙකු රක්ෂිත බන්ධනාගාර ගතකර තිබෙනවා
si_201208_1	සැකකරු සෙවනගල පොලිසිය විසින් අත්අඩංගුවට ගෙන ඇඹිලිපිටිය මහේස්ත්‍රාත් අධිකරණය හමුවට ඉදිරිපත් කිරීමෙන් අනතුරුවයි මෙලෙස රක්ෂිත බන්ධනාගාර ගතකර ඇත්තේ
si_201208_2	රැකියාව නිමව පසුගිය 29 වනදා රාත්‍රියේ නැවත නිවසට පැමිණෙමින් සිටි අවුරුදු හතලිස් අටක කාන්තාවක් මෙලෙස දූෂණයකර ඇති බවයි පොලිසිය පැවසුවේ
si_201208_3	යතුරුපැදියකින් පැමිණි පුද්ගලයන් දෙදෙනෙකු ඇයව මාර්ගය අසල ඇති කාණුවකට ඇද දමා දූෂණයකර තිබෙනවා
si_201208_4	එම අවස්ථාවේ කාන්තාව කෑගසා ඇති අතර පසුව එම ස්ථානයට ප්‍රදේශවාසීන් පැමිණ ඇති බව සඳහන්
si_201208_5	එහිදී එක් පුද්ගලයෙකු පලාගොස් ඇති අතර අනෙක් සැකකරු ප්‍රදේශවාසීන් විසින් අල්ලාගෙන ඔවුන් පැමිණි යතුරුපැදිය ද සමඟ පොලිසිය වෙත භාරදී තිබෙනවා
si_201208_6	පලාගිය සැකකරු කාන්තාව ගෙල බැඳි අන් මාලයද කොල්ලකා පලාගොස් ඇති බවයි වාර්තා වන්නේ
si_201208_7	අත්අඩංගුවට ගැනුණු සැකකරු එම ප්‍රදේශයේම පදිංචි 32 හැවිරිදි අයෙක් වන අතර පලාගිය සැකකරු සොයා පොලිසිය පරීක්ෂණ ආරම්භ කර ඇති බව සඳහන්
si_201208_8	දූෂණයට ලක්වූ කාන්තාව වෛද්‍ය පරීක්ෂණයක් සදහා රෝහල් ගතකර තිබෙනවා
