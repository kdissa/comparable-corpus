si_177447_0	දිවයිනේ දිස්ත්‍රික්ක 16 කට බලපෑම් එල්ල කළ ආපදා තත්ත්වය හේතුවෙන් තවමත් එක්ලක්ෂ 6076 දෙනෙකු පීඩාවට පත්ව සිටින බව ආපදා කළමනාකරණ මධ්‍යස්ථානය ප්‍රකාශ කළා
si_177447_1	පුද්ගල මරණ 15 ක් මේ වනවිට වාර්තා වී ඇති අතර, තුවාල ලබා රෝහල් ගත කළ සංඛ්‍යාව 27 ක්
si_177447_2	නිවාස 694 ක් පැවති ආපදා තත්ත්වය හේතුවෙන් සම්පූර්ණයෙන්ම විනාශ වී තිබෙනවා
si_177447_3	අර්ධහානි සිදුවූ සංඛ්‍යාව 25,117 ක්
si_177447_4	මේ අතර, දැනට පවතින ගංවතුර තත්ත්වය ඉදිරි දින දෙක තුළ ක්‍රමයෙන් පහව යනු ඇති බවයි වාරිමාර්ග දෙපාර්තමේන්තුව සදහන් කළේ
si_177447_5	නිල්වලා ගිං සහ කළු ගංගාවල ඉහළ ධාරා ප්‍රදේශවල යහපත් කාලගුණික තත්ත්වයක් පවතින අතර එම ප්‍රදේශවල ගංවතුර තත්ත්වය මේ වනවිට පහව ගොස් ඇතැයි ද වාරිමාර්ග දෙපාර්තමේන්තුව සදහන් කළා
si_177447_6	නමුත් ගංගාවල පහළ නිම්නයේ තවමත් ගංවතුර තත්ත්වයක් පවතින බවයි එම දෙපාර්තමේන්තුව වැඩිදුරටත් සදහන් කළේ
