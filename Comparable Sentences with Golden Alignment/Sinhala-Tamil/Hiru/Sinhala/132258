si_132258_0	ඉන්දීය සාගරයේ චීන නාවික හමුදා ක්‍රියාකාරකම් ඉහළ යාම සම්බන්ධයෙන් ඇමරිකාව සහ ඉන්දියාව සාකච්ඡා ආරම්භ කර ඇති බව විදෙස් වාර්තා සඳහන් කළා
si_132258_1	විශේෂයෙන් චීන සබ්මැරීන ඉන්දීය සාගරයේ සැරිසැරීම පිළිබඳව ඉන්දියාව සිය අවධානය යොමු කර ඇති බව සදහන්
si_132258_2	දකුණු චීන මුහුදේ බලය පතුරුවා සිටින චීන නාවික හමුදාව ඉන්දීය සාගරයේ ඉන්දීය නාවික හමුදා ආධිපත්‍යයට අභියෝගයක් එල්ල කරන බවයි විචාරකයන් පෙන්වා දුන්නේ
si_132258_3	ඇමරිකාව සහ ඉන්දියාව අතර පැවැත්වෙන සාකච්ඡාවලදී සබ්මැරීන නාශක යුදඋපක්‍රම පිළිබඳව විශේෂයෙන් අවධානය යොමු වී ඇති බව වාර්තා වනවා
si_132258_4	එම තාක්ෂණය ඇමරිකාව මෙතෙක් හුවමාරු කර ගත්තේ සිය සමීපතම මිතුරු රටවල් සමඟ පමණයි
si_132258_5	චීන සබ්මැරීන මලක්කා සමුද්‍ර සන්ධිය ආසන්නයේ පිහිටි ඉන්දියාවට අයත් අන්දමන් සහ නිකොබාර් දිවයින් ආසන්නයේ ද දක්නට ලැබෙන බව ඉන්දීය බලධාරීන් ප්‍රකාශ කළා
