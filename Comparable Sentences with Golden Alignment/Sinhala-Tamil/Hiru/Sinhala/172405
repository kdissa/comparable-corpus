si_172405_0	රැකියා විරහිිත උපාධිධාරින් 500 ක පමණ පිරිසක් අද උතුරුමැද පළාත් සභාවට පැමිණ ප්‍රධාන ලේකම්වරයාගේ කාර්යාලයට ඇතුළුවීමට උත්සාහ කිරීමත් සමඟ උණුසුම් තත්ත්වයක් හට ගත්තා
si_172405_1	අප වාර්තාකරු සඳහන් කළේ පළාත් සභාවට පිවිසෙන සියලූම මාර්ග අවහිර වන අයුරින් විරෝධතාකරුවන් රැඳී සිටි බවයි. ඔවුන් අනුරාධපුර නගරයේ සිට පාගමනින් පැමිණ ඉන් අනතුරුවයි පළාත් සභාවට පැමිණ ප්‍රධාන ලේකම්වරයා හමුවීමට උත්සාහ දරා ඇත්තේ
si_172405_2	කෙසේ වෙතත්, බලධාරින් ඊට අවස්ථාව ලබාදුන්නේ නැහැ
si_172405_3	එම අවස්ථාවේදී ඔවුන් පළාත් සභාවට බලහත්කාරයෙන් ඇතුලුවී ප්‍රධාන ලේකම්වරයාගේ කාර්යාලය තුලට කඩා වැදී ඊට කිසිවෙකුටත් ඇතුලුවීමට ද අවස්ථාව ලබානොදුන් බවයි එම ස්ථානයේ සිටි අප වාර්තාකරු සඳහන් කළේ
si_172405_4	මීට පෙර අවස්ථා කිහිපයකදී මෙම උපාධිධාරින් උතුරුමැද පළාත් සභාවට පැමිණ විරෝධතා දැක්වූයේ තම උපාධියට සරිලන රජයේ පත්වීම් ලබාදෙන ලෙස ඉල්ලමින්
si_172405_5	කෙසේ වෙතත්, එම අවස්ථාවේදී උතුරු පළාත් ආණ්ඩුකාර පී.බී. දිසානායක සමඟ උපාධිධාරින් 10 දෙනෙකුට සාකච්ඡාවක් සඳහා අවස්ථාව හිමිවුණා
si_172405_6	එම සාකච්ඡාවේදී ලැබුණු කොන්දේසි කිහිපයක් මත ඔවුන් විසිර ගිය බවයි අප වාර්තාකරු සඳහන් කළේ
