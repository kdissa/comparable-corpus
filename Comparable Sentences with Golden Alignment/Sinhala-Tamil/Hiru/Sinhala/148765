si_148765_0	මාසයකට ආසන්න කාලයක් වර්ජනයේ නිරතව සිටි කම්කරු නිලධාරින් ඊයේ මධ්‍යම රාත්‍රියේ සිට සිය වර්ජනය අවසන් කර තිබෙනවා
si_148765_1	ඒ රාජ්‍ය සේවා කම්කරු නිලධාරින්ගේ සංගමය සහ කම්කරු හා වෘත්තීය සමිති සබදතා අමාත්‍ය ඩබ්ලිව්.ඩී.ජේ. සෙනෙවිරත්න සමග පැවති සාකච්ඡාවේදී පැමිණි එකගතාවයකින් අනතුරුවයි. ඒ අනුව අද දිනයේ සිට සාමාන්‍ය පරිදි සියලූ කම්කරු නිලධාරින් සේවයට වාර්තා කරනු ඇති බවයි කම්කරු හා වෘත්තීය සමිති සබදතා අමාත්‍යංශය නිවේදනයක් නිකුත් කරමින් සදහන් කළේ
si_148765_2	කම්කරු ව්‍යවස්ථාව, ගැළපෙන අයුරින් සකස් කිරීම ඇතුලූ ඉල්ලීම් හතරක් මුල් කරගනිමින් රාජ්‍ය සේවා කම්කරු නිලධාරීන්ගේ සංගමය පසුගිය මස 2 වනදා සිට වර්ජනයක් ආරම්භ කළා
