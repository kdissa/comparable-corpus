si_160438_0	කටුනායක ගුවන්තොටුපොළේ දෙවන ප්‍රධාන තීරුබදු රහිත සාප්පුව සඳහා වූ ටෙන්ඩර් කැඳවීමේදී සමාගම් දෙකක් එකම ලන්සු අගයන් ඉදිරිපත්කර ඇති බව අන්තර් සමාගම් සේවක සංගමය පවසනවා
si_160438_1	මෙලෙස එකම ලන්සු අගයන් ඉදිරිපත්වීම තුළ යම් අර්බුදයක් පවතින බවයි එම සංගමය වැඩිදුරටත් සඳහන් කර ඇත්තේ
si_160438_2	ඔවුන් පෙන්වාදෙන්නේ පසුගිය 26 වනදා අවසන් වූ ටෙන්ඩර් කැඳවීමේදී සමාගම් 5 ක් මෙයට එකඟ වුවද අනතුරුව සමාගම් 2 ක් පමණක් සිය ටෙන්ඩර් ඉදිරිපත්කර ඇති බවයි. ඔවුන් පෙන්වාදී ඇත්තේ මේ වනවිට සිදුවෙමින් පවතින දේ යම්කිසි කුමන්ත්‍රණයක ප්‍රතිඵලයක් ද යන්න පිළිබඳව විශාල සැකයක් මතුව ඇති බවයි. මේ පිළිබඳව බලධාරීන්ගේ සැළකිල්ල යොමුනොවුනහොත් ඉදිරියේදී අදාළ සමාගමෙහි සේවකයන් 300 කගේ පමණ රැකියා පිළිබඳව දැඩි අවදානමක් මතුව ඇති බවයි අන්තර් සමාගම් සේවක සංගමය වැඩිදුරටත් ප්‍රකාශ කරන්නේ
