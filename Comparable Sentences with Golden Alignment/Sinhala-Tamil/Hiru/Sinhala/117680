si_117680_0	දෙමාපියන්ට දරුවා සිටින තැන සොයා ගත හැකි, දරුවාට දෙමාපියන් සහ පොලිසිය ඇමතිය හැකි විශේෂ දුරකථනයක් ඉදිරියේදී හඳුන්වාදෙන බව විදුලි සංදේශ සහ ඩිජිටල් යටිතල පහසුකම් අමාත්‍ය හරීන් ප්‍රනාන්දු සඳහන් කළා
si_117680_1	මෑත කාලයේ ළමයින්ට සිදුවූ විවිධාකාරයේ පීඩා සැලකිල්ලට ගෙන මෙම දුරකථනය හඳුන්වා දෙන බවයි අමාත්‍යවරයා කොළඹ අද (02) පැවති මාධ්‍ය හමුවකදී කියා සිටියේ
si_117680_2	අංක 3 කින් සමන්විත මෙම දුරකථනය මගින් දරුවා සිටින ස්ථානය හඳුනා ගැනීමේ පහසුකම් සලසා දී තිබෙනවා
si_117680_3	මේ සම්බන්ධයෙන් වන මූලික සාකච්ඡා මේ වනවිටත් පවත්වා ඇති අතර හැකි ඉක්මනින් එය හඳුන්වාදීමට කටයුතු කරන බවයි අමාත්‍යවරයා සඳහන් කළේ
si_117680_4	එසේම, මේ පිළිබඳ තොරතුරු දැන ගැනීම සඳහා විශේෂ දුරකථන අංකයක් ද ඉදිරියේදී හඳුන්වාදීමට නියමිතයි
