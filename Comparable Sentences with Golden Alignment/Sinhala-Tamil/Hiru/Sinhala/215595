si_215595_0	හික්කඩුව - කටුකොහිල ප්‍රදේශයේදී අත් වැරදීිමකින් ගිනි අවියක් පත්තු වී පාතාල සාමාජිකයෙකු තුවාල ලබා තිබෙනවා
si_215595_1	මොහු තවත් පුද්ගලයෙකු සමග අද (02) පෙරවරුවේ යතුරුපැදියකින් ගමන් කරමින් සිටියදි මෙම ගිනි අවිය ක්‍රියාත්මක වි ඇති බවයි පොලිසිය ප්‍රකාශ කළේ
si_215595_2	ඉන් යතුරුපැදියේ ගමන් ගත් 30 හැවිරිදි හික්කඩුව ප්‍රදේශයේ පදිංචි පසුපැදිකරුගේ පාදයට සුළු තුවාල සිදුව තිබෙනවා
si_215595_3	අනතුරුව සිද්ධිය සම්බන්ධයෙන් පොලිසියට ලද තොරතුරු අනුව සිදුකල සෝදිසි මෙහෙයුමකදී මෙම පුද්ගලයින් දෙදෙනා අත්අඩංගුවට ගනු ලැබුවේ ප්‍රදේශයේ සම්භාහන මධ්‍යස්ථානයක සැඟව සිටියදියි
si_215595_4	එහිදී සැකකරුවන් සතුව තිබූ ගල්කටස් වර්ගයේ ගිනිඅවියක් සහ රිවොල්වරයක් පොලිස් භාරයට ගෙන ඇති බව සඳහන්
si_215595_5	මෙම සැකකරුවන් අපරාධයක් සිදු කිරිමට යාමේදි ගිනි අවිය අත්වැරදිමකින් ක්‍රියාත්මක වී ඇති බවයි පොලිසිය සඳහන් කළේ
