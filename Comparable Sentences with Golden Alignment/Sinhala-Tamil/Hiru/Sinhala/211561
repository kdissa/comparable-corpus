si_211561_0	ශ්‍රී ලංකා ගුවන් හමුදාවේ 68 වන සංවත්සරය ජනාධිපති මෛත්‍රීපාල සිරිසේනගේ ප්‍රධානත්වයෙන් හිගුරක්ගොඩ ගුවන් හමුදා කදවුරේදී අද පැවැත්වුණා
si_211561_1	මෙහිදී ගුවන් හමුදා අංක හත හෙලිකොප්ටර් බලගණය සහ අංක 8 සැහැල්ලූ ප්‍රවාහන බලගණය ජාතිය දේශය වෙනුවෙන් සිදුකළ සේවාවට ජනාධිපති වර්ණයෙන් පිදුම් ලැබූ බවයි ජනාධිපති මාධ්‍ය අංශය සදහන් කළේ
si_211561_2	එහිදී උත්සව සභාව ඇමතූ ජනාධිපතිවරයා කියා සිටියේ වෘත්තීය නිපුණත්වය, තාක්ෂණික දැනුම, විනයගරුක බව සහ කැපවීම ආදී ගුණාංග හේතුවෙන් ලොව දියුණු ගුවන් හමුදාවන් සමග උරෙන් උර ගැටී කටයුතු කිරීමේ හැකියාව ශ්‍රී ලංකා ගුවන් හමුදාව සතු වන බවයි. එමෙන්ම, ගුවන් හමුදාවේ 68 වන සංවත්සරයට සමගාමීව සංවිධාන කෙරුනු එයාර් ටැටූ - 2019 ගුවන් හමුදා ප්‍රදර්ශනය සහ සැණකෙළිය ද ජනාධිපතිවරයා අතින් විවෘත කෙරුණා
si_211561_3	එහි නිරීක්ෂණය කළ ජනාධිපතිවරයා නව වෙබ් අඩවියක් ද විවෘත කළා
si_211561_4	එම ගුවන් හමුදා ප්‍රදර්ශනය සහ සැණකෙළිය අද සිට ලබන 6 වනදා දක්වා හිඟුරක්ගොඩ ගුවන් හමුදා කඳවුරු පරිශ්‍රයේදී පැවැත්වෙනවා
