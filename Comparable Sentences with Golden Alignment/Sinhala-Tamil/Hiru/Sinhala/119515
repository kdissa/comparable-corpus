si_119515_0	2011 වසරේදී යාපනයේදී පැහැරගැනීමට ලක්ව අතුරුදන්වූ ලලිත් කුමාර් වීරරාජ් තවමත් ජීවතුන් අතර සිටින බවට තමා විශ්වාස කරන්නේ යැයි ඔහුගේ පියා වන ආර්මුගන් වීරරාජ් පවසනවා
si_119515_1	පෙරටුගාමී සමාජවාදී පක්ෂයේ සාමාජිකයන් වන ලලිත් කුමාර් සහ කූගන් මුරුගනන්දන් අතුරුදන්ව ඊයේ (01)  දිනයට වසර 4 ක් සම්පූර්ණ වුණා
si_119515_2	එහෙත් ඔවුන් පිළිබඳව මෙතෙක් කිසිදු තොරතුරක් වාර්තාවී නැහැ
si_119515_3	කෙසේ වෙතත් ලලිත් කුමාර්ගේ පියා වන ආර්මුගන් වීරරාජ් හිරු ප්‍රවෘත්ති අංශයට අදහස් දක්වමින් රජයෙන් ඉල්ලා සිටියේ   තම පුතු කඩිනමින් සොයාදෙන ලෙසටයි
si_119515_4	මේ අතර ලලිත් කුමාර්ගේ පියා පෙරේදා ජාතික සංවාද අමාත්‍ය මනෝ ගනේෂන් හමුවුණා
si_119515_5	මෙම හමුව සම්බන්ධයෙන් අප ජාතික සංවාද අමාත්‍ය මනෝ ගනේෂන්ගෙන්ද විමසීමක් කළා
si_119515_6	ඔහු කියා සිටියේ මේ සම්බන්ධයෙන් කඩිනම් විමර්ශනයක් සිදුකරන බවයි.
