si_213648_0	ඉන්දියාවේ අභ්‍යාවකාශ අත්හදා බැලීම අවදානම් - නාසා ආයතනය අනතුරු අගවයි ඉන්දියාව විසින් අභ්‍යාවකාශයේ ස්ථානගත කළ චන්ද්‍රිකාවක් මිසයිල ප්‍රහාරයකින් විනාශ කිරීම මගින් පෘථිවි කක්ෂයේ අබලි ද්‍රව්‍ය කැබලි 400කට වඩා විසිරී ඇති බව ඇමරිකානු නාසා ආයතනය පවසනවා
si_213648_1	එය අන්තර්ජාතික ගගන මධ්‍යස්ථානයේ ගගනගාමීන්ට ද තර්ජනයක් බවයි නාසා ආයතනයේ ප්‍රධානී ජිම් බ්‍රිඩෙන්ස්ටයින්, වොෂින්ටනයේදී ඊයේ කියා සිටියේ
si_213648_2	චන්ද්‍රිකාවක් මිසයිලයකින් විනාශ කිරීමේ පියවර තුළින් ඉන්දියාව අභ්‍යාවකාශ බලවතෙකු වන බව අග්‍රාමාත්‍ය මෝදි ප්‍රකාශ කළා
si_213648_3	එය එළඹෙන මැතිවරණ සමයේ ඔහුගේ රජයට වාසිදායක පියවරක් ද වනු ඇති
si_213648_4	කෙසේ නමුත් නාසා ආයතනයේ ප්‍රධානියා කියා සිටියේ ඉන්දීය චන්ද්‍රිකා විනාශයෙන් ඇති වූ විශාල කැබලි ගගන මධ්‍යස්ථානය අවට කක්ෂයේ රැඳී පවතින බවයි.
