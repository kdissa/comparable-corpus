si_66335_0	කෑගල්ල පොලිස් අධිකාරි කාර්යාලය ඉදිරිපිට කාන්තාවක් සහ දරුවන් තිදෙනෙකු අද (02) උදෑසන සිට විරෝධතාවයක නියැලෙනවා
si_66335_1	මෙසේ විරෝධතාවයේ යෙදෙන්නේ කෑගල්ල - පින්නවල ප්‍රදේශයේ පදිංචි මවක් සහ ඇගේ කුඩා දරුවන් තිදෙනායි
si_66335_2	කෑගල්ල පොලීසිය අනුයුක්තව සේවය කරන තම ස්වාමිපුරුෂයා අනියම් සබඳතාවයක් පවත්වාගෙන යෑම හේතුවෙන් තමන් ඇතුළු දරුවන් තිදෙනා දුෂ්කරතාවයකට පත්ව ඇති බවයි විරෝධතාවයේ නියැලූණු එම කාන්තාව හිරු ප්‍රවෘත්ති අංශයට සඳහන් කළේ
si_66335_3	තමන් මේ පිළිබඳව රඹුක්කන පොලීසියට පැමිණිලි කළද නිසි ක්‍රියාමාර්ගයක් නොගැනීම හේතුවෙන් කෑගල්ල ජ්‍යෙෂ්ඨ නියෝජ්‍ය පොලිස්පති කාර්යාලය පවා දැනුවත් කළ බවයි ඇය සඳහන් කළේ
si_66335_4	මේ පිළිබඳව හිරු ප්‍රවෘත්ති අංශය රඹුක්කන පොලීසියෙන් විමසීමක් කළා
si_66335_5	එහි ප්‍රකාශකයෙකු සඳහන් කළේ මේ පිළිබඳව පැමිණිල්ලක් ලැබී ඇති අතර අදාළ පොලිස් නිලධාරියා මේ වනවිට කෑගල්ල පොලීසියේ සේවය කරන බවයි. හිරු ප්‍රවෘත්ති අංශය කෑගල්ල පොලීසියෙන්ද විමසීමක් කළා
si_66335_6	එහි ප්‍රකාශකයෙකු සඳහන් කළේ අදාළ පොලිස් නිලධාරියා පසුගිය දින දහයක පමණ සිට සේවයට වාර්තා කර නොමැති බවයි.
