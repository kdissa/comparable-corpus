si_225408_0	වැටුප් විෂමතා මුල් කරගනිමින් දුම්රිය රියදුරන්, නියාමකවරුන් ඇතුලු වෘත්තිය සමිති කිහිපයක් ආරම්භ කළ වර්ජනය අද 7 වන දිනටත් ක්‍රියාත්මකයි
si_225408_1	අද උදෑසන දුම්රිය 7ක් ධාවනයට එක් කළ බවයි දුම්රිය පාලක මැදිරිය සඳහන් කළේ
si_225408_2	මේ අතර, අද පෙරවරු 10 ට සිය වෘත්තීය සංගම් රැස්වී, දුම්රිය සේවාවේ සියලුම වෘත්තිය සමිති මෙම අඛණ්ඩ වර්ජනයට එක් කරගැනීම සම්බන්ධයෙන් සාකච්ඡා කරන බවයි දුම්රිය අධීක්ෂණ මෙහෙයුම් නිලධාරීන්ගේ සංගමයේ සම කැදවුම්කරු ලාල් ආරියරත්න ප්‍රකාශ කළේ
si_225408_3	ඊයේ පැවති අමාත්‍ය මණ්ඩල රැස්වීමේදි දුම්රිය සේවකයින්ගේ ගැටළු විසඳීම සඳහා එම සේවාව සංවෘත සේවාවක් බවට පත් කිරීමේ යෝජනාවට අනුමැතිය හිමි වුණා
