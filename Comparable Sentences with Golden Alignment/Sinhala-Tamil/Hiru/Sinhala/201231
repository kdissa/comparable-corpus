si_201231_0	අම්බලන්තොට වලේවත්ත ප්‍රදේශයේ 17 හැවිරිදි තරුණියක් කිසියම් පිරිසක් විසින් පැහැරගෙන ගොස් ඇතැයි කියන සිද්ධියක් පිළිබඳ පොලිසිය පරීක්ෂණ ආරම්භ කර තිබෙනවා
si_201231_1	ඇයගේ දෙමව්පියන් අම්බලන්තොට පොලිසියට පැමිණිලි කර ඇත්තේ අද අලුයම නිවසට පැමිණි පිරිසක් විසින් තම දියණිය පැහරගෙන ගිය බවයි. පුද්ගලයන් 6 දෙනෙකු ගිනි අවි සහ ආයුධ රැගෙන පැමිණ පියාට සහ සොයුරියට පහරදී තරුණිය පැහැරගෙන ගොස් ඇතැයි සඳහන්
si_201231_2	පැහැරගෙන යාමට පැමිණි පිරිස නිවසේ ඉදිරිපස දොර කඩා තරුණිය නිදා සිටි කාමරයට ගොස් එම කාමරයේ දොර ද කඩා ඊට වෙඩි පහරක් ද එල්ලකර ඇති බවයි අප වාර්තාකරු කියාසිටියේ
si_201231_3	සිද්ධිය පිළිබඳ අම්බලන්තොට පොලිසිය පරීක්ෂණ ආරම්භ කර ඇති අතර මෙතෙක් කිසිවෙකුත් අත්අඩංගුවට ගෙන නැහැ
si_201231_4	අම්බලන්තොට පොලීසියේ උසස් නිලධාරියෙකු සඳහන් කළේ පැහැරගැනීමට පැමිණි අයෙකු සහ අදාළ දැරිය අතර කළක පටන් ප්‍රේම සබඳතාවක් පැවති බවට තොරතුරු ලැබී ඇති බවයි. ඡායාරූප - හම්බන්තොට රාහුල් සමන්ත හෙට්ටිආරච්චි
