si_139660_0	ප්‍රමාද වී උසස් පෙළ විභාගයේ රාජකාරියට වාර්තා කළ කැළණිය - හේනේගම මධ්‍ය මහා විද්‍යාලයේ විභාග ශාලාධිපතිවරයා එම තනතුරෙන් ඉවත් කර තිබෙනවා
si_139660_1	උසස් පෙළ විභාගය අද ආරම්භ වූ අතර, ඔහු ප්‍රමාද වී පැමිණිම හේතුවෙන් සංයුක්ත ගණිතය පළමු ප්‍රශ්න පත්‍රය අදාළ විභාග මධ්‍යස්ථානයේ සිසුන්ට ලබාදීමට සිදුවුණේ පැයක ප්‍රමාදයකින් පසුවයි. ඒ අනුව 8.30ට ආරම්භ වීමට නියමිතව තිබූ විභාගය 9.30 ට  ආරම්භ වූ අතර, සිසුන්ට නියමිත කාලය ලබාදීමට විභාග කොමසාරිස් ජනරාල් ඩබ්.එම්.එන්.ජේ. පුෂ්පකුමාර පියවර ගත්තා
si_139660_2	අද දිවයිනේ විභාග මධ්‍යස්ථාන 2204කදී ආරම්භ වූ උසස් පෙළ විභාගය සදහා අයදුම්කරුවන් තුන් ලක්ෂ පහලොස්දහස් හයසිය පස් දෙනෙකු පෙනී සිටිනවා
si_139660_3	ඉන් දෙලක්ෂ හතලිස්දහස් නවසිය අනූ එක් දෙනෙකු පාසල් අයදුම්කරුවන්
si_139660_4	විභාග කොමසාරිස් ජනරාල් ඩබ්ලිව්.එම්.එන්.ජේ.පුෂ්පකුමාර මහතා දැනුම් දී තිබුණේ පෙරවරු 8. 30ට විභාග කටයුතු ආරම්භ කිරීමට නියමිත බැවින් අයදුම්කරුවන් උදැසන 8ග00ට පෙර විභාග මධ්‍යස්ථාන වෙත පැමිණිය යුතු බවයි.
