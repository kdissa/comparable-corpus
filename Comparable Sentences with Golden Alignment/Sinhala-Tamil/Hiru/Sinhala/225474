si_225474_0	ගෝඨාභය රාජපක්ෂ මහතාට සහය දැක්වීම සඳහා වන අවබෝධතා ගිවිසුම පිළිබඳ අදත් ඔහු සමඟ සාකච්ඡාවක නිරත වීමට නියමිත බව ශ්‍රී ලංකා නිදහස් පක්ෂ මහලේකම් දයාසිරි ජයසේකර මහතා පවසනවා
si_225474_1	ඔහු මේ බව සඳහන් කළේ මැතිවරණ කොමිෂන් සභාවේ අද පැවති සාකච්ඡාවකින් අනතුරුව මාධ්‍යයට අදහස් පල කරමින්
si_225474_2	ඉදිරි ජනාධිපතිවරණය සම්බන්ධයෙන් දේශපාලන පක්ෂ නියෝජිතයන් සහ මැතිවරණ කොමිෂන් සභාව අතර විශේෂ සාකච්ඡාවක් අද පස්වරුවේ පැවැත්වුණා
si_225474_3	එම සාකච්ඡාව සඳහා වැඩ බලන පොලිස්පතිවරයා සහ තවත් ජ්‍යෙෂ්ඨ පොලිස් නිලධාරීන් පිරිසක්ද  එක්ව සිටියා
si_225474_4	මැතිවරණ නීති උල්ලංඝනය කිරීම් වැලැක්වීම සම්බන්ධයෙන් පක්ෂ නියෝජිතයන් මෙහිදී එකඟතාවන් කිහිපයකට පැමිණ තිබෙනවා
si_225474_5	සාකච්ඡවෙන් අනතුරුව ඔවුන් මාධ්‍යයට මෙලෙස අදහස් පළ කළා
