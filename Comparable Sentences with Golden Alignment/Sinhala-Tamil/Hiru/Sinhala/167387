si_167387_0	මාළඹේ පෞද්ගලික වෛද්‍ය විද්‍යාලය අහෝසි කිරීම ඇතුළු ඉල්ලීම් කිහිපයක් මුල්කරගනිමින් සයිටම් විරෝධී ජනපවුර ප්‍රකාශයට පත්කළ ජාතික විරෝධතා දිනය අදයි
si_167387_1	දිවයින පුරා ක්‍රියාත්මක වන පරිදි මෙම විරෝධතාව පැවැත්වෙනවා
si_167387_2	පසුගිය 25 වනදා එම සංවිධානය කොළඹ විහාරමහා දේවී එළිමහන් රංග පීඨයේ පැවැත් වූ ජාතික නියෝජිත මහ සමුළුවේදී මේ බව ප්‍රකාශයට පත් කළා
si_167387_3	ඊට අදාළව අද දිනයේදී වෘත්තිය සමිති රැසක් උද්ඝෝෂණ ව්‍යාපාර සහ ජාතික විරෝධතා දින ක්‍රියාමාර්ග ප්‍රකාශයට පත් කර තිබෙනවා
si_167387_4	මේ පිළිබඳව ජනතාව දැනුවත් කිරීමේ වැඩසටහනක් කොළඹ - ලිප්ටන් වටරවුම අසළදී ඊයේ පැවැත්වුණා
si_167387_5	මේ අතර, මාලඹේ පෞද්ගලික වෛද්‍ය විද්‍යාලය අහෝසි කිරීම ඇතුළු ඉල්ලීම් කිහිපයක් මුල් කර ගනිමින් අන්තර් විශ්වවිද්‍යාලයීය ශිෂ්‍ය බල මණ්ඩලය මහනුවරින් ආරම්භ කළ පා ගමන කෑගල්ල - නෙළුම්දෙණිය නගරයෙන් ඊයේ අවසන් වුණා
si_167387_6	අද එතැන් සිට ආරම්භවන පා ගමන ලබන සිකුරාදා කොළඹට ළඟාවීමට නියමිතයි
