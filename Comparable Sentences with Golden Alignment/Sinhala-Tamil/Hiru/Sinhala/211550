si_211550_0	කුරුණෑගල - සාරගම වැව අසලදී ත්‍රිරෝද රථයක් පෙරලී මෝටර් රථයකට ගැටී සිදුවූ අනතුරකින් පොලිස් නිලධාරියෙකු සහ ඔහුගේ දියණිය මියගොස් තිබෙනවා
si_211550_1	අද පෙරවරුවේ මෙම අනතුර සිදුව ඇත්තේ ත්‍රිරෝද රථයේ රියදුරුට, එය පාලනය කර ගැනීමට නොහැකි වීමෙන්
si_211550_2	මියගිය පොලිස් නිලධාරියා මාවනැල්ල පොලීසියට අනුයුක්තව සේවය කරන 30 හැවිරිදි කොස්තාපල්වරයෙකු වන අතර මියගිය දියණියගේ වයස අවුරුදු දෙකක්
si_211550_3	ඔවුන් අරණායක - තල්ගස්පිටිය ප්‍රදේශයේ පදිංචිකරුවන් බවයි පොලීසිය සදහන් කළේ
si_211550_4	මෙම අනතුරෙන් ත්‍රිරෝද රථයේ ගමන් කළ, මියගිය පොලිස් නිලධාරියාගේ බිරිද, ඇගේ මව සහ ත්‍රිරෝද රථය පැදවූ, බිරිදගේ පියා ද තුවාල ලබා කුරුණෑගල රෝහලේ දැඩි සත්කාර ඒකකයට ඇතුළත් කර තිබෙනවා
si_211550_5	අනතුර සම්බන්ධයෙන් මෝටර් රථයේ රියදුරු අත්අඩංගුවට ගත් බවයි පොලීසිය වැඩිදුරටත් කියා සිටියේ
