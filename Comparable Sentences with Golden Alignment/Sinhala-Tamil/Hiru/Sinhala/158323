si_158323_0	සුනඛයෙකුගේ සපා කෑමට ලක්වූ අගුණකොලපැලැස්ස ප්‍රදේශයේ සිසුවෙකු නිසි ප්‍රතිකාර නොලැබීම නිසා ජලභීතිකා රෝගය වැළඳී මියගිය බවට ඔහුගේ දෙමව්පියන් චෝදනා නගනවා
si_158323_1	අගුණකොලපැලැස්ස - හැලේකඩ දකුණ ප්‍රදේශයේ පදිංචි මෙම ළමයා පස්වන ශ්‍රේණියේ පාසල් ශිෂ්‍යයෙකු වන අතර මෙලෙස සුනඛයෙකුගේ සපාකෑමට ලක්වී තිබුණේ පසුගිය පෙබරවාරි 11 වනදායි
si_158323_2	පසුව නිවැසියන් මෙම සිසුවා අගුණකොලපැලැස්ස රෝහලට රැගෙන ගොස් ඇති අතර එහිදී දරුවාට නිසි ප්‍රතිකර්මයක් නොලැබුණු බවයි දරුවාගේ මව ප්‍රකාශ කළේ
si_158323_3	පසුගිය 29 වනදා දරුවා නැවතත් අසනීප තත්ත්වයට පත්වූයෙන් තංගල්ල රෝහලට රැගෙන ගොස් ඇති අතර පසුව කරාපිටිය රෝහලට මාරුකර යවා තිබෙනවා
si_158323_4	තම දරුවා එහිදී මියගිය බවයි හිරු ප්‍රවෘත්ති අංශයට අදහස් දක්වමින් ඇය කියා සිටියේ
si_158323_5	කෙසේ වෙතත්, මේ පිලිබඳව හිරු ප්‍රවෘත්ති අංශය අගුණකොලපැලැස්ස රෝහලේ වෛද්‍යවරයෙකුගෙන් මේ පිලිබඳව විමසීමක් කළා
si_158323_6	එහිදී ඔහු කියා සිටියේ දරුවාට සම්බන්ධයෙන් අවශ්‍ය ප්‍රතිකාර රෝහලෙන් ලබාදුන් බවයි.
