si_160420_0	වසර කිහිපයක ආදර සම්බන්ධයකින් අනතුරුව තමන්ට පිටුපෑ පෙම්වතියගේ නිරුවත් ඡායාරූප අන්තර්ජාලයට එක්කළ තරුණයෙක් එළඹෙන 12 වනදා දක්වා රක්ෂිත බන්ධනාගාරගතකර තිබෙනවා
si_160420_1	ඒ සැකකාර තරුණයා අධිකරණයට ඉදිරිපත්කළ අවස්ථාවේ මීගමුව වැඩබලන මහේස්ත්‍රාත් කේ ජී ගුණදාස මහතා මෙම නියෝගය ලබාදුන්නා
si_160420_2	අදාළ තරුණයා තණමල්විල පදිංචි 24 හැවිරිදි තරුණයෙක් බවටයි වාර්තා වන්නේ
si_160420_3	ඔහු පෞද්ගලික ආයතනයක සේවයේ නියුතුව සිට ඇති අතර වසර කිහිපයක් තිස්සේ තමන් පෙම්වතියට ඉගෙනීමට සහ පවුලේ අවශ්‍යතාවයන්ට මුදල් ලබාදුන් බවයි ඔහු එහිදී හෙළිකර ඇත්තේ
si_160420_4	පසුව උසස් අධ්‍යාපනයෙන් අනතුරුව ඇය විශ්වවිද්‍යාලයට පිවිසීමත් සමඟ මෙම තරුණිය සහ ඇයගේ පවුලේ ඥාතීන් මෙම තරුණයාගේ සම්බන්ධතා අත්හැර දමා තිබෙනවා
si_160420_5	මේ හේතුවෙන් කෝපයට පත් සැකකාර තරුණයා විසින් තම පෙම්වතියගේ ඡායාරූප පරිඝනකය ඔස්සේ නිරුවත් ඡායාරූප ලෙස සංස්කරණය කර ෆේස්බුක් වෙත එක්කර තිබෙනවා
si_160420_6	එහි අදාළ තරුණියගේ සහ ඇයගේ මවගේ  දුරකථන අංක එහි ඇතුලත් කර තිබෙනවා
si_160420_7	මේ පිළිබඳව තරුණිය සහ මව විසින් ජා ඇල පොලිසියට කළ පැමිණිල්ලකට අනුවයි විමර්ශන ආරම්භ කර ඇත්තේ
