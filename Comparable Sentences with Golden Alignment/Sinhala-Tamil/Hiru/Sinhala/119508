si_119508_0	සේයා සදෙව්මි ඝාතනය සම්බන්ධයෙන් අත්අඩංගුවට ගෙන දැනට රක්ෂිත බන්ධනාගාර ගතකර සිටින සමන් ජයලත් මේ මස 16 වනදා දක්වා රක්ෂිත බන්ධනාගාර ගතකර තිබෙනවා
si_119508_1	ඒ, සැකකරු අද (02) මිනුවන්ගොඩ මහේස්ත්‍රාත් ඩී.ඒ. රුවන් පතිරණ හමුවට ඉදිරිපත් කිරීමෙන් පසුවයි. සේයා සදෙව්මි ඝාතනය සම්බන්ධයෙන් අත්අඩංගුවට ගෙන පසුව නිදහස් කෙරුණු දුනේෂ් ප්‍රියශාන්ත හෙවත් කොණ්ඩයාගේ වැඩිමහල් සහෝ්දරයා වන්නේද සමන් ජයලත්
si_119508_2	කොටදෙනියාවේ පදිංචිව සිටි සේයා සදෙව්මි බක්මීදෙණිය නමැති අවුරුදු හතර හමාරක් වයසැති  දැරිය පසුගිය සැප්තැම්බර් 11 වනදා සෙනසුරාදා රාත්‍රියේ නිවසින් අතුරුදන් වී තිබුණා
si_119508_3	ඇය මිත්තනිය සමඟ නින්දට ගොස් තිබූ අතර පසුව සොයා බලන විට ඇය නිවසේ නොසිටි බවයි සදෙව්මිගේ පියා ප්‍රකාශ කළේ
si_119508_4	පසුව මේ පිළිබඳව කොටදෙනියාව පොලීසියට කළ පැමිණිල්ලකට අනුව දැරිය සෙවීමට පුළුල් මෙහෙයුමක් ක්‍රියාත්මක කෙරුණා
si_119508_5	ඒ සඳහා  පොලිස් නිළ සුනඛයන් ද යොදා ගැනුනා
si_119508_6	ඒ අනුව සෝදිසි මෙහෙයුමේ නිරත එක් පොලිස් කණ්ඩායමකට දිනකට පසු , නිවසට ආසන්නයේ ඇල ඉවුරක තිබී සදෙව්මි දැරියගේ නිරුවත් මළ සිරුර හමුවුණා
