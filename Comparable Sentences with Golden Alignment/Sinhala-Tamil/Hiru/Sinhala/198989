si_198989_0	අප්‍රිකානු සෝමාලි රාජ්‍යයේ මොගඩිෂු අගනුවර අද දැවැන්ත පිපිරීමක් සිදුවූ අතර, එය මෝටර් රථ බෝම්බ ප්‍රහාරයක් බවට සැලකෙනවා
si_198989_1	එය පිපිරුණු ප්‍රදේශයේ පිහිටි පාසලක් ද කඩා වැටී ඇති අතර, අනතුරට ලක්වූ පිරිස අතර ළමයින් ද සිටිය හැකි බවයි විදෙස් මාධ්‍ය සඳහන් කළේ
si_198989_2	සෝමාලියාවේ ජාත්‍යන්තර සහය ලබන රජය පෙරළා දැමීමට සටන් වදින අල්ෂබාබ් කැරළිකරුවන් මෙම ප්‍රහාරය එල්ල කරන්නට ඇති බව විශ්වාස කෙරෙනවා
si_198989_3	කෙසේ නමුත්, පිපිරීමෙන් සිදුවූ ජීවිත හානි පිළිබඳ තොරතුරු මෙතෙක් අනාවරණ වී නැහැ
