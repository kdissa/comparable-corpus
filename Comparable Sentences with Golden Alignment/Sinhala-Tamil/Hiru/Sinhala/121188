si_121188_0	පාවෙන අවි ගබඩාවක් පවත්වාගෙන යෑම සම්බන්ධයෙන් අතිරේක සොලිසිටර් ජනරාල් වසන්ත නවරත්න බණ්ඩාර නීතිපතිට යොමුකළ වාර්තාවේ සඳහන් කරුණු ප්‍රතික්ෂේප කරන බව ඇවන්ගාඞ් සමාගම සඳහන් කරනවා
si_121188_1	එම සමාගමේ හිටපු වානිජ නෞකා ජ්‍යෙෂ්ඨ කළමනාකාර විශ්‍රාමික ලූතිනන් කර්නල් නිලන්ත ජයවීර මේ බව කියා සිටියේ කොළඹ ඊයේ පැවති මාධ්‍ය හමුවට එක්වෙමින්
si_121188_2	අතිරේක සොලිසිටර් ජනරාල් වසන්ත නවරත්න බණ්ඩාර ඇවන්ගාඞ් සමාගම කුලියට ගත් මහනුවර නැමති පාවෙන අවි ගබඩාවක් සහිත නෞකාව සම්බන්ධයෙන් නීතිපතිවරයාට වාර්තාවක් යොමු කළා
si_121188_3	ඒ, අපරාධ පරීක්ෂණ දෙපාර්තමේන්තුව සිදුකළ විමර්ශනයක් පදනම් කරගනිමින්
si_121188_4	නීතිපතිට යොමු කළ වාර්තාව මගින් නියෝජ්‍ය සොලිසිටර් ජනරාල්වරයා පෙන්වා දෙන්නේ ඇවන්ගාඞ් මැරිටයිම් සමාගම ගිනි අවි ආඥා පනත උල්ලංඝනය කර ඇති බවයි. ඒ නිසා එම සමාගමේ සභාපති නිශ්ශංක සේනාධිපති සහ එම සමාගමේ අධ්‍යක්‍ෂ මංජුල කුමාර යාපා අත්අඩංගුවට ගත හැකි බව එම වාර්තාවේ සඳහන්
si_121188_5	ඔවුන්ට ඒ සඳහා ආධාර අනුබලදීමේ චෝදනාව මත හිටපු ආරක්ෂක ලේකම් ගෝඨාභය රාජපක්ෂ, ආරක්ෂක අමාත්‍යාංශයේ හිටපු අතිරේක ලේකම් ඞී
si_121188_6	එම්.එස්. ජයරත්න සහ රක්නා ලංකා ආරක්ෂක සමාගමේ අධ්‍යක්‍ෂ විශ්‍රාමික මේජර් ජෙනරාල් පාලිත ප්‍රනාන්දු යන අයද අත්අඩංගුවට ගත හැකි බවයි මෙම වාර්තාවේ වැඩිදුරටත් දැක්වෙන්නේ
si_121188_7	කෙසේ වෙතත් ඊයේ පැවති ප්‍රවෘත්ති සාකච්ඡාවේදී ඇවන්ගාඞ් සමාගමේ හිටපු වාණිජ නෞකා ජ්‍යෙෂ්ඨ කළමනාකාර විශ්‍රාම ලත් ලූතිනන් කර්නල් නිලන්ත ජයවීර සදහන් කළේ  තමන් ගිනි අවි ආඥා පනත උල්ලංඝනය නොකළ බවයි.
