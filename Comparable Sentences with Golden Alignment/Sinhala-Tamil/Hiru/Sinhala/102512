si_102512_0	ගංජා තොගයක් ලොරියකින් ප්‍රවාහනය කරමින් සිටි පොලිස් පරීක්ෂවරයෙකු ඇඹිලිපිටිය නගරයේදී පොලීසිය අත්අඩංගුවට ගෙන තිබෙනවා
si_102512_1	ඊයේ රාත්‍රී මෙලෙස අත්අඩංගුවට ගෙන ඇත්තේ වැල්ලවාය පොලීසියට අනුයුක්තව සේවය කරන පොලිස් පරීක්ෂකවරයෙක්
si_102512_2	ඇඹිලිපිටිය පොලීසියට ලැබුණු තොරතුරක් මත මෙම ලොරි රථය පරීක්ෂා කළ අවස්ථාවේදී එහි සිටි දෙදනෙකු  ලොරිය දමා පළාගොස් තිබෙනවා
si_102512_3	පසුව පොලීසිය එක් පුද්ගලයෙකු අත්අඩංගුවට ගෙන ඇති අතර  ඔහු අදාළ පොලිස් පරීක්ෂකවරයායි
si_102512_4	මේ අතර තණමල්විල - බෝටාගම ප්‍රදේශයේ නිවසක ගබඩාකර තිබී ගංජා කිලෝග්‍රෑම් 104ක්  පොලීසිය ඊයේ සොයාගෙන තිබෙනවා
si_102512_5	පොලිස් මාධ්‍ය ප්‍රකාශක කාර්යාලය සඳහන් කළේ අදාළ පුද්ගලයා මෙම ගංජා තොගය පොහොර කවර 3 ක බහා නිවසේ සඟවා තිබියදී සොයාගත් බවයි. සිද්ධිය සම්බන්ධයෙන් නිවෙස් හිමියා අත්අඩංගුවට ගෙන ඇති අතර ඔහු අද වැල්ලවාය මහේස්ත්‍රාත් අධිකරණය වෙත ඉදිරිපත් කිරීමට නියමිතයි
