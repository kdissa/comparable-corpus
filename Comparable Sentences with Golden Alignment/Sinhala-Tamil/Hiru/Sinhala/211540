si_211540_0	උතුරු කොරියානු නායක කිම් ජොං අන් වියට්නාම සංචාරය නිමවා අද නැවතත් සිය රට බලා නික්මෙනවා
si_211540_1	ඇමරිකානු ජනාධිපති ඩොනල්ඩ් ට්‍රම්ප් සමඟ පැවති දෙදින සමුළුව එකඟතාවකින් තොරව නිමාවට පත්වුවද උතුරු කොරියානු නායකයාට එහිදී හිමිවූයේ ඉහළ පිළිගැනීමක්
si_211540_2	කිම් ජොං අන් අද හෝචි - මින් නුවර පිහිටි වියට්නාම විප්ලවයේ නිර්මාතෘ හෝචි මින්ගේ ස්මාරකයට බුහුමන් දක්වනු ලැබුවා
si_211540_3	සිය මුත්තනුවන් වූ කිම් ඉල් සුං 1964 සංචාරය කිරීමෙන් පසු වියට්නාමයේ චාරිකාවක නිරතවූ ප්‍රථම උතුරු කොරියානු නායකයා වන්නේ ද කිම් ජොං අන්
si_211540_4	වියට්නාම චාරිකාව නිමවා නැවතත් දුම්රියෙන් සිය රට බලා පැමිණෙන උතුරු කොරියානු නායකයා පැමිණීමට පෙර චීන දේශසීමාව ආසන්නයේ පිහිටි ඩොං ඩැන් දුම්රියපලේ දැඩි ආරක්ෂාවක් සළසා තිබූ බව විදෙස් වාර්තා සඳහන් කළා
