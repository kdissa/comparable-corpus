si_187472_0	අන්තර් මෝසම් කාලගුණ තත්ත්වය මේ වනවිට ස්ථාපිත වී ඇති බැවින් දිවයිනේ දකුණු අර්ධයට පස්වරුවේ ගිගුරුම් සහිත වැසි ඇති වන බව කාලගුණ විද්‍යා දෙපාර්තමේන්තුව පවසනවා
si_187472_1	එහි වැඩබලන අධ්‍යක්‍ෂ ජනරාල් අතුල කරුණානායක සඳහන් කළේ වැසි සමඟ අකුණු අනතුරු සිදුවිය හැකි බැවින් ඒ සම්බන්ධයෙන් ජනතාව විමසිල්ලෙන් පසුවිය යුතු බවයි. වැසි ලැබීමත් සමඟ දැනට පවතින උණුසුම් කාලගුණ තත්ත්වය පහව යනු ඇති බවද වැඩබලන අධ්‍යක්‍ෂ ජනරාල්වරයා සඳහන් කළා
si_187472_2	දිවයිනේ ප්‍රදේශ කිහිපයකට වැසි ලැබුණද වියලි කාලගුණයෙන් දිස්ත්‍රික්ක 9 කට තවදුරටත් බලපෑම් එල්ලවී තිබෙනවා
si_187472_3	පුත්තලම, කුරුණෑගල, නුවරඑළිය, අනුරාධපුරය, පොළොන්නරුව, මන්නරාම, මුලතිව්, වවුනියාව සහ රත්නපුර යන දිස්ත්‍රික්කවලට මෙලෙස බලපෑම් එල්ලවී ඇති බවයි ආපදා කළමනාකරණ මධ්‍යස්ථානය සඳහන් කළේ
si_187472_4	එම දිස්ත්‍රික්කවල පවුල් එක්ලක්ෂ 34,165 කට අයත් පුද්ගලයින් හාරලක්ෂ 36,658 ක් එමඟින් පීඩාවට පත්ව ඇති අතර, ඉන් වැඩිම සංඛ්‍යාවක් පීඩාවට පත්ව ඇත්තේ පුත්තලම දිස්ත්‍රික්කයෙන්
si_187472_5	එම සංඛ්‍යාව දෙලක්ෂ 16,670 ක් බවයි ආපදා කළමනාකරණ මධ්‍යස්ථානය සඳහන් කළේ
