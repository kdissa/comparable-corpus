si_162694_0	බොරැල්ල පොලිසියේ රථවාහන අංශයේ ස්ථානාධිපති පොලිස් පරීක්ෂකවරයා අද (02) උසාවියට භාර වීමෙන් අනතුරුව මේ මස 07 දක්වා රක්ෂිත බන්ධනාගාර ගත කළා
si_162694_1	එදිනට හඳුනා ගැනීමේ පෙරෙට්ටුව පැවැත්වීමට නියමිතයි
si_162694_2	සෙසු සැකකරුවන් සිව්දෙනා ලබන 16 වන දා දක්වා රිමාන්ඩ් කරනු ලැබුවා
si_162694_3	වසර 300ක් පැරණි VOC සලකුණ තිබු ඓතිහාසික වටිනාකමක් තිබු බව කියන අකුණු සන්නායකයක් රු කෝටි 14කට මිලදී ගැනීමේ මුවාවෙන් කොළඹ කුරුඳුවත්ත, බෞද්ධාලෝක මාවතේ නිවසකට පොලිස් නිල ඇඳුමින් සිටි පුද්ගලයෙකු ද සමඟ පැමිණ එම සන්නායකය කොල්ල කා පලා ගිය සැකකරුවන් 4ක් අත්අඩංගුවට ගැනුනේ කිරුලපන ප්‍රදේශයේ පාලු නිවසක සැඟව සිටියදී
si_162694_4	එමෙන්ම කොල්ලකෑමට ලක්වූ පිරිස සමඟ පැමිණ අදාළ නිවසට නොපැමිණ එළියේ රැඳී සිටි බව කියන පළාත් සභා මන්ත්‍රීවරයෙකු සාක්ෂියට කැඳවීමට නියමිත බවත් සඳහන්
si_162694_5	පැරණි භාණ්ඩ ව්‍යාපාරිකයෙකුට මෙම සන්නායකය ලැබුණු පසු එය අලෙවි කරන බවට ප්‍රචාරය කර ඇති අතර එහිදී වනාතමුල්ලේ අපරාධ රැසකට සම්බන්ධ අයෙකු මහ මොළකරු ලෙස සැලසුම සකසා එය කෝටි 14කට ගන්නා මුවාවෙන් පොලිස් නිල ඇඳුම ඇඳ සිටි පුද්ගලයෙකුද සමඟ අලෙවිකරුවන් ගනුදෙනුවට යොදාගත් කුරුඳුවත්තේ නිවසට පැමිණ ඔවුන්ව කාමරයකට දමා සන්නායකය කොල්ල කෑවේ පසුගිය 23 වන දායි
si_162694_6	පොලිස් නිල ඇඳුම සහිත අයෙකු එන බව දැක එළියේ සිටි විකුණුම්කරුවන් සමඟ පැමිණි පළාත් සභා මන්ත්‍රීවරයා කල්තියාම එම ස්ථානයෙන් ඉවත්ව ගොස් ඇති බව ද වාර්තා වනවා
si_162694_7	පොලිස් නිල ඇඳුමින් සිටි අදාල පුද්ගලයා බොරැල්ල පොලිසියේ රථවාහන අංශයේ ස්ථානාධිපතිවරයා බවටයි හදුනාගෙන ඇත්තේ
