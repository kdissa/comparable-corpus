si_233532_0	ඉන්දියවේ නරේන්ද්‍ර මෝදි රජය විසින් ඊයේ ඉදිරිපත් කළ අයවැයෙන් ශ්‍රී ලංකාව සඳහා ඉන්දීය රුපියල් කෝටි 200 ක් වෙන් කර තිබෙනවා
si_233532_1	බංග්ලාදේශය සඳහාද ඊට සමාන මුදලක් වෙන් කර ඇති අතර, අප්‍රිකානු රටවල් සඳහා වෙන් කර ඇති මුළු මුදල ඉන්දීය රුපියල් කෝටි 350ක්
si_233532_2	දකුණු ආසියානු රටවල් අතුරින් වැඩිම මුදලක් එනම් ඉන්දීය රුපියල් 800 ක් නේපාලයට වෙන් කර ඇති නමුදු එය පසුගිය වසරට වඩා කෝටි 400 ක අඩුවීමක් බවයි ඉන්දිය මාධ්‍ය වාර්තා කළේ
si_233532_3	මියන්මාරය වෙත ඉන්දීය අයවැයෙන් වෙන් කළ මුදල කෝටි 170 සිට 300 දක්වා ඉහළ නැංවීමද විශේෂත්වයක්
si_233532_4	එමෙන්ම පාකිස්ථානය මගහැර ඇෆ්ගනිස්ථානය වෙත සම්බන්ධවීමට ඉන්දියාවට ඉඩ සළසන ගිණිකොන දිග ඉරානයේ ජබහාර් වරාය ව්‍යාපෘතිය සඳහාද ඊයේ ප්‍රකාශයට පත් කෙරුණු ඉන්දිය අයවැයෙන් රුපියල් කෝටි 100 ක් වෙන් කර තිබෙනවා
si_233532_5	මේ අතර, ශ්‍රී ලංකාවේ නව ඉන්දීය මහකොමසාරිස්වරයා ලෙස ශ්‍රී ගෝපාල් බාග්ලේ පත් කර තිබෙනවා
si_233532_6	ඉන්දීය විදේශ කටයුතු අමාත්‍යාංශය නිවේදනය කළේ ඔහු සිය ධුරයේ රාජකාරි කටයුතු කඩිනමින් ආරම්භ කිරීමට අපේක්ෂා කරන බවයි. ඔහු ඉන්දීය අගමැති කාර්යාලයේ සම ලේකම්වරයෙකු ලෙස කටයුතු කළ අතර, මීට පෙර ශ්‍රී ලංකාවේ නව ඉන්දීය මහකොමසාරිස්වරයා ලෙස කටයුතු කළ තරංජිත් සිං සන්ධු, ඇමරිකාවේ ඉන්දීය තානාපතිවරයා ලෙස පත් කිරීමටයි සැලසුම් කර ඇත්තේ
