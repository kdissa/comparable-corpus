si_155857_0	හම්බන්තොට - කටුවන ප්‍රදේශයේදී ටී 56 වර්ගයේ ගිණි අවියක් සහ පතොරම් කිහිපයක් සමඟ පුද්ගලයින් දෙදෙනෙකු තංගල්ල කොට්ඨාශ අපරාධ විමර්ශන අංශය මගින් අත්අඩංගුවට ගෙන තිබෙනවා
si_155857_1	බිංගිරිය සහ සූරියවැව ප්‍රදේශයේ පදිංචි 38 සහ 40 වන වියේ පසුවන සැකකරුවන් දෙදෙනාගෙන් එක් අයෙකු හම්බන්තොට - බඳගිරිය ප්‍රදේශයේදී අවි පෙන්වා කොල්ලකෑමේ සිද්ධියකට සම්බන්ධ පුද්ගලයෙකු බවයි පොලීසිය කියා සිටියේ
si_155857_2	සැකකරුවන් දෙදෙනාගෙන් එක් අයෙකුගේ ගමන් මල්ලක් පරීක්ෂා කිරීමේදී මෙම ගිනි අවිය සහ උණ්ඩ 15 ක් සොයා ගැනුනා
si_155857_3	ඊයේ අත්අඩංගුවට ගත් සැකකරුවන් මීට පෙර සැළසුම් කරන ලද අපරාධයක් සිදුකිරීමේ අරමුණින් පැමිණියේද යන්න පිළිබඳව විමර්ශන සිදුකරන බවයි හම්බන්තොට පොලීසිය සඳහන් කළේ
