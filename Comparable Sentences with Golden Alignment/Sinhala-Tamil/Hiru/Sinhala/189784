si_189784_0	හම්බන්තොට - පල්ලෙමලල ප්‍රදේශයේදී ජංගම දුරකථනය යොදාගනිමින් මත්කුඩු බෙදා හැරීමේ ජාවාරමක නිරත වූ පුද්ගලයෙකු අත්අඩංගුවට ගෙන තිබෙනවා
si_189784_1	සැකකරු අද අත්අඩංගුවට ගන්නා අවස්ථාවේදී ඔහු සතුව තිබී මත්කුඩු ග්‍රෑම් 2 යි මිලිග්‍රෑම් 100 ක් සොයා ගෙන ඇති බවයි පොලීසිය සඳහන් කළේ
si_189784_2	ඔහු ජංගම දුරකථන සම්බන්ධතා හරහා දීර්ඝ කාලයක සිට මත්කුඩු රට පුරා බෙදා හැර ඇති බවටයි අනාවරණ වී ඇත්තේ
si_189784_3	සැකකරු පල්ලෙමලල ප්‍රදේශයේම පදිංචිකරුවෙකු වන අතර, ඔහු වැඩිදුර පරීක්ෂණ සඳහා තංගල්ල කොට්ඨාශයේ සංවිධානාත්මක අපරාධ මැඩලීම් ඒකකයට භාරදී තිබෙනවා
