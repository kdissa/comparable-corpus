ta_725664_0	பல பில்லியன் டொலர் பெறுமதியான ஆயுத கொடுக்கல் வாங்கல்களை மேற்கொள்வதற்காக ரஷ்ய ஜனாதிபதி விளாடிமிர் புட்டின் மற்றும் இந்திய பிரதமர் நரேந்திர மோடி ஆகியோர் சந்தித்துள்ளனர்.
ta_725664_1	இரண்டு நாள் உத்தியோகபூர்வ விஜயம் மேற்கொண்டு ரஷ்ய ஜனாதிபதி இந்தியா சென்றடைந்தார்.
ta_725664_2	இதன்போது ஐந்து பில்லியன் அமெரிக்க டொலர் பெறுமதியான இந்த பாதுகாப்பு கொடுக்கல் வாங்கலுக்கான உடன்படிக்கையில் கைச்சாத்திட திட்டமிடப்பட்டது.
ta_725664_3	விளாடிமிர் புட்டின் அமெரிக்காவினால் விதிக்கப்பட்டுள்ள தடைகளை கருத்திற்கொள்ளாது இவ்வாயுத கொடுக்கல் வாங்கல்களுக்கு முன்வந்துள்ளதாக அந்நாட்டு அறிக்;கைகள் தெரிவித்துள்ளன.
ta_725664_4	இவ்வுத்தியோகபூர்வ சந்திப்பின் போது பாதுகாப்பு பிரிவு, அணுசக்தி, விண்வெளி ஆய்வு மற்றும் பொருளாதாரம் தொடர்பான சுமார் இருபது இருதரப்பு உடன்டிக்கைகளில் கைச்சாத்திடப்படவுள்ளது.
ta_725664_5	அமெரிக்கா-ரஷ்யா பாதுகாப்பு மற்றும் புலனாய்வு துறையுடன் வர்த்தகத்தை மேற்கொள்கின்ற எந்தவொரு நாட்டுக்கும் தடைகளை விதித்த போதும் எஸ்.400 விமான பாதுகாப்பு தொகுதிக்கான ஐந்து பில்லியன் அமெரிக்க டொலர் பெறுமதியான உடன்படிக்கையில் இந்தியா கைச்சாத்திட்டுள்ளமை குறிப்பிடத்தக்கது.
