ta_979232_0	நபர் ஒருவரை தாக்கி அவரை சட்டவிரோதமாக தடுத்து வைத்த குற்றச்சாட்டில் மூவர் கைது செய்யப்பட்டுள்ளனர்.
ta_979232_1	பாணந்துறை பிரிவின் சட்டம் அமுல்படுத்தல் பிரிவின் அதிகாரிகளால் மேற்கொண்ட சுற்றி வளைப்பிலேயே இம் மூவரும் கைது செய்யப்பட்டனர.
ta_979232_2	பண்டாரகம கொஸ்வத்த பகுதியில் நபர் ஒருவர் மீ’து தாக்குதல் நடத்தப்படுவதாக பொலிஸாருக்கு தகவல் கிடைத்துள்ளது.
ta_979232_3	இதன் பிரகாரமே சந்தேக நபர்கள் கைது செய்யப்பட்டனர்.
ta_979232_4	தடுத்து வைக்கப்பட்டிருந்த நபர் தற்போது பாணந்துறை வைத்தியசாலையில் அனுமதிக்கப்பட்டுள்ளார்.
ta_979232_5	இந்நபரை கடத்திய 2 சந்தேக நபர்களும் அதற்காக பயன்படுத்தப்பட்ட வேனின் சாரதியுமே இவ்வாறு கைது செய்யப்பட்டுள்ளனர்.
ta_979232_6	வேனும் பொலிஸாரால் கைப்பறறப்பட்டுள்ளது.
ta_979232_7	காயமடைந்த நபர் தான் பணியாற்றிய இடத்தில் பணத்தை திருடியமைக்காக அவரது கடையின் உரிமையாளர் குறித்த நபரை கடத்தி தடுத்து வைத்திருந்துள்ளார்.
ta_979232_8	இச்சம்பவத்துடன் தொடர்புடைய பிரதான சந்தேக நபரை கைது செய்ய பொலிஸார் நடவடிக்கை எடுத்துள்ளனர்.
