ta_73853_0	2 ஆயிரம் தமிழ் மற்றும் முஸ்லிம் இளைஞர் யுவதிகளை பொலிஸ் திணைக்களத்தில் இணைத்துக் கொள்ள நடவடிக்கை எடுக்கப்பட்டுள்ளது.
ta_73853_1	வட கிழக்கை சேர்ந்த தமிழ் மற்றும் முஸ்லிம் இளைஞர் யுவதிகளை பொலிஸ் திணைக்களத்தில் இணைத்து கொள்வதற்கான ஆரம்ப கட்ட பணிகள் மேற்கொள்ளப்பட்டுள்ளன.
ta_73853_2	கான்ஸ்டபள் தரப்பிலான பொலிஸாரே இவ்வாறு இணைத்துக் கொள்ளப்படவுள்ளனர்.
ta_73853_3	இதற்கான நேர்முக தேர்வு வவுனியாவிலுள்ள பொலிஸ் அத்தியட்சகரின் அலுவலகத்தில் இன்று ஆரம்பமானது.
ta_73853_4	ஏராளமான தமிழ் மற்றும் முஸ்லிம் இளைஞர் யுவதிகள் ஆர்வத்துடன் நேர்முக பரீட்சையில் இணைந்து கொண்டு வருவதாக பொலிஸ் திணைக்களம் தெரிவித்துள்ளது.
ta_73853_5	இந்நேர்முக பரீட்சையில் கல்வி மற்றும் உடற் தகுதி தொடர்பில் அவதானம் செலுத்தப்படுவதாக உதவி பொலிஸ் அத்தியட்சகர் வை.ஜி.எஸ்.பின்னதுவ தெரிவித்தார்.
