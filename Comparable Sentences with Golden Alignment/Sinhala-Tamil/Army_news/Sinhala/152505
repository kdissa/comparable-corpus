si_152505_0	යුද්ධ හමුදා තොරතුරු තාක්‍ෂණ අධ්‍යක්‍ෂ මණ්ඩලය විසින් සයිබර් ආරක්‍ෂාව, සයිබර් අපරාධ සහ සමාජ මාධ්‍ය, ෆෙස්බුක් වැනි දෑ නිවැරදිව භාවිතා කරමින් යුද්ධ හමුදාව තුල විද්‍යුත් සන්නිවේදනය භාවිතා කිරීම පිළිබඳ දැනුවත් කිරීමේ වැඩමුළුවක් සිකුරාදා (03) දින 59 වන සේනාංකයේ දී පවත්වන ලදි
si_152505_1	මුලතිව් ආරක්‍ෂක සේනා ආඥාපති මේජර් ජෙනරාල් දුෂ්‍යන්ත රාජගුරු ගේ උපදෙස් මත 59 වන සේනාංකයේ සේනාංකාධිපති මේජර් ජෙනරාල් රුවන් වනිගසූරිය ගේ මුලිකත්වයෙන් මෙම වැඩමුළුව පවත්වනු ලැබීය
si_152505_2	සයිබර් ආරක්‍ෂාව පිළිබඳ දැනුවත්විම තුළින් යුද්ධ හමුදාවේ දෛනික රාජකාරි සිදුකිරීමේදි රහස්‍යභාවය පවත්වාගෙනයාමට හැකිවේ
si_152505_3	මෙම වැඩමුළුවේ දේශන 12 වන ශ්‍රී ලංකා සංඥා බලකායේ අණදෙන නිලධාරි, කර්නල් එස්.පී.පී පක්‍ෂවීර විසින් පවත්වනු ලැබු අතර, ඒ සඳහා යුද්ධ හමුදා සාමාජිකයින් 235 කට වැඩි පිරිසක් සහභාගි වූහ
