si_582127_0	නුවරඑළිය දිස්ත්‍රික් ලේකම්ගේ ඉල්ලීමකට අනුව මධ්‍යම ආරක්‍ෂක සේනා මූලස්ථානය යටතේ සේවයේ නියුතු යුද්ධ හමුදා සාමාජිකයින් 15 දෙනෙකුගෙන් සමන්විත කණ්ඩායමක් සෙනසුරාදා (06) දින හැටන්, කාසල්රිච් ජලාශය පිරිසිදු කිරීමේ ශ්‍රමදාන වැඩසටහනක් දියත් කරනු ලැබීය
si_582127_1	එදින සන්ධ්‍යාව වනතෙක් පැවැති මෙම ශ්‍රමදාන වැඩසටහන සඳහා මධ්‍යම ආරක්‍ෂක සේනා ආඥාපති මේජර් ජෙනරාල් රුක්මාල් ඩයස් ගේ මඟපෙන්වීම මත 19 වන ශ්‍රී ලංකා ජාතික ආරක්‍ෂක බළමුළුවේ අණදෙන නිළධාරිගේ පූර්ණ අධීක්‍ෂණය යටතේ එම බළමුළුවේ සේවයේ නියුතු යුද්ධ හමුදා සාමාජිකයින් විසින් පැවැත්  වු අතර ඒ සඳහා ප්‍රදේශයේ ස්වේච්ඡා සාමාජිකයින්ගේ ද සහයෝගය හිමිවිය
