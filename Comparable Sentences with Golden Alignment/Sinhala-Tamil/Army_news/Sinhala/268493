si_268493_0	යුද්ධ හමුදා සුලු අවි සංගමය මඟින් සංවිධානය කරනු ලබන වාර්ෂික අන්තර් රෙජිමේන්තු ප්‍රායෝගික රයිෆල් වෙඩිතැබිමේ තරඟාවලිය මැයි මස 28 සිට ජුනි මස 5 දක්වා දියතලාව මීටර් 1000 වෙඩිපිටියේ දී පවත්වන ලදි
si_268493_1	මෙහි ත්‍යාග ප්‍රදානෝත්සවය අඟහරුවාදා (05) දින දියතලාව වෙඩිපිටියේ දී පැවති අතර, එහි ප්‍රධාන ආරාධිත අමුත්තා ලෙස යුද්ධ හමුදා මාණ්ඩලික ප්‍රධානි මේජර් ජෙනරාල් දම්පත් ප්‍රනාන්දු සහභාගි විය
si_268493_2	මේ වසරේ ප්‍රායෝගික වෙඩිතැබීමේ තරඟාවලිය කණ්ඩායම් 35 කට වඩා වැඩි සංඛ්‍යාවක් සහභාගි වූ අතර, තරඟාවලිය ජාත්‍යන්තර ප්‍රමිතීන්ට අනුකූලව සිදු කිරීම තුලින්  රයිෆල් වෙඩි තැබීම් ක්ෂේත්‍රය ඉතා ඉහළ මට්ටමකට ගෙනඒමට හැකිවිය
si_268493_3	මෙම අවස්ථාවට වැදගත්කමක් එක් කරමින් රෙජිමේන්තු නියෝජනය කරමින් පිරිමි සහ කාන්තා වෙඩික්කරුවන් සහභාගි වූ අතර, මෙම තරඟාවලිය දැකබලාගැනීම සඳහා විශාල පිරිසක්  පැමිණ සිටියහ
si_268493_4	මෙහි දි ගැමුණු හේවා බලකාය ආධුනික කණ්ඩායම් සහ විවෘත කණ්ඩායම් ශුරතාවය දිනැගැනීමට සමත් වූ අතර, ගජබා රෙජිමේන්තු කණ්ඩායම වෙත අනුශුරතාවය හිමිවිය
si_268493_5	සේවා රෙජිමේන්තු ශුරතාවය ශ්‍රී ලංකා යුද්ධ හමුදා සේවා බලකා කණ්ඩායම හිමිකරගත් අතර, අනුශුරතාවය ශ්‍රී ලංකා යුද්ධ හමුදා පොලිස් හේවා බලකා කණ්ඩායම වෙත හිමිවිය
si_268493_6	ත්‍යාග ප්‍රදානෝත්සවය සඳහා ජ්‍යෙෂ්ඨ නිලධාරීන්, අනෙකුත් නිලධාරීන්, සෙසු නිලයින් සහ තරඟකරුවන් රැසක් සහභාගි වූහ
