si_371410_0	දඹුල්ල ප්‍රදේශයේ පිහිටා ඇති යාන්ත්‍රික පාබල රෙජිමේන්තුවේ නව රෙජිමේන්තු අධිපති ලෙස බ්‍රිගේඩියර් සුමිත් අතපත්තු සඳුදා (03) දින හමුදා සම්ප්‍රදායානුකූලව පැවති උත්සවයක දී රාජකාරි භාරගන්නා ලදි
si_371410_1	යාන්ත්‍රික පාබල රෙජිමේන්තුව වෙනුවෙන් මහඟු සේවාවක් ඉටු කළ මේජර් ජෙනරාල් කුමුදු පෙරේරා සෙනසුරාදා (01) දින සිය ධුරයෙන් නික්මයාම හේතුවෙන් එම තනතුර සඳහා බ්‍රිගේඩියර් සුමිත් අතපත්තු පත්කරනු ලැබීය
si_371410_2	නව රෙජිමේන්තු අධිපති වෙත රෙජිමේන්තු මුලස්ථාන පරිශ්‍රයේ දී එහි මධ්‍යස්ථාන සේනාවිධායක කර්නල් ජානක ප්‍රියදර්ශන විසින් උණුසුම් අයුරින් පිළිගැනීමෙන් අනතුරුව හමුදා සම්ප්‍රදායානුකූලව කඳවුරු සම්මාන මුරයක් ද පිරිනමනු ලැබීය
si_371410_3	ඉන්පසු බ්‍රිගේඩියර් සුමිත් අතපත්තු විසින් රට වෙනුවෙන් දිවිපිදු රණවිරුවන් සිහිකරමින් යාන්ත්‍රික පාබල රෙජිමේන්තු‍‍රණවිරු ස්මාරකය වෙත පුෂ්පෝපහාර දක්වන ලදි
si_371410_4	එසේම, නව රෙජිමේන්තු අධිපතිතුමන් සරඹ භූමිය වෙත කැඳවාගෙන යාමෙන් අනතුරුව යාන්ත්‍රික පාබල රෙජිමේන්තු භට පිරිස් විසින් සම්මාන ආචාර පෙළපාලියක් ද පිරිනැමූහ
si_371410_5	එහිදි බ්‍රිගේඩියර් සුමිත් අතපත්තු විසින් භට පිරිස් ඇමතීම ද සිදු කරනු ලැබීය
si_371410_6	එතුමන් නව කාර්යාලයේ දී, ආගමික වතාවත් මධ්‍යයේ නිල ලේඛණයකට අත්සන් තබමින් නව තනතුරේ රාජකාරි අරඹනු ලැබූ අතර, මෙම අවස්ථාව සඳහා යාන්ත්‍රික පාබල රෙජිමේන්තුවේ මධ්‍යස්ථාන සේනාවිධායක ඇතුලු ජ්‍යෙෂ්ඨ නිලධාරීන් පිරිසක් ද එක්ව සිටියහ
si_371410_7	සියලු නිළ තේ පැන් සංග්‍රහයට සහභාගි වී ඔවුන් සමඟින් සුහඳ පිළිසදරක නිරතවීමට ද නව රෙජිමේන්තු අධිපතිතුමන් අමතක නොකළහ
si_371410_8	මේ වන විට බ්‍රිගේඩියර් සුමිත් අතපත්තු ජ්‍යෙෂ්ඨ නිලධාරීතුමන් හමුදා මාධ්‍ය ප්‍රකාශක මෙන්ම යුද්ධ හමුදා මුලස්ථාන අධ්‍යක්ෂ ජනමාධ්‍ය ලෙස ද කටයුතු කරනු ලබයි
