si_922146_0	නිලධාරීන් අතර හමුදා වෘත්තීමයභාවය නංවාලීම වෙනුවෙන් බුත්තල පිහිටි නිලධාරි ප්‍රවර්ධන ප්‍රගමන මධ්‍යස්ථානය විසින් පවත්වනු ලබන ඒකක අණදෙන නිලධාරි පාඨමාලාව (UCC)  6 සහ කනිෂ්ඨ අණදෙන්නන්ගේ පාඨමාලා (JCC) 18 යන පාඨමාලා ඉකුත් සිකුරාදා (3) දින කෙටි උත්සවයකින් ආරම්භ කළ අතර එහිදි නිලධාරි ප්‍රවර්ධන ප්‍රගමන මධ්‍යස්ථානයේ සේනාවිධායක මේජර් ජෙනරාල් ජයනාත් ජයවීර විසින් ඔවුන් අමතනු ලැබීය
si_922146_1	මෙම පාඨමාලා සඳහා ලුතිතන් කර්නල් සහ මේජර් නිළයේ නිලධාරීන් 24 දෙනෙකුද මේජර් සහ කපිතන් නිළයේ නිලධාරීන් 53 දෙනෙකුද පිළිවෙලින් ඒකක අණදෙන නිලධාරි පාඨමාලාවට සහ කනිෂ්ඨ අණදෙන්නන්ගේ පාඨමාලාව සඳහා ලියාපදිංචි වී ඇති අතර කනිෂ්ඨ අණදෙන්නන්ගේ පාඨමාලාව 18  සඳහා එක් නේපාල නිලධාරීයෙකුද සහභාගි වේ
si_922146_2	සමාරම්භක දේශනයේදී පාඨමාලාව සඳහා සහභාගි වුවන් මේජර් ජෙනරාල් ජගත් ජයවීර විසින් ඇමතූ අතර එහිදි මෙම වෘත්තීය පාඨමාලා දෙක හැදෑරිමේ වැදගත්කම ඉස්මතු කර දැක්වීය
si_922146_3	අනතුරුව යුද්ධ හමුදා ජිවිතයේදී පක්ෂපාතිත්වය, අඛණ්ඩතාව, විනය, මනසේ සමබරතාවය, ආකල්ප සහ ප්‍රවේශයන් යනාදි සාරධර්ම උකහා ගැනීමේ වටිනාකම ද ඔහු අවධාරණය කළේය
si_922146_4	නිලධාරී ප්‍රවර්ධන ප්‍රගමන මධ්‍යස්ථානයේ ප්‍රධාන උපදේශක කර්නල් ඩබ්ලිව්.එස්.එන්. හේමරත්න ද මෙහිදී අදහස් දැක්වීය
si_922146_5	මෙම සමාරම්භක අවස්ථාවට උපදේශකවරුන්, පරිපාලන කාර්ය මණ්ඩලය සහ නිලධාරී ප්‍රවර්ධන ප්‍රගමන මධ්‍යස්ථානයේ හි ස්ථිර කාර්ය මණ්ඩලයේ සාමාජිකයින් ද සහභාගී වූහ
