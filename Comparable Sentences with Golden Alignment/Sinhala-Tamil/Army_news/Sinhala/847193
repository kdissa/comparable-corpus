si_847193_0	මූලතිව් ආරක්‍ෂක සේනා ආඥාපති මේජර් ජෙනරාල් දුෂ්‍යන්ත රාජගුරු ගේ උපදෙස් මත 64 වන සේනාංකායේ සේනාංකාධිපති බ්‍රිගේඩියර් ජයනාත් ජයවීර ගේ මූලිකත්වයෙන් ඔඩ්ඩුසුඩාන් සහ මූලතිව් ප්‍රදේශයේ මෙවර අපොස සා/පෙළ විභාගය සඳහා පෙනීසිටින සිසුන් වෙනුවෙන් ගණිත සම්මන්ත්‍රණයක් නොවැම්බර් මස 17 සහ 18 දිනයන්හි ඔඩ්ඩුසුඩාන් මහා විද්‍යාලයේ දී පවත්වනු ලැබීය
si_847193_1	මෙම ගණිත සම්මන්ත්‍රණය මහරගම ජාතික අධ්‍යාපන ආයතනයේ දේශකයින් කණ්ඩායමක් විසින් මෙහෙයවනු ලැබු අතර ඒ සඳහා ඔඩ්ඩුසුඩාන් ප්‍රදේශයේ පාසල් හතක් නියෝජනය කරමින් සිසුන් 200 කට අධික පිරිසක් සහභාගි වූහ
si_847193_2	එහිදි සහභාගි වූ සිසුන් වෙත විෂය පිළිබඳ නිබන්ධන ද නොමිලේ බෙදාදෙන ලදී
si_847193_3	64 වන සේනාංකය විසින් මෙම සම්මන්ත්‍රණය සඳහා සහභාගී වූ සියලුම සිසුන්ට කෙටි ආහාර සහ දිවා ආහාරවලින් ද සංග්‍රහ කරනු ලැබීය
si_847193_4	ප්‍රදේශයේ සහජිවනය සහ සංහිඳියාව ප්‍රවර්ධනය කිරීමේ අරමුණින් මෙම සම්මන්ත්‍රණය සංවිධානය කරනු ලැබීය
