si_893985_0	ගැමුණු හේවා බලඇණියේ රෙජිමේන්තු අධිපති මේජර් ජෙනරාල් දම්පත් ප්‍රනාන්දු ගේ උපදෙස් මත කුරුවිට, ගැමුණු හේවා බලඇණියේ රෙජිමේන්තු මධ්‍යස්ථානයේ නිලධාරීන් සහ සෙසුනිලයින්ගේ සහභාගීත්වයෙන් රණවිරු සැමරුම් උත්සවයක් මැයි මස 18 වන දින පවත්වන ලදී
si_893985_1	රෙජිමේන්තු අධිපතිතුමන් සහ මධ්‍යස්ථාන සේනාවිධායකතුමන් මෙම අවස්ථාව සඳහා සහභාගිවීම මහත් ශක්තියක් විය
si_893985_2	එහිදී ප්‍රථමයෙන්ම ජාතික ධජය සහ යුද්ධ හමුදා ධජය ඔසවන ලද අතර ජාතික ගීය හා යුද්ධ හමුදා ගීතය ගායනා කිරිමෙන් අනතුරුව රණවිරුවන් අනුස්මරණය කරමින් විනාඩි 02 ක නිශ්ශබ්දතාවයක් ද පවත්වනු ලැබීය
si_893985_3	ඉන් අනතුරුව රණවිරු සැමරුම් දිනය වෙනුවෙන් යුද්ධ හමුදාධිපතිතුමන් විසින් නිකුත් කළ පණිවුඩය කියවූ අතර, දිවිපිදු රණවිරුවන් වෙනුවෙන් ආගමික වතාවත් සිදු කිරීමට ප්‍රථම රෙජිමේන්තු අධිපතිතුමන් භට පිරිස් අමතමින් රණවිරුවන්ගේ වීරක්‍රියා නැවත සිහිපත් කරමින් සිය ආචාරය ද පුදකළහ
