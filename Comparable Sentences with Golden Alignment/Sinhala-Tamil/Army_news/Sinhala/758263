si_758263_0	ශ්‍රී ලංකා යුද්ධ හමුදා විද්‍යාපීඨයේ කෙඩෙට් නිලධාරි පාඨමාලා අංක 88 ට අයත් කෙඩෙට් නිලධාරීන් ඔවුන්ගේ පුහුණුවේ එක් අදියරක් ලෙස ඉකුත් බදාදා (12) දින ශ්‍රී ලංකා සන්නාහ සන්නද්ධ බලකා රෙජිමේන්තු මූලස්ථානයෙහි සංචාරයක නිරත වූහ
si_758263_1	ශ්‍රී ලංකා සන්නාහ සන්නද්ධ බලකා රෙජිමේන්තු මූලස්ථානය වෙත සපැමිණි කෙඩෙට් නිලධාරින් එම රෙජිමේන්තු මධ්‍යස්ථානයේ සේනාවිධායක කර්නල් එම්. එස් දේවප්‍රිය විසින්  නිලධාරී නිවස්නයේදී ඉතා උණුසුම් අයුරින් පිළිගනු ලැබීය
si_758263_2	ඉන් අනතුරුව එම බලකායේ කාර්යභාරය පිළිබඳ සවිස්තරාත්මක විස්තරයක් ඔවුන් වෙත ඉදිරිපත් කරනු ලැබීය
si_758263_3	ඉන් අනතුරුව, කෙඩෙට් නිලධාරින් එම මූලස්ථානයේ පිහිටි සන්නද්ධ රථ නැරඹූ අතර එම සන්නද්ධ රථවල තාක්‍ෂණික උපාංග කෙරෙහි විශේෂ අවධානයක් යොමු කරමින් ඒ පිළිබඳ ඉතා උද්යෝගිමත් අයුරින් වැඩි අවධාණයක් යොමු කළහ
si_758263_4	රෙජිමේන්තු මූලස්ථානයේ පැවති මෙම අවස්ථාව වෙනුවෙන් ශ්‍රී ලංකා සන්නාහ සන්නද්ධ බලකා රෙජිමේන්තු මූලස්ථානයේ මාණ්ඩලික නිලධාරි l ඇතුළු එම රෙජිමේන්තුවේ මෙන්ම සන්නාහ සන්නද්ධ බලසේනාවේ ජ්‍යෙෂ්ඨ සහ කණිෂ්ඨ නිලධාරින් පිරිසක් ද සම්බන්ධ වූහ
