si_52379_0	අවෙයිදිපුරම් වෙලන්කන්නි රෝමානු කතෝලික දේවස්ථානයේ බලධාරීන්ගේ ඉල්ලීමකට අනුව දේවස්ථාන පරිශ්‍රය කුණු කසල ඉවත් කර පිරිසිදු කිරීමේ ශ්‍රමදාන ව්‍යාපෘතියක් දියත් කිරීම සඳහා කිලිනොච්චි ප්‍රදේශයේ සේවයේ නියුතු යුද්ධ හමුදා සාමාජිකයින් පසුගිය බ්‍රහස්පතින්දා (28) දින සිය සහයෝගය ලබාදෙන ලදී
si_52379_1	මෙම ශ්‍රමදාන ව්‍යාපෘතිය සඳහා කිලිනොච්චි ආරක්‍ෂක සේනා මුලස්ථානය යටතේ ස්ථාපිත 65 වන සේනාංකයට අයත් 652 වන බලසේනා බලප්‍රදේශයේ ස්ථානගත 7 වන ශ්‍රී ලංකා ජාතික ආරක්‍ෂක බලමුළුවේ සේවයේ නියුතු යුද්ධ හමුදා සාමාජිකයින් 32 කට අධික පිරිසක් සිය දායකත්වය ලබාදුන්හ
si_52379_2	කිලිනොච්චිය ආරක්‍ෂක සේනා ආඥාපති මේජර් ජෙනරාල් විජිත රවිප්‍රිය ගේ මඟපෙන්වීම මත 65 වන සේනාංකයේ සේනාංකාධිපති මේජර් ජෙනරාල් වසන්ත කුමාරප්පෙරුම ගේ අධීක්ෂණය යටතේ මෙම ශ්‍රමදාන ව්‍යාපෘතිය දියත් කරන ලදි
