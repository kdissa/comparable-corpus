si_861960_0	පවතින අයහපත් කාලගුණයත් සමඟ ඇඳහැළෙන අධික වර්ෂාපතනය හේතුවෙන් මරදම්කුලම් වැවේ ජල මට්ටම සීඝ්‍රයෙන් ඉහළගොස් වැව් බැම්මෙන් ජලය කාන්ඳුවීම පිළිබඳ සැලවූ වහාම ක්‍රියාත්මත වූ කිළිනොච්චි ආරක්‍ෂක සේනා මූලස්ථානය යටතේ ස්ථාපිත 7 වන ශ්‍රී ලංකා ජාතික ආරක්‍ෂක බළමුළුවේ භටපිරිස් ප්‍රදේශවාසීන් සමග එක්ව ඉකුත් සෙනසුරාදා (30) දින වැව් බැම්ම ප්‍රතිසංස්කරණය කර ප්‍රදේශයේ ආරක්‍ෂාව තහවුරු කිරීමට සමත්විය
si_861960_1	කිළිනොච්චි ආරක්‍ෂක සේනා ආඥාපති සහ 65 වන සේනාංකයේ සේනාංකා‍ධිපති ගේ උපදෙස් මත භටපිරිස් වැව් බැම්මේ ජලය කාන්දුවීම වැලැක්වීම සඳහා කඩිනමින් වැව් බැම්මේ වැලි කොට්ටා ඇතිරීමට පියවර ගන්නා ලදී
si_861960_2	මෙම හදිසි ආපදා තත්ත්වයට සහන සැලසීම සඳහා නිල‍ධාරීන් 3 දෙනෙකු සහ යුද්ධ හමුදා සාමාජිකයින් 50 දෙනෙකු එක්වූහ
