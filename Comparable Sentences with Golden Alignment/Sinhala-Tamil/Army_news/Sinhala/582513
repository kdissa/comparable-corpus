si_582513_0	මෑතකදී දඹුල්ල ප්‍රදේශයේ පැවති බුද්ධාගම සහ ජාත්‍යන්තර මානුෂීය නීතිය (IHL) අතර අතුරුමුහුණත් සමුළුවේදී ‘සන්නද්ධ ගැටුම්වලදී දුක් වේදනා අවම කිරීම’ ජ්‍යෙෂ්ඨ යුද්ධ හමුදා නිලධාරියෙකු විසින් සිදු කරනු ලැබු ඉදිරිපත් කිරීම
si_582513_1	එම අවස්ථාව සඳහා සහභාගී වූ දේශීය හා විදේශීය විද්වතුන්ගේ පැසසුමට ලක්විය
si_582513_2	අන්තර්ජාතික රතු කුරුස කමිටුව (ICRC) විසින් සංවිධානය කරන ලද මෙම සමුළුව සඳහා  ප්‍රඥාවන්ත භික්ෂූන් වහන්සේලා ඇතුළු විදේශීය විද්වතුන්, දේශීය විද්වතුන්, නීති විශාරදයින්, සේවයේ නියුතු සහ විශ්‍රාමික යුද්ධ හමුදා නිලධාරීන් ඇතුළු 120 කට අධික පිරිසක් සහභාගී වූ අතර, දින තුනක් පුරා පැවති මෙම සමුළුවේදී හිටපු යුද්ධ හමුදාධිපති ජෙනරාල් (විශ්‍රාමික) දයා රත්නායක ඇතුළු විද්වත් පිරිස විසින් අදාළ මාතෘකා සහ විෂයයන් පිළිබඳව දීර්ඝ වශයෙන් සාකච්ඡා කරන ලදී
si_582513_3	බටහිර ආරක්‍ෂක සේනා මූලස්ථානය යටතේ ඇති 14 වන සේනාංකයේ මාණ්ඩලික නිලධාරී 1 ලුතිනන් කර්නල් නලින් හේරත් විසින් මෙම සැසිවාරය අමතමින් “ජාත්‍යන්තර මානුෂීය නීතියට සහ සන්නද්ධ ගැටුම්වල පවතින තත්ත්වයන්ට වඩාත්ම අදාළ බෞද්ධ ඉගැන්වීම් හා සම්ප්‍රදායන්
si_582513_4	පිළිබඳ කළ දේශණය පැමිණ සිටි පිරිසගේ විශේෂ අවධානයට ලක්විය
si_582513_5	තවද වේගයෙන් වෙනස් වන තාක්‍ෂණයන්ට අනුව බෞද්ධ ඉගැන්වීම් සැබවින්ම සන්නද්ධ ගැටුම් අවස්ථාවන්හිදී යොදා ගත හැකි ආකාරය පිළිබඳව සංසදනය කර ඉදිරිපත් කරන ලද අධ්‍යයන පත්‍රිකා 40 කට වැඩි ප්‍රමාණයක් උපයෝගී කරගනිමින් සාකච්ඡා කරන ලදී
si_582513_6	දවසේ වැඩසටහන අවසානයේදී, හිටපු යුද්ධ හමුදාධිපතිවරයා ඇතුළු සම්මන්ත්‍රණයට සහභාගී විද්වතුන් යුද හමුදා නිලධාරියා විසින් සමුළුවේ දී සිදු කළ ඉදිරිපත් කිරිමේ අන්තර්ගතයන් සහ ඉදිරි දර්ශනයන් පිළිබඳව ඉතා ඉහළින් සාකච්ඡා කළහ
