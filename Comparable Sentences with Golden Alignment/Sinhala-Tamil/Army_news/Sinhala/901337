si_901337_0	කිලිනොච්චි ආරක්‍ෂක සේනා මූලස්ථානය යටතේ ස්ථාපිත 652 වන බලසේනාව විසින් සංවිධානය කරනු ලැබු ‘කිලිනොච්චි ආරක්‍ෂක සේනා මූලස්ථාන අභියෝගතා කුසලාන පාපන්දු තරඟාවලිය පසුගිය අඟහරුවාදා (26) දින එම ආරක්‍ෂක සේනා මූලස්ථාන ක්‍රීඩාංගණයේ දී පැවැත්විණි
si_901337_1	ප්‍රදේශයේ සිවිල් සහ යුද්ධ හමුදා පාපන්දු කණ්ඩයම්හි සහභාගිත්වයෙන් පැවැති මෙම පාපන්දු තරඟාවලියේ සමාප්ති උත්සවයේ ප්‍රධාන ආරාධිත අමුත්තා ලෙස 65 වන සේනාංකයේ සේනාංකාධිපති මේජර් ජෙනරාල් වසන්ත කුමාරප්පෙරුම සහභාගි වූහ
si_901337_2	මෙම තරඟාවලිය සඳහා යුද්ධ හමුදා කණ්ඩායම් 20 ක් තරඟ වැදුණු අතර අවසන් තරඟය සඳහා 1 වන ගජබා රෙජිමේන්තු කණ්ඩායම සහ 9 වන ශ්‍රී ලංකා සංඥා බලකා කණ්ඩායම තේරීපත් විය
si_901337_3	එහිදි, ලකුණු 5 – 3 ක් ලෙස තරඟයේ ශූරතාවය හිමිකරගැනීමට 1 වන ගජබා රෙජිමේන්තු කණ්ඩායම සමත්විය
si_901337_4	එමෙන්ම, මෙම ප්‍රදේශයේ සිවිල් පාපන්දු කණ්ඩායම් 3 ක්, කනගපුරම් ක්‍රීඩා සමාජ කණ්ඩායම සහ වඩ්ඩකච්චි ඉලන්කලෙයර් ක්‍රීඩා සමාජ කණ්ඩායම අවසන් තරඟයේදී තරඟවැදුණි
si_901337_5	කෙසේවෙතත්, ලකුණු 2 – 1  ක් ලෙස තරඟාවලියේ ශූරතාවය හිමිකරගැනීමට වඩ්ඩකච්චි ඉලන්කලෙයර් ක්‍රීඩා සමාජ කණ්ඩායම සමත්විය
si_901337_6	තරඟාවලියේ ජයග්‍රාහකයින් වෙත කුසලාන සහ සහතිකපත් පිරීනැමීමේ අවස්ථාව සඳහා 65 වන සේනාංකයේ සේනාංකාධිපතිතුමන් සහ 66 වන සේනාංකයේ සේනාංකාධිපතිතුමන් සහභාගි වූහ
