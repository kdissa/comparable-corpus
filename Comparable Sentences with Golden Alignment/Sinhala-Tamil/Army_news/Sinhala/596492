si_596492_0	මුලතිව්, මුල්ලෙයාවේලි සහ කෝකිලායි ප්‍රදේශයන්හි පාසල්වල අධ්‍යාපනය හදාරනු ලබන මෙවර අපොස සාමාන්‍ය පෙළ විභාගය සඳහා පෙනී සිටීමට නියමිත සිසුන් 320 දෙනෙකුට අධික පිරිසක් සඳහා ගණිතය විෂය පිළිබඳ සම්මන්ත්‍රණයක් මූලතිව් ආරක්‍ෂක සේනා මූලස්ථානය යටතේ ස්ථාපිත 59 වන සේනාංක මූලස්ථානය විසින් සෙනසුරාදා (03) දින මුල්ලෙයාවේලි ඌත්තන්කේනි පුල්ලෙයාර් කෝවිල් ශාලාවේ දී සංවිධානය කරනු ලැබීය
si_596492_1	59 වන සේනාංකයේ සේනාංකාධිපති මේජර් ජෙනරාල් රුවන් වනිගසුරිය ගෙන් කරන ලද ඉල්ලීමකට අනුව වවුනියාව පුතුකුලම මහා විද‍්‍යාලයේ එල්. සතිස් කුමාර් මහතා සහ වවුනියාව මධ්‍ය මහා විද්‍යාලයේ ඊ. සදුවන් මහතා විසින් මෙම සම්මන්ත්‍රණය මෙහෙයවනු ලැබීය
si_596492_2	මූලතිව් ආරක්‍ෂක සේනා ආඥාපති මේජර් ජෙනරාල් දුෂ්‍යන්ත රාජගුරු ගේ උපදෙස් මත මෙම ව්‍යාපෘතිය ක්‍රියාත්මක කරනු ලැබීය
si_596492_3	මෙම සම්මන්ත්‍රණය අවසානයේ සම්මන්ත්‍රණය සඳහා සහභාගි වූවන්ට විෂය නිර්දේශයට අදාල පොත් කට්ටලය බැගින් ප්‍රදානය කරනු ලැබීය
si_596492_4	ඒ අනුව, මෙම පොත් පරිත්‍යාගය ජයවර්ධනපුර විශ්ව විද්‍යාලයේ කළමණාකාර පීඨයේ කථිකාචාර්ය ගජනායක මහතා සහ මුල්ලෙයාවෙලි ලංකා බැංකුවේ කළමණාකරු වන ජයන්ත මහතා විසින් අනග්‍රහකත්වය දක්වනු ලැබීය
si_596492_5	මෙම පොත් තොගයේ වටිනාකම රුපියල් 120,000/= ක් පමණ වේ
si_596492_6	මෙම අවස්ථාව සඳාහ 59 වන සේනාංකයේ සේනාංකාධිපති, මුලතිව් ආරක්‍ෂක සේනා මූලස්ථානයේ බ‍්‍රිගේඩියර් ප්‍රධාන මාණ්ඩලික නිලධාරි, 591 සහ 593 වන බලසේනාවන්හි බලසේනාධිපතිවරුන් ඇතුළු අනෙකුත් ආරාධිතයින් රැසක් සහභාගි වූහ
