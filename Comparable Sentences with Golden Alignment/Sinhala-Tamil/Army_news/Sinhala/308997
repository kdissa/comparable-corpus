si_308997_0	යාපනය අර්ධද්වීපයේ අඩු ආදායම්ලාභි පවුල්වල සනීපාරක්‍ෂක අවශ්‍යතා සඳහා ප්‍රමුඛත්වයක් ලබාදෙමින්, යාපනය ආරක්‍ෂක සේනා මූලස්ථානය යටතේ ස්ථාපිත 52 වන සේනාංක මූලස්ථානයේ සේවයේ නියුතු යුද්ධ හමුදා සාමාජිකයින් විසින් නව වැසිකිලි 10 ක් ඉදිකරගැනීම සඳහා අවශ්‍ය පහසුකම් යාපනය ආරක්‍ෂක සේනා ආඥාපති මේජර් ජෙනරාල් දර්ශන හෙට්ටිආරච්චි ගේ ප්‍රධානත්වයෙන් පසුගිය ඉරිදා (10) දින පැවැති උත්සවයකදී නිල වශයෙන් නිවාසලාභීන් වෙත භාරදෙන ලදී
si_308997_1	චාවකච්චේරි ප්‍රදේශයේ තිරුමල්ලුවර් ප්‍රජා මධ්‍යස්ථානයේ දී පැවැති මෙම උත්සවය සඳහා චාවකච්චේරි නගරාධිපති රාමනාදන් ශිවමන්කයි මහත්මිය, නගරසභා මන්ත්‍රී, පවුලිනා සුබෝධනි මහත්මිය ඇතුළු යුද්ධ හමුදා සාමාජිකයින් සහ ප්‍රතිලාභීන් සහභාගි වූහ
si_308997_2	මෙම අවස්ථාවට සහභාගී වූ යාපනය ආරක්‍ෂක සේනා ආඥාපතිතුමන් විසින් සනීපාරක්ෂක කට්ටල 10 ක් සහ පිරිසිදු කිරීමේ කුඩු බෝතල් ආදායම්ලාභී පවුල් සඳහා ලබාදුන් අතර මේ වනවිට යාපනය අර්ධද්වීපයේ ජීවත්වන ජනතාවගේ සනීපාරක්‍ෂක පහසුකම් නොමැති පවුල් පිළිබඳ අවධානය යොමු කර පසුගිය වසරක කාලය තුල යාපනය ආරක්‍ෂක සේනා මූලස්ථානය විසින් පවුල් 50 ක් සඳහා අවශ්‍ය සනීපාරක්‍ෂක උපකරණ ලබාදී ඇත
