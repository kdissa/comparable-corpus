si_665081_0	ප්‍රදේශයේ දිළිඳු පවුල්වල ජීවනෝපාය මාර්ග වැඩිදියුණු කිරීමේ අරමුණින්, කිලිනොච්චි ආරක්‍ෂක සේනා මූලස්ථානය මීට දින කීපයකට ප්‍රථම බෝවන මත්ස්‍ය පැටවුන් ඉරණමඩු ජලාශය වෙත මුදාහැරීමට පියවර ගෙන ඇත
si_665081_1	මෙම ව්‍යාපෘතිය කිලිනොච්චි ආරක්‍ෂක සේනා ආඥාපති මේජර් ජෙනරාල් විජිත රවිප්‍රිය ගේ සංකල්පයකට අනුව ජලජ සම්පත් දෙපාර්තමේන්තුවේ සහාය ඇතිව ක්‍රියාවට නැංවිණි
si_665081_2	මෙම අදියරේ දී 50,000 ක ප්‍රමාණයක මත්ස්‍ය පැටවුන් තොගයක් ඉරණමඩු ජලාශය ආසන්නයේ පැවති සරල උත්සවයකදී ජලයට මුදා හරින ලදී
si_665081_3	මෙම අවස්ථාව සඳහා 573 බසේමු බලසේනාධිපති කර්නල් ජනක රණසිංහ, ශ්‍රී ලංකා ජාතික ජලජීවී වගා සංවර්ධන අධිකාරියේ ස්ථානාධිපති එස්.එම්.එම්.පී. සමරකෝන්, රාජ්‍ය නිලධාරීන් ඇතුළු ධීවරයින් පිරිසක් සහභාගි වූහ
