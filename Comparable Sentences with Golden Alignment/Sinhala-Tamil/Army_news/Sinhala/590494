si_590494_0	යාපනය ආරක්‍ෂක සේනා මුලස්ථානයේ මූලිකත්වයෙන් ආදී ආනන්දීය 82 වන කණ්ඩායමේ අනුග්‍රහකත්වය ඇතිව යාපන අර්ධද්වීපයේ අඩු ආදායම්ලාභි පවුල් සඳහා නව නිවාස සහ සනීපාරක්‍ෂක ඒකක ඉදිකරදීමේ මානුෂිය ව්‍යාපෘතියට සමගාමීව එහි පළමු අදියර යටතේ ඉදිකරනු ලැබූ නව නිවසක් සහ සනීපාරක්‍ෂක ඒකක 18 ක් ඉකුත් සිකුරාදා (18) දින එම ප්‍රතිලාභීන් වෙත සංකේතාත්මකව භාර දීමට ශ්‍රී ලංකා යුද්ධ හමුදාව මගින් කටයුතු කර තිබිණි
si_590494_1	යාපනය ආරක්‍ෂක සේනා ආඥාපති මේජර් ජෙනරාල් දර්ශන හෙට්ටිආරච්චි විසින් කරන ලද ඉල්ලීමකට අනුව කොළඹ ආනන්දීයන්ගේ 82 වන කණ්ඩායම විසින් අඩු ආදායම්ලාභි පවුල් සඳහා සනීපාරක්‍ෂක ඒකක 18 සහ නිවසක් ඉදිකරදීම සඳහා අවශ්‍ය මූල්‍යමය ආධාර ලබාදෙන ලදී
si_590494_2	අදාළ නිවසේ ඉදිකිරීම් කටයුතු 2 වන ශ්‍රී ලංකා පාබල හමුදාවේ භටපිරිස් විසින් සිදුකර තිබිණි
si_590494_3	51 වන සේනාංකයේ අධීක්‍ෂණය යටතේ එම සේනාංකයේ සේවයේ නියුතු භටපිරිස් විසින් තෝරාගත් පවුල් වෙනුවෙන් ඉදිකරනු ලැබූ සනීපාරක්‍ෂක ඒකක 18 ක්ද ‘කඩ්ඩුවාන්’ ප්‍රදේශයේ පැවැති උත්සවයකදී එම පවුල් වෙත සංකේතාත්මකව භාරදෙන ලදී
si_590494_4	මෙම අවස්ථාව  සඳහා යාපනය ආරක්‍ෂක සේනා ආඥාපති නියෝජනය කරමින් 51 වන සේනාංකයේ සේනාංකාධිපති මේජර් ජෙනරාල් රොෂාන් සෙනෙවිරත්න, ආදී ආනන්දිය  82 වන කණ්ඩායමේ පරිත්‍යාගශීලින්, ජ්‍යෙෂ්ඨ නිලධාරීන්, ප්‍රතිලාභීන් ඇතුළු ප්‍රදේශවාසින් රැසක්ද සහභාගි වූහ
