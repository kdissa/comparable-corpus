si_880362_0	යුද්ධ හමුදා භඨකාර්ය සම්පාදන විද්‍යාලයේ 5 වන සේනාවිධායක ලෙස බ්‍රිගේඩියර් එල්.ඩි.එස්.එස්. ලියනගේ සඳුදා (02) දින රාජකාරී ආරම්භ කරන ලදී
si_880362_1	භඨකාර්ය සම්පාදන විද්‍යාලය වෙත සපැමිණි නව සේනාවිධායකතුමන් ප්‍රධාන දොරටුව අභියසදී ප්‍රධාන උපදේශක ලුතිතන් කර්නල් එච්.ඒ.එම්. ප්‍රේමරත්න විසින් ඉතා උණුසුම් අයුරින් පිළිගැනීමෙන් අනතුරුව 4 වන ශ්‍රී ලංකා සන්නාහ සන්නද්ධ බලකායේ භටපිරිස් විසින් හමුදා සම්ප්‍රදායානුකූල කඳවුරු සම්මාන මුරයක් පිරිනැමීය
si_880362_2	නව සේනාවිධායකතුමන් සිය කාර්යාලයේදී ආගමික  වතාවත් සිදුකර ආශිර්වාද ලබාගැනීමෙන් අනතුරුව සංකේතාත්මක නිල ලේඛණයකට අත්සන් තබමින් නව ධුරයේ රාජකාරී භාරගනු ලැබීය
si_880362_3	තවද, නව සේනාවිධායකතුමන් මෙම අවස්ථාව සංකේතවත් කරමින් කඳවුරු පරිශ්‍රයේ පැළයක් රෝපණය කරන ලදී
si_880362_4	බ්‍රිගේඩියර් එල්.ඩි.එස්.එස් ලියනගේ මීට ප්‍රථම බුත්තල නිලධාරී ප්‍රගමන ප්‍රවර්ධන මධ්‍යස්ථානයේ නියෝජ්‍ය සේනාවිධායක ලෙස රාජකාරී ඉටු කළහ
