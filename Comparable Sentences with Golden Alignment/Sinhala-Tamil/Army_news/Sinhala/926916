si_926916_0	පොලොන්නරුව සෝමාවතිය රජමහා විහාරස්ථානයේ වාර්ෂික දක්‍ෂිණ දළඳා පෙරහැර පූජනීය සෝමාවතී දේවාල පරිශ්‍රයේදී දහස් ගණන් බැතිමතුන්ගේ සහභාගීත්වයෙන් ඇසළ පුර පසලොස්වක පොහෝ දින (16) මහත් උත්සවාකාරයෙන් පැවැත්විණි
si_926916_1	මෙම ඓතිහාසික අවස්ථාව සඳහා ශ්‍රී ලංකා යුද්ධ හමුදාවෙහි වගකීම ලෙස දේවාල පරිශ්‍රය වෙත  ආරක්‍ෂාව තහවුරු කරනු ලැබූ අතර ඊට අමතරව පහන් කූඩු ප්‍රදර්ශනය කිරීම තුලින් දේවාල පරිශ්‍රය වර්ණවත් කරනු ලැබිණි
si_926916_2	සෝමාවතිය රජමහා විහාරස්ථානයේ විහාරාධිපති පූජ්‍ය පහමුනේ ශ්‍රී සුමංගල නායක ස්වාමීන් වහන්සේ, බුද්ධ ශාසන අමාත්‍ය ගාමිණි ජයවික්‍රම පෙරේරා මහතා සහ  නැගෙනහිර ආරක්‍ෂක සේනා මූලස්ථානයේ ප්‍රධාන සිවිල් කටයුතු සම්බන්ධීකරණ නිලධාරි ලුතිනන් කර්නල් ප්‍රියන්ත විජේකෝන් විසින් මෙම පහන් කූඩු ප්‍රදර්ශනය විවෘත කරනු ලැබිණි
si_926916_3	සෝමාවතී දාගැබ තුළ තැන්පත් කර ඇති බුදුරජාණන් වහන්සේගේ පූජනීය දන්ත ධාතූන් වහන්සේලාට වැඳුම් පිදුම් කිරීම සඳහා මෙම ඓතිහාසික පෙරහැර වාර්ෂිකව පවත්වනු ලබයි
si_926916_4	මෙම පෙරහැර වර්ණවත් වස්ත්‍රාභරණ වලින් සැරසූ හස්ති රාජයන්ට අමතරව සාම්ප්‍රදායික ගිනි කෙලි සංදර්ශන, කසකරුවන්ගේ සංදර්ශන, උඩරට නැටුම් සහ වෙනත් විසිතුරු සහ විචිත්‍රාංග නර්තන සංදර්ශන වලින් සමන්විත විය
