si_58297_0	මුලතිව් නන්දිකඩාල් පිහිටි මුලතිව් ආරක්‍ෂක සේනා මූලස්ථානයේ 11 වන ආඥාපති ලෙස මේජර් ජෙනරාල් එච්.ජේ සෙනෙවිරත්න ඉකුත් සදුදා (16) දින එම ආරක්‍ෂක සේනා මූලස්ථාන පරිශ්‍රයේදී හමුදා සම්ප්‍රදායානූකූලව පැවති කෙටි උත්සවයකදී ආගමික වතාවත් මධ්‍යයේ සිය ධූරයේ රාජකාරි ආරම්භ කරන ලදි
si_58297_1	ඉන් අනතුරුව මුලතිව් ආරක්‍ෂක සේනා මූලස්ථාන පරිශ්‍රයට සපැමිණි නව ආඥාපතිතුමන් වෙත ප්‍රධාන දොරටුව අභියස දී යුද්ධ හමුදා සම්ප්‍රදායානූකූල කදවුරු සම්මාන මුරයක් පිරිනැමු අතර අනතුරුව ප්‍රධාන ආරධිත අමුත්තා වෙත 14 වන ශ්‍රි ලංකා සිංහ රෙජිමේන්තුවේ භටපිරිස් විසින් සම්මාන ආචාර පෙළපාලියේ ගෞරවාචාරය පුද කළේය
si_58297_2	අනතුරුව නව මුලතිව් ආඥාපතිතුමන්ට මෙම සමාරම්භක උත්සවය සංකේතවත් කිරිම සඳහා එම කඳවුරු පරිශ්‍රය තුළ ‘අඹ’ පැළයක් රෝපණය කිරිමට ආරාධනා කරනු ලැබිණි
si_58297_3	අනතුරුව ආගමික වතාවත් සිදු කරමින් බෞද්ධ භික්ෂූන් වහන්සේලාගෙන් නව පත්වීමට ආශිර්වාද ලබාගත් එතුමන් මහා සංඝරත්නයේ පිරිත් සජ්ඣායනා මධ්‍යයේ සුභ මොහොතින් සංකේතාත්මක නිල ලේඛණයට අත්සන් තබමින් නව ධූරයේ රාජකාරී ආරම්භ කරන ලදි
si_58297_4	පසු නව මුලතිව් ආරක්‍ෂක සේනා ආඥාපතිතුමන් එම ආරක්‍ෂක සේනා මූලස්ථාන පරිශ්‍රයේ රැස්ව සිටි යුද්ධ හමුදා සාමාජිකයින් ඇමතීය
si_58297_5	අනතුරුව එතුමන් සේනාංකාධිපතිවරුන්, බලසේනාධිපතිවරුන්,ජ්‍යෙෂ්ඨ නිලධාරීන්, නිලධාරීන් ඇතුළු සියළු යුද්ධ හමුදා සාමාජිකයින් සමග පැවති තේපැන් සංග්‍රහයකට එක් විය
si_58297_6	මුලතිව් ආරක්‍ෂක සේනා ආඥාපති ලෙස රාජකාරී භාර ගැනිමට පෙර මේජර් ජෙනරාල් එච්.ජේ සෙනෙවිරත්න කොළඹ යුද්ධ හමුදා මූලස්ථානයේ විධායක ජෙනරාල් ධූරයේ රාජකාරී කටයුතු සිදු කරනු ලැබීය
