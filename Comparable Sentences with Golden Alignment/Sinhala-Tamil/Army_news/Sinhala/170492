si_170492_0	නැගෙනහිර ආරක්‍ෂක සේනා මූලස්ථානයේ 15 වන සංවත්සරයට සමගාමීව 5 (ස්වේච්ජා) ශ්‍රී ලංකා යුද්ධ හමුදා කාන්තා බලකායේ සෙබලියන් අඟහරුවාදා (23) දින පොළොන්නරුවේ පිහිටි පුලතිසිපුර පැරකුම් ළමා හා වැඩිහිටි නිවාසයේ නේවාසික ළමුන් සහ වැඩිහිටියන් සඳහා විනෝදාත්මක වැඩසටහනක් පවත්වනු ලැබීය
si_170492_1	එහිදි මින්නේරිය මූලික රෝහලේ මනෝවිද්‍යා උපදේශක ලුතිනන් ඩි.ඩි.ආර්.ටී. කරුණාසේන විසින් නේවාසික ළමුන්ගේ සහ වැඩිහිටියන්ගේ මානසික තත්ත්වය පිළිබඳ සොයාබලනු ලැබීය
si_170492_2	මෙම වැඩසටහන සංවිධානය කිරීම පිළිබඳව පැරකුම් ළමා හා වැඩිහිටි නිවාසයේ අනුශාසක පූජ්‍ය කඳුරුවෙල ධර්මපාල ස්වාමින් වහන්සේ විසින් නැගෙනහිර ආරක්‍ෂක සේනා ආඥාපති මේජර් ජෙනරාල් සන්තුසිත පනන්වල වෙත සිය ස්තුතිය පුද කළහ
si_170492_3	මෙම වැඩසටහන සාර්ථකව දියත් කිරීම සඳහා 5 (ස්වේච්ඡා) ශ්‍රී ලංකා යුද්ධ හමුදා කාන්තා බලකායේ අණදෙන නිලධාරි මේජර් ශ්‍රීමාලි ප්‍රනාන්දු ඇතුළු අනෙකුත් කාන්තා සාමාජිකයින්ගේ සහයෝගය ලබාදෙනු ලැබීය
si_170492_4	එම වැඩසටහනේ දී ළමුන්ට සහ වැඩිහිටියන්ට රාත්‍රි ආහාරවේලක් ලබාදුන් අතර කැලිෆ්සෝ සංගීතයෙන් ඔවුන් විනෝදස්වාදයට පත් කළහ
si_170492_5	එදින සන්ධ්‍යාවේ ළමුන් සහ වැඩහිටියන් විසින් නර්ථන අංගයන් ද ඉදිරිපත් කරනු ලැබීය
si_170492_6	තවද, මෙම වැඩසටහනේ දී රූපවාහිනියක්, බෙන්ඩරයක්, හීටරයක්, ඇඳුම්, ප්‍රථමාධාර පෙට්ටියක් සහ තෑගි පාර්සල් තොගයක්  ළමුන් සහ වැඩිහිටියන් අතර බෙදාදෙනු ලැබීය
si_170492_7	මෙම වැඩසටහන සඳහා නැගෙනහිර ආරක්‍ෂක සේනා ආඥාපති මේජර් ජෙනරාල් සන්තුසිත පනන්වල, නැගෙනහිර ආරක්‍ෂක සේනා මූලස්ථානයේ බ්‍රිගේඩියර් පාලන හා භඨකාර්ය සම්පාදන නිලධාරි බ්‍රිගේඩියර් මිචෙල් වන්නිආරච්චි, ජ්‍යෙෂ්ඨ නිලධාරින්, නිලධාරින් ඇතුළු යුද්ධ හමුදා සාමාජිකයින් රැසක් සහභාගි වූහ
