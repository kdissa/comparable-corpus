si_339141_0	බලඇණි ආධාරක අවි පාඨමාලාව (BSW) සහ යුධ ටැංකි නාශක මිසයිල අවි පාඨමාලාව (ATGM) සාර්ථකව හැදෑරුවන්ගේ විසිරයාමේ පෙළපාලිය සෙනසුරාදා (04) දින මින්නේරිය පාබල පුහුණු මධ්‍යස්ථානයේ දී පැවැත්විණි
si_339141_1	බලඇණි ආධාරක අවි පාඨමාලාව (BSW) සාර්ථකව හැදෑරු නිලධාරීන් 35 දෙනෙකු සහ ජ්‍යෙෂ්ඨ කොමිෂන් නොලත් නිලධාරීන් 28 දෙනෙකු මෙන්ම යුධ ටැංකි නාශක මිසයිල අවි පාඨමාලාව (ATGM) සාර්ථකව හැදෑරු නිලධාරීන් 9 දෙනෙකු ඇතුළු සෙසුනිලයින් 45 දෙනෙකු මින්නේරිය පාබල පුහුණු මධ්‍යස්ථානයේ දී මෙලෙස වර්ණවත් පෙළපාලියකින් විසිරයන ලදී
si_339141_2	මෙම විසිරයාමේ පෙළපාලියේ ප්‍රධාන ආරාධිත අමුත්තා ලෙස පාබල පුහුණු මධ්‍යස්ථානයේ නියෝජ්‍ය සේනාවිධායක බ්‍රිගේඩියර් පී.එම්.ආර්.එච්.එස්.කේ. හේරත් ගේ ආරාධනයකට අනුව පාබල පුහුණු මධ්‍යස්ථානයේ සේනාවිධායක මේජර් ජෙනරාල් සුරාජ් බන්සජයා සහභාගි විය
si_339141_3	පාබල පුහුණු මධ්‍යස්ථානය වෙතින් පවත්වනු ලැබු මෙම දීර්ඝ පාඨමාලාවන් දෙක සඳහා යුද්ධ හමුදා සාමාජිකයින් සමඟින් නාවික හමුදා, ගුවන් හමුදා සහ විශේෂ කාර්ය බලකායේ සමාජිකයින් ද සහභාගි වූහ
si_339141_4	පාඨමාලාවන් දෙක හැදෑරුවන් විසින් ඉදිරිපත් කරන ලද ප්‍රායෝගික නිදර්ශනයකින් මෙම උත්සවය වර්ණවත් විය
si_339141_5	මෙම විසිරයාමේ පෙළපාලිය නැරඹීම සඳහා ත්‍රිවිධ හමුදා ජ්‍යෙෂ්ඨ නිලධාරීන් ඇතුළු පොලිස් නිලධාරීන්, පාඨමාලාව හැදෑරු සාමාජිකයින්ගේ දෙමාපියන් සහ ඥාතින් විශාල පිරිසක් සහභාගි වූහ
