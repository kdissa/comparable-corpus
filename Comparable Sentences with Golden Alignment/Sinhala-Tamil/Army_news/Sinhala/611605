si_611605_0	කිලිනොච්චි පිහිටි 571 වන බලසේනාවේ 9 වන බලසේනාධිපති ලෙස කර්නල් ඩි.කේ.එස්.කේ දොලගේ ඉකුත් බදාදා (4) දින එම බලසේනා මූලස්ථානයේ පැවති කෙටි උත්සවයකදී රාජකාරී ආරම්භ කරන ලදී
si_611605_1	බලසේනා මූලස්ථානයට සපැමිණි නව බලසේනාධිතිතුමන් වෙත 7 වන ශ්‍රී ලංකා පාබල හමුදාවේ භටපිරිස් විසින් ප්‍රධාන දොරටුව අභියසදී හමුදා සම්ප්‍රදායානුකූල කඳවුරු සම්මාන මුරයක් පිරිනමනු ලැබීය
si_611605_2	ඉන් අනතුරුව, එතුමන් සංකේතාත්මක නිල ලේඛණයකට අත්සන් තබමින් සිය ධූරයේ රාජකාරී භාරගනු ලැබීය
si_611605_3	බලසේනාවේ භටපිරිස් ඇමතූ නව බලසේනාධිපතිතුමන් මෙම අවස්ථාව සංකේතවත් කරමින් කඳවුරු පරිශ්‍රයේ ‘අඹ’ පැළයක් ද රෝපණය කළ අතර අනතුරුව පැවැති සියලුනිල තේපැන් සංග්‍රහයකට ද එක්විය
si_611605_4	මෙම අවස්ථාව සඳහා 7 වන ශ්‍රී ලංකා පාබල හමුදාවේ සහ 9 වන විජයබාහු පාබල රෙජිමේන්තුවේ අණදෙන නිලධාරීන් මෙන්ම බලසේනාවේ මාණ්ඩලික නිලධාරීන් ද සහභාගී වූහ
