si_162493_0	ටීවී දෙරණ මාධ්‍ය ජාලය මගින් සංවිධානය කරනු ලබන සහනාධාර සැපයීමේ බහුකාර්ය ප්‍රජාසත්කාරක වැඩසටහනක් වන ‘මනුසත් දෙරණ ප්‍රජාසත්කාර වැඩසටහන කණ්ඩාවලෛ’ සෙනසුරාදා (08) දින කිලිනොච්චි දිස්ත්‍රික්කයේ කණ්ඩාවලෙයි ප්‍රාදේශීය ලේකම් කොට්ඨාසයේ පිහිටි උලවනුර් තම්පිරාස විද්‍යාලීය ක්‍රීඩාංගණයේ දී පැවැත්විය
si_162493_1	මෙම වැඩසටහනේ දී 950 දෙනෙකු සඳහා වකුගඩු රෝගය හඳුනාගැනීමේ සායනයක්, 350 දෙනෙකු සඳහා ඇස් පරීක්‍ෂා කර ඇස් කණ්නාඩි ලබාදීම, විදුලිය නොමැති නිවෙස් සඳහා කුඩා සූර්ය බල පද්ධති 15 ක් ලබාදීම සහ ගැබිණි මව්වරුන් 50 ක් සඳහා අත්‍යාවශ්‍ය ආහාර ද්‍රව්‍ය පාර්සල් බෙදාදීම, ප්‍රදේශවාසීන්ගේ ප්‍රයෝජනය සඳහා රුපියල් ලක්‍ෂ 18 ක පමණ වැය කරමින් ජල පිරිපහදු යන්ත්‍රයක් ස්ථාපිත කිරීම මෙන්ම පාසල් ළමුන් 37 දෙනෙකු සඳහා පාසල් උපකරණ හා පාසල් නිල ඇදුම් බෙදාදීම සිදු කෙරිණි
si_162493_2	කිලිනොච්චි ආරක්‍ෂක සේනා ආඥාපති මේජර් ජෙනරාල් රැල්ෆ් නුගේරා සහ 57 වන සේනාංකයේ සේනාංකාධිපති මේජර් ජෙනරාල් විජිත රවිප්‍රිය ගේ පූර්ණ සහයෝගය ඇතිව කිලිනොච්චි දිස්ත්‍රික්කය සහ අවට ප්‍රදේශයේ ජනතාවට පහසුකම් සැපයීමේ අරමුණින් මෙම ව්‍යාපෘතිය සංවිධානය කරන ලදී
si_162493_3	මෙම ව්‍යාපෘතියේ දී කිල්ස් පුද්ගලික සමාගමේ රැකියා අවස්ථා ලබදීම සඳහා ප්‍රදේශයේ තරුණ තරුණියන් හට සම්මුඛ පරීක්‍ෂණ පැවැත්වූ අතර ප්‍රදේශයේ රුක් රෝපණ වැඩසටහනක් දියත් කළහ
