si_726318_0	2018 - ආරක්‍ෂක සේවා පිහිනුම් තරඟාවලියේ අවසන් තරඟ සිකුරාදා (06) දින පැවැති අතර, එහිදි පැවැති පිහිනුම් තරඟ ඉසව් 35 න් රන් පදක්කම් 30 ක් හිමිකරගැනීමට යුද්ධ හමුදා පිහිනුම් ක්‍රීඩක ක්‍රීඩිකාවන් සමත්විය
si_726318_1	රත්මලාන ශ්‍රී ලංකා ගුවන් හමුදා පිහිනුම් තටාකයේ ජූලි මස 5 සහ 6 දිනයන්හි පැවැති ආරක්‍ෂක සේවා පිහිනුම් තරඟාවලියේ දී, යුද්ධ හමුදා පිහිනුම් ක්‍රීඩකයින් රන් පදක්කම් 18 ක්, රිදී පදක්කම් 11 ක් සහ ලෝකඩ පදක්කම් 12 ක් හිමිකරගැනීමට සමත් විය
si_726318_2	එමෙන්ම, යුද්ධ හමුදා ක්‍රීඩිකාවන් රන් පදක්කම් 12 ක්, රිදී පදක්කම් 6 ක් සහ ලෝකඩ පදක්කම් 8 ක් හිමිකරගැනීමට සමත් විය
si_726318_3	යුද්ධ හමුදා ඉතිහාසයේ ආරක්‍ෂක සේවා පිහිනුම් තරඟාවලියකදී ලද ප්‍රථම ජයග්‍රාහණය ද මෙය වේ
si_726318_4	ශ්‍රී ලංකා යුද්ධ හමුදා ස්වේච්ඡා බලසේනාවේ බලසේනාධිපති මෙන්ම යුද්ධ හමුදා පිහිනුම් සහ ජල ක්‍රීඩා කමිටුවේ සභාපති මේජර් ජෙනරාල් පියල් වික්‍රමරත්න ගේ මඟපෙන්වීම මත ජාතික හා ජාත්‍යන්තර මට්ටමේ පිහිනුම් තරඟ සඳහා සහභාගිවීමට පිහිනුම් ක්‍රීඩක ක්‍රීඩිකාවන් පුහුණු කිරීම සඳහා අවශ්‍ය සියලු සහයෝගය ලබාදෙනු ලබයි
