si_335713_0	සිවිල් ආරක්‍ෂක දෙපාර්තමේන්තුවේ අධ්‍යක්‍ෂ ජෙනරාල් රියර් අද්මිරාල් (විශ්‍රාමික) ආනන්ද පීරිස් ඉකුත් අඟහරුවාදා (14) දින යුද්ධ හමුදා මුලස්ථානයේදී වැඩබලන ආරක්‍ෂක මාණ්ඩලික ප්‍රධානී මෙන්ම යුද්ධ හමුදාධිපති ලුතිනන් ජෙනරාල් ශවේන්ද්‍ර සිල්වා හමුවිය
si_335713_1	සිවිල් ආරක්‍ෂක දෙපාර්තමේන්තුවේ අධ්‍යක්‍ෂ ජෙනරාල් නව ධුරයේ රාජකාරී භාරගැනීමෙන් අනතුරුව යුද්ධ හමුදාධිපති කාර්යාලයට සපැමිණි පළමු අවස්ථාවද මෙය වේ
si_335713_2	මෙම සුහද හමුවේදී, දෙපාර්ශවයට අදාළ රාජ්‍ය ආරක්‍ෂාව සබැඳි කරුණු රැසක් පිළිබඳ අදහස් හුවමාරු කරගත්හ
si_335713_3	මෙම සුහද හමුව අවසානයේ, යුද්ධ හමුදාධිපති ලුතිනන් ජෙනරාල් ශවේන්ද්‍ර සිල්වා සුහදත්වය හා සහයෝගය තවදුරටත් ශක්තිමත් කරමින් සිවිල් ආරක්‍ෂක දෙපාර්තමේන්තුවේ අධ්‍යක්‍ෂ ජෙනරාල් වෙත සංකේතාත්මක සමරු තිළිණයක් ප්‍රදානය කළේය
