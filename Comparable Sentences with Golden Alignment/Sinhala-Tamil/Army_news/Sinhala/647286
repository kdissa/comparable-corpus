si_647286_0	සංහිඳියාව සහ ප්‍රදේශයේ ජනතාව අතර සහජීවනය ඇති කිරිමේ තවත් පියවරක් ලෙස 59 වන සේනාංකය යටතේ ස්ථාපිත 593 වන බලසේනාවේ භට පිරිස් විසින් මුලතිව් දිස්ත්‍රික්කයේ චෙම්මලි ග්‍රාම සේවා වසමේ පිහිටි පෙර පාසලක් සහ එහි ළමා උද්‍යානය අලුත්වැඩියා කිරිමේ කටයුතු සිදු කර අඟහරුවාදා (4) දින පෙර පාසල් බලධාරීන් වෙත භාරදෙනු ලැබීය
si_647286_1	මුලතිව් ආරක්ෂක සේනා ආඥාපති මේජර් ජෙනරාල් දුෂ්‍යන්ත රාජගුරු ගේ උපදෙස් මත 59 වන සේනාංකයේ සේනාංකාධිපති මේජර් ජෙනරාල් රුවන් වනිගසූරියගේ මඟපෙන්විම යටතේ 593 වන බලසේනාවේ බලසේනාධිපති කර්නල් ලංකා අමරපාල ගේ අධික්ෂණයෙන් එම බලසේනා භට පිරිස් විසින් මෙම අලුත්වැඩියා කටයුතු සිදු කරන ලදි
si_647286_2	මේ සඳහා මුල්‍යමය දායකත්වය දානපතියෙකු වන තුලන්ත සේනානායක මහතා විසින් දැක්විය
si_647286_3	මෙම ව්‍යාපෘතිය නිමකොට භාරදීමේ උත්සව අවස්ථාව සඳහා ප්‍රධාන ආරාධිත අමුත්තා ලෙස 59 වන සේනාංකයේ සේනාංකාධිපති මේජර් ජෙනරාල් රුවන් වනිගසූරිය සහභාගි වු අතර, 593 වන බලසේනාවේ බලසේනාධිපති කර්නල් ලංකා අමරපාල, මුලතිව් කලාප අධ්‍යාපන අධ්‍යක්‍ෂිකා, යූ. පුවනරාජා මහත්මිය, මුලතිව් පෙර පාසල් ගුරු උපදේශක ගුණපාලන් මහතා, චෙම්මේලි මහා විද්‍යාලයේ විදුහල්පති එස්. බස්කරන් මහතා, තුලන්ත සේනානායක මහතා, දිල්රුක්ෂි සේනානායක මහත්මිය සහ ලංකා බිස්කට් සමාගමේ ප්‍රාදේශිය අලෙවි කළමණාකරු රංජිත් අත්තනායක මහතා ද මේ සඳහා එක්ව සිටියහ
si_647286_4	තවද මෙම උත්සවයට සහභාගි වූ ළමුන් සඳහා අත්‍යාවශ්‍ය ලිපිද්‍රව්‍ය සහ මන්චි ත්‍යාග පාර්සල් ද මෙහිදි බෙදාදෙනු ලැබීය
