si_227691_0	මුලතිව් ආරක්ෂක සේනා මූලස්ථානය යටතේ ස්ථාපිත 64 වන සේනාංකයට අයත්  යුද්ධ හමුදා සාමාජිකයින්ගේ සහජ සෞන්දර්යාත්මක කුසලතා ඔප්නැංවීමේ අරමුණින් අගෝස්තු මස 17 සිට 19 දින දක්වා අන්තර් බලඇණි නාට්‍ය තරඟයක් සංවිධානය කරන ලදී
si_227691_1	තරඟයේ අවසන් මහා තරගය ඉකුත් සඳුදා (27) දින 64 වන සේනාංක මූලස්ථාන ශ්‍රවණාගාරයේදී මුලතිව් ආරක්ෂක සේනා ආඥාපතිමේජර් ජෙනරාල් දුෂ්‍යන්ත රාජගුරු ගේ ප්‍රධානත්වයෙන් පැවැත්විණි
si_227691_2	තරඟාවලියේ අවසන් තරඟය සඳහා 7 වන ගැමුණු හේවා බලඇණි කණ්ඩායම සහ 17 වන (ස්වෙච්ඡා) ගජබා රෙජමේන්තු කණ්ඩායම තේරීපත් වූ අතර අවසානයේ 17 වන (ස්වෙච්ඡා) ගජබා රෙජිමේන්තු කණ්ඩායම තරඟාවලියේ ශූරතාවය හිමිකරගත්හ
si_227691_3	තරඟාවලියේ අනුශූරතාවය 7 වන ගැමුණු හේවා බලඇණි කණ්ඩායමට හිමිවිය
si_227691_4	මුලතිව් ආරක‍්ෂක සේනා ආඥාපතිතුමන් ජයග්‍රාහකයින්ට මෙන්ම හොඳම නළුවා සහ නිළියට  ද මෙහිදී ත්‍යාග සහ සහතිකපත් ප්‍රදානය කරන ලදී
si_227691_5	අවසන් තරඟ නැරඹීම සඳහා 58 වන සේනාංකයේ සහ 68 වන සේනාංකයේ සේනාංකාධිපතිවරුන් ඇතුළු යුද, නාවික හා ගුවන් හමුදාවේ ජ්‍යෙෂ්ඨ නිලධාරීන් මෙන්ම පොලිස් නිලධාරීන් ද එක්ව සිටියහ
