si_750178_0	කිලිනොච්චි ප්‍රදේශයේ මේ දිනවල පවතින් වියළි කාලගුණික තත්වය හේතුවෙන් සහ ජලය නොමැතිකමින් පීඩා විදින සිවිල් වැසියන් සඳහා සිය මිත්‍රත්වයේ දෑත් දිගු කරමින් කිලිනොච්චි ආරක්‍ෂක සේනා මූලස්ථානය යටතේ ස්ථාපිත 57 වන සේනාංකයට අයත් 571 වන බලසේනාවේ 9 වන විජයබාහු පාබල රෙජිමේන්තු භට පිරිස් විසින් පානීය ජලය ලබා දීමේ ව්‍යාපෘතියක් අරඹන ලදී
si_750178_1	57 වන සේනාංකයේ දැනුම් දීමකට අනුව යුද්ධ හමුදා ජල බවුසර් උපයෝගී කර ගනිමින් මෙම වියළි කාලගුණික තත්වය නිසා පීඩා විදින සිවිල් වැසියන් සඳහා මාර්ගය දෙපස තබා ඇති ජල ටැංකි සහ සිවිල් වැසියන්ගේ පෞද්ගලික උපකරණ වලට ද ජලය පිරවීම සිදුකරන ලද අතර ප්‍රදේශයේ පවුල් 350 කට වැඩි ගණනක්, භාරතීපුරම් මහා විද්‍යාලාය සහ අනෛසාරදා කනිෂ්ඨ විද්‍යාලය ද මෙමගින් ප්‍රතිලාභ ලබාගත්හ
si_750178_2	මෙම මානුෂීය මෙහෙවර පසුගිය සෙනසුරාදා (1) දින ඇරඹී අතර බොහෝදෙනාගේ ඇගයීමට ද ලක්විය
