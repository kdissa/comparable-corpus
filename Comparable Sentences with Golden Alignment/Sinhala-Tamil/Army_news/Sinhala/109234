si_109234_0	ආරක්‍ෂක හමුදාවන් සහ සිවිල් වැසියන් අතර සංහිඳියාව හා සුහදත්වය තවදුරටත් වර්ධනය කිරිමේ අරමුණින් අනුස්මරණ පාපන්දු තරඟාවලියක් අගෝස්තු මස 3 සිට 6 දක්වා කිලිනොච්චි කනගපුරම් ක්‍රීඩාංගණයේ දී පවත්වනු ලැබීය
si_109234_1	කිලිනොච්චි ප්‍රදේශයේ සුප්‍රසිද්ධ පුද්ගලයකු වන හිටපු ප්‍රාදේශීය ලේකම් මෙන්ම ජයන්තිනගර් මහදේව  ආශ්‍රමයෙහි  අධ්‍යක්‍ෂ  නැසීගිය ටී. රාසනායගම් මහතා ගේ ගුණානුස්මරණය වෙනුවෙන් සංවිධානය කරනු ලැබු මෙම පාපන්දු තරඟාවලිය සඳහා කණ්ඩායම් 19 ක් තරඟ වැදුණි
si_109234_2	7 වන ශ්‍රී ලංකා පාබල හමුදාවේ භට පිරිස් විසින් සංවිධානය කරනු ලැබූ මෙම තරඟාවලියේ අවසන් තරඟයේ ප්‍රධාන ආරාධිත අමුත්තා ලෙස කිලිනොච්චි අතිරේක ප්‍රාදේශිය ලේකම් එස්. සත්‍යසීලන් මහතා සහභාගි වූ අතර මෙම අවස්ථාව සඳහා 571 සහ 572 වන බලසේනාවන්හි බලසේනාධිපතිවරුන් ද එක්ව සිටියහ
si_109234_3	අවසන් තරඟයේ දී ‘උදයාතරේයි’ පාපන්දු කණ්ඩායම පරාජයට පත් කරමින් වඩ්ඩකච්චි ‘ඉලංතේරියල්’ කණ්ඩායම ශුරතාවය හිමිකරගැනීමට සමත් විය
si_109234_4	ශ්‍රී ලංකා ජංගම දුරකථන ජාලයේ අනුග්‍රාහකත්වය ඇතිව ජයග්‍රහකයින් වෙත කුසලාන සහ සහතිකපත් ප්‍රදානය කිරීම ප්‍රධාන ආරාධිත අමුත්තා ඇතුලු අනෙකුත් ආරාධිතයින් විසින් සිදු කෙරිණි
si_109234_5	තවද, මෙම තරඟාවලිය 57 වන සේනාංකයේ සේනාංකාධිපති මේජර් ජෙනරාල් විජිත රවිප්‍රිය ගේ උපදෙස් මත 571 වන බලසේනාවේ සහයෝගය ඇතිව සංවිධානය කරන ලදි
