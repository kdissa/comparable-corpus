si_728754_0	මුලතිව් ප්‍රදේශයේ වොලිබෝල් ක්‍රීඩක ක්‍රීඩීකාවන් 310 දෙනෙකු සඳහා මුලතිව් ආරක්ෂක සේනා මූලස්ථානය විසින් සංවිධානය කරනු ලැබු වොලිබෝල් පුහුණු කඳවුරක් සෙනසුරාදා (9) දින ඔඩ්ඩූසුඩ්ඩාන් මහා විද්‍යාල පරිශ්‍රයේදි පැවැත්විය
si_728754_1	මේ පුහුණු සැසිය සඳහා පාසල් සහ ක්‍රීඩා සාමාජ නියෝජනය කරමින් කාන්තා හා පිරිමි උපදේශකයින්, ක්‍රීඩා ගුරුවරුන් හා පුහුණු කරුවන් 310 දෙනෙකු සහභාගීවූ අතර මෙම ව්‍යාපෘතිය යුද්ධ හමුදා පුහුණු උපදේශකයින් ගේ උපදෙස් හා පූර්ණ අධීක්ෂණය මත පැවැත්විනි
si_728754_2	මුලතිව් ආරක්ෂක සේනා  ආඥාපති මේජර් ජෙනරාල් දුෂ්‍යන්ත රාජගුරුගේ මග පෙන්වීම මත 64 වන සේනාංකයේ සේනාංකාධිපති බ්‍රිගේඩියර් ජයනාත් ජයවීර ගේ උපදෙස්මත මෙම පුහුණු වැඩමුළුව සංවිධානය කරන ලද අතර, එම සේනාංකය යටතේ ඇති 642 වන බලසේනාවේ යුද්ධ හමුදා සාමාජිකයින් විසින් දිනය පුරා පැවති මෙම පුහුණු කඳවුරට සහභාගිවූවන් සඳහා ආහාර පාන සපයනු ලැබීය
si_728754_3	මුලතිව් ආරක්ෂක සේනා ආඥාපතිතුමන් ඇතුළු ජ්‍යෙෂ්ඨ නිළධාරීන් මෙම පුහුණු වැඩසටහන නැරඹීම සඳහා පැමීණ සිටියහ
