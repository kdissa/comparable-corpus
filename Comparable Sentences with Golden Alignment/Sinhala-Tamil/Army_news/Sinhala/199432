si_199432_0	කිලිනොච්චි ආරක්ෂක සේනා මූලස්ථානය යටතේ ස්ථාපිත පුනරීන් ප්‍රදේශයේ පිහිටි 66 වන සේනාංකයේ මග පෙන්වීම මත කුරුණෑගල ප්‍රදේශයේ පරිත්‍යාගශීලීන් පිරිසක් සහ ව්‍යාපාරික සුරේෂ් සකන්දරාජා මහතා ගේ දායකත්වයෙන් ඉරිදා (6) දින ජල ගැලීම් හේතුවෙන් පීඩාවට පත් වූ වන්නේරිකුලම්, කිරන්චි, උර්තීරපුරම්, ශිවනගර් සහ පුදුමූරිප්පු යන ප්‍රදේශයන්හි පාසල් සිසු සිසුවියන්  112 දෙනෙකු සඳහා පාසල් උපකරණ තොගයක් පරිත්‍යාග කරනු ලැබීය
si_199432_1	මේ අවස්ථාව සාර්ථකව සිදුකර ගැනිම සඳහා 66 වන සේනාංකයේ සේවයෙන් නියුතු යුද්ධ හමුදා සාමාජිකයින් පිරිසක් විසින් සහයෝගය ලබාදී ඇත
si_199432_2	මෙම අවස්ථාව පියල් කැප්පෙටිවලාන මහතාගේ සම්බන්ධිකරණයෙන් කුරුණෑගල ව්‍යාපාරික සංසඳය හා සුරේෂ් සකන්දරාජා මහතා එක්ව සිසුන් හට අවශ්‍ය අධ්‍යාපනික උපකරණ ලබා ගැනීම සඳහා  රුපියල් ලක්‍ෂ තුනක මුදලක් පිරිත්‍යාග කරනු ලැබීය
si_199432_3	රජයේ දම්ළ මිශ්‍ර පාසලෙහි පැවති මෙම වැඩසටහන එම පාසලේ විදුහල්පති ඇතුළු කාර්ය මණ්ඩලය හා දෙමාපියන් ගේ සම්බන්ධතාවයෙන් යුතුව කුරුණෑගල ප්‍රදේශයේ ව්‍යාපාරිකයින් පිරිසකගේ සහභාගීත්වයෙන් පවත්වනු ලැබීය
si_199432_4	66 වන සේනාංකයේ සේනාංකාධිපති බ්‍රිගේඩියර් දීප්ති ජයතිලක ගේ අධීක්‍ෂණය මත 662 බලසේනාව හා  20 වන ශ්‍රී ලංකා පාබල හමුදා ඒකකයේ බටපිරිස් එක්ව සංවිධානය කළ මෙම වැඩ සටහනේ ප්‍රධාන ආරාධිත අමුත්තා ලෙස 66 වන සේනාංකයේ සේනාංකාධිපතිතුමන් සහභාගිවූ අතර,  එම අවස්ථාව සඳහා ජ්‍යෙෂ්ඨ නිළධාරීන් පිරිසක්ද එක්විය
si_199432_5	සුරේෂ් සකන්දරාජා මහතා සහ කුරුණෑගල ප්‍රදේශයේ ව්‍යාපාරිකයින් පැවති උත්සවය අවසානයේදි එහි පැමිණි පිරිස සමඟ සුහද කතාබහක ද නිරතවිය, අනතුරුව එහි පැමිණි පිරිස හා පාසල් බලධාරීන් විසින්  66 වන සේනාංකය විසින් සංවිධානය කළ මෙම වැඩසටන පිළිබඳව ඔවුන්ගේ ස්තුතිය පුද කර සිටියහ
