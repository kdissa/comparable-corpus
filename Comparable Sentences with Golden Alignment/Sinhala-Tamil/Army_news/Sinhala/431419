si_431419_0	කැනඩාවේ ‘තරුණ ළමයින්ගේ එකතුවේ’ අනුග්‍රහය ඇතිව 571 වන බලසේනා මූලස්ථානයේ සම්බන්ධිකරණයෙන් ඉරිදා (15) දින කිලිනොච්චි පන්නක්කණ්ඩි දමිළ මිශ්‍ර පාසලේ සිසුන් සඳහා රුපියල් 600,000/= ක වටිනාකමින් යුතු පාසල් උපකරණ, ක්‍රීඩා උපකරණ සහ කාර්යාලීය උපකරණ තොගයක් බෙදාදෙනු ලැබීය
si_431419_1	57 වන සේනාංකයේ සේනාංකාධිපතිතුමන්ගේ මඟපෙන්වීම මත 571 වන බලසේනාවේ බලසේනාධිපති කර්නල් නජීව එදිරිසිංහ විසින් පවත්වනු ලැබු මෙම උත්සවය සඳහා භික්ෂුන් වහන්සේලා ඇතුළු ආගමික පූජකවරුන්, පරිත්‍යාගශීලින්, ගුරුවරුන්, සිසුන් සහ දෙමාපියන් රැසක් සහභාගි වූහ
si_431419_2	මෙම උත්සවයේ දී පාසල් සිසුන් 85 දෙනෙකු සඳහා පොත්පත්, පෑන් සහ පැන්සල්, පාසල් බෑග්, කවකටු පෙට්ටි, ක්‍රීඩා උපකරණ, ලිපි ද්‍රව්‍ය, වතුර බෝතල්, කෑම පෙට්ටි, මේස් යුවල්, ඇතුළු පාසල් උපකරණ සහ පාසලේ කාර්යාල උපකරණ රැසක් පරිත්‍යාග කරනු ලැබීය
