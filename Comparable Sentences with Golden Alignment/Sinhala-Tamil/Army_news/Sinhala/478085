si_478085_0	යාපනය ආරක්‍ෂක සේනා මූලස්ථානය විසින් බ්‍රහස්පතින්දා (18) දින යාපනය තෝල්පුරම් ප්‍රදේශයේ සිවිල් වැසියන් පිරිසකගේ දිලිඳුකම සැලකිල්ලට ගනිමින් අත්‍යාවශ්‍ය ද්‍රව්‍ය තොගයක් පරිත්‍යාග කරන ලදි
si_478085_1	යාපනය ආරක්‍ෂක සේනා ආඥාපති මේජර් ජෙනරාල් දර්ශන හෙට්ටිආරච්චි විසින් ධානපතීන්ගේ ද සහයෝගය ඇතිව මෙම වැඩසටහන ක්‍රියාවට නංවනු ලැබීය
si_478085_2	යාපනය ආඥාපතිතුමන් ඇතුළු යාපනය ආරක්‍ෂක සේනා මූලස්ථානය යටතේ සේවයේ නියුතු නිලධාරින් තෝල්පුරම් ප්‍රදේශයේ සංචාරයකද නිරතවූ අතර එහිදි පාසල් සිසුන් සඳහා පාවහන් සහ පාසල් බෑග් බෙදාදෙනු ලැබීය
si_478085_3	තවද පෙර පාසල් ළමුන් සඳහා පොත් පැන්සල් ද, ගම්මානයේ වැඩිහිටියන් 15 දෙනෙකු සඳහා වියළි ආහාර පාර්සල් හා දිලිඳු පවුල් 10 ක් සඳහා ඇඳුම් තොගයක් ද පරිත්‍යාග කරනු ලැබීය
si_478085_4	ඉන් අනතුරුව තෝල්පුරම් ප්‍රජා මධ්‍යස්ථානයේ පැවැති මෙම අවස්ථාවට සහාභාගී වූ සිවිල් වැසියන් කිහිපදෙනෙකු සමඟ යාපනය ආඥාපතිතුමන් සුහඳ පිළිසඳරක යෙදුනහ
