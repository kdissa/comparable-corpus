si_131075_0	සංහිඳියාව සහ සහජීවනය තවදුරටත් වර්ධනය කිරීමේ අරමුණින් මඩකලපුව ප්‍රදේශයේ විවිධ ආගමික පූජකවරුන් ප්‍රජා කමිටු නායකයින් සහ බුද්ධිමතුන් පිරිසක් සහ නැගෙනහිර ආඥාපති මේජර් ජෙනරාල් අරුණ ජයසේකර අතර හමුවක් මෑතකදී සිදුවිණි
si_131075_1	මඩකළපුව සිවිල් සමාජ ව්‍යාපාරයේ සභාපතිවරයා ලෙස කටයුතු කරනු ලැබු එස්. මාමංග රාජා මහතා විසින් මෙම හමුව සංවිධානය කරනු ලැබීය
si_131075_2	මඩකලපුවේ බිෂොප්තුමා වන පූජ්‍ය ආචාර්ය ජෝසප් පෙන්නයියා පියතුමාගේ ප්‍රධානත්වයෙන් මඩකලපු බිෂොප් හවූස්හී පැවති මෙම සාකාච්ඡාව සඳහා ආරාධිතයින් 20 දෙනෙකුට අධික පිරිසක් සහභාගී වූ අතර සංවිධායකයින්ගේ ආරාධනය මත නැගෙනහිර ආඥාපතිතුමන්ද මෙම අවස්ථාවට එක්විය
si_131075_3	මෙම සමුළුවේදි, සමාජයේ විවිධ ක්‍ෂේත්‍රයන් ඔස්සේ පොදු ජනතාව සඳහා වැදගත් වන කරුණු රාශීයක් පිළිබඳව අවධානය යොමු කළ අතර සාකච්ඡාව අතරතුර දී ප්‍රදේශය පුරා ව්‍යාප්තව පුළුල් ලෙස ඇති මත්ද්‍රව්‍ය උවදුර මැඩලීම සඳහා ඔවුන්ගේ වැඩිදුර අවධානය යොමු කරමින් එම කටයුතු වළක්වා ගැනීම සඳහා අවශ්‍ය පියවර පිළිබඳව ද සාකච්ඡා කලේය
si_131075_4	231 වන බලසේනාවේ බලසේනාධිපති කර්නල් මිහිඳු පෙරේරා, නැගෙනහිර ආරක්‍ෂක සේනා මූලස්ථානයේ කර්නල් තිලක් රණසිංහ සහ එම මූලස්ථානයේ ලුතිනන් කර්නල් සුදත් සමරකෝන් මෙන්ම නැගෙනහිර විශ්ව විද්‍යාලයේ කෘෂිකර්ම පීඨයේ ආචාර්ය සුදර්ශන් මහතා මෙම සාකච්ඡාව සඳහා සහභාගි වූහ
si_131075_5	මේ අතරතුර මේජර් ජෙනරාල් අරුණ ජයසේකර විසින් සදුදා (07) දින ත්‍රිකුණාමලයේ ආණ්ඩුකාර ලේකම් කාර්යාලයේදි නැගෙනහිර පළාත් නව ආණ්ඩුකාරවරයා වන එම්. එල්. ඒ. එම්. හිස්බුල්ලා මහතා සමග සුහඳ හමුවක් පැවති අතර එහිදි ආඥාපතිතුමන් සිය සුභ පැතුම් එක් කරනු ලැබීය
si_131075_6	22 වන සේනාංකයේ සේනාංකාධිපති මේජර් ජෙනරාල් නෙවිල් වීරසිංහ ඇතුළු ජ්‍යෙෂ්ඨ නිලධාරීන් පිරිසක් විසින් නැගෙනහිර ආඥාපතිතුමන්ව මෙම අවස්ථාව සඳහා කැටුව යනු ලැබු අතර එහිදි ආඥාපතිතුමා විසින් එම සුහද හමුව අවසානයේ ආණ්ඩුකාරවරයා වෙත සමරු තිළිණයක්  ප්‍රදානය කරන ලදි
