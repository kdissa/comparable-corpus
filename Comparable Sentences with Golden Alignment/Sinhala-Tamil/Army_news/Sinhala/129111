si_129111_0	බුත්තල පිහිටි නිලධාරී ප්‍රගමන ප්‍රවර්ධන මධ්‍යස්ථානයේ විශේෂ සංකල්පයකට අනුව අභිනවයෙන් ඉදිකළ ගොඩනැගිලි සංකීර්ණය තුළ පිහිටි ‘ශාරීරික යෝග්‍යතා මධ්‍යස්ථානය’ පසුගියදා විවෘත කරනු ලැබීය
si_129111_1	එහි සේනාවිධායක මේජර් ජෙනරාල් ජයනාත් ජයවීර ගේ සුරතින් අභිනවයෙන් ඉදිකළ ගොඩනැගිලි සංකීර්ණයේ සමරුඵලකය නිරාවරණය කර සම්ප්‍රදායික පොල්තෙල් පහන දල්වා නව ගොඩනැගිලි සංකීර්ණය විවෘත කරන ලදී
si_129111_2	මෙම අවස්ථාවට නියෝජ්‍ය සේනාවිධායක, ප්‍රධාන උපදේශක, ජ්‍යෙෂ්ඨ උපදේශකවරුන්, අණදෙන නිලධාරී ඇතුළු අනෙකුත් ජ්‍යෙෂ්ඨ නිලධාරීන් රැසක් සහභාගි වූහ
si_129111_3	අභිනවයෙන් ඉදිකළ ශාරීරික යෝග්‍යතා මධ්‍යස්ථානය මේදය දහනය කිරීමේ යන්ත්‍ර, ශරීරයේ හැඩය මනාව පවත්වාගැනීමට හැකි යන්ත්‍ර සහ මාංශ පේශි නඩත්තු කිරීමේ යන්ත්‍ර ඇතුළු අනෙකුත් උපාංග වලින් සමන්විතය
si_129111_4	නිලධාරී ප්‍රගමන ප්‍රවර්ධන මධ්‍යස්ථානයට දීර්ඝකාලීන අවශ්‍යතාවයක්ව පැවැති මෙම ශාරීරික යෝග්‍යතා මධ්‍යස්ථානය සියලුම නිලධාරීන්ට සහ ශිෂ්‍ය නිලධාරීන්ට ඔවුන්ගේ ශාරීරික යෝග්‍යතාවය වර්ධනය කරගැනීමට පහසුකම් සපයයි
