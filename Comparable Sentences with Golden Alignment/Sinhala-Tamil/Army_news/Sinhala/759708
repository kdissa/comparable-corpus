si_759708_0	යාපනය ආරක්‍ෂක සේනා මූලස්ථානයේ මූලිකත්වයෙන් ඉකුත් අඟහරුවාදා (3) දින යාපනය ගුරුනගර් කලපුව පිරිසිදු කිරිමේ දැවැන්ත පාරිසරික සංරක්ෂණ ව්‍යාපෘතියක් දියත් කරනු ලැබීය
si_759708_1	එම අවස්ථාව සඳහා යුද හා නාවික හමුදා සාමාජිකයින් ඇතුළු ස්වේච්ඡා සංවිධාන සාමාජිකයින් දහසකට වැඩි පිරිසකගේ දායකත්වය හිමි විය
si_759708_2	මෙම ව්‍යාපෘතිය සඳහා යාපනය ආරක්‍ෂක සේනා ආඥාපති මේජර් ජෙනරාල් රුවන් වනිගසූරිය, යාපනය දිස්ත්‍රික් ලේකම්, 51 වන සේනාංකයේ සේනාංකාධිපතිතුමන්, ප්‍රාදේශීය ලේකම් කාර්යාලයේ නිලධාරීන්, ගුරුනගර් ධීවර සංවර්ධන සංගමයේ සාමාජිකයින්, සිවිල් වැසියන් සහ ස්වේච්ඡා සංවිධාන සාමාජිකයින් විශාල පිරිසක් දායක වූහ
si_759708_3	යාපනය ගුරුනාගර් කලපුව ශුද්ධ පවිත්‍ර කිරිමේ වැඩසටහන යාපනය ආරක්‍ෂක සේනා ආඥාපතිතුමන්ගේ මාර්ගෝපදේශනය මත 51 වන සේනාංකයේ සේනාංකාධිපතිතුමන්ගේ අධීක්‍ෂණය යටතේ සිදු කරනු ලැබීය
