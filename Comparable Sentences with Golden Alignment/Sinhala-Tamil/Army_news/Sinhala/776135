si_776135_0	ශ්‍රී ලංකා සිංහ රෙජිමේන්තුවේ මේජර් ජෙනරාල් දුමින්ද කැප්පෙටිවලාන නව අධ්‍යක්ෂ ජෙනරාල් පාබල ලෙස සිකුරාදා (15) දින කොළඹ 4 පිහිටි අධ්‍යක්ෂ ජෙනරාල් පාබල  කාර්යාලයේ දී රාජකාරි භාරගනු ලැබීය
si_776135_1	එහිදි නව අධ්‍යක්ෂ ජෙනරාල් සිය කාර්යාලයේ දී සම්ප්‍රදායානුකූලව පොල්තෙල් පහන දල්වා සංකේතාත්මක නිල ලේඛණයකට අත්සන් තබමින් නව ධූරයේ රාජකාරි භාරගනු ලැබූ අතර, අධ්‍යක්ෂ පාබල බ්‍රිගේඩියර් දේශප්‍රිය ගුණවර්ධන, එම කාර්යාලයේ නිලධාරීන් සහ සෙසු නිලයින් ද මෙම අවස්ථාව සඳහා එක්ව සිටියහ
si_776135_2	අධ්‍යක්ෂ ජෙනරාල් පාබල ලෙස කටයුතු කළ ගජබා රෙජිමේන්තුවේ මේජර් ජෙනරාල් චාගි ගාල්ලගේ නුඳුරේ දී විශ්‍රාම යෑමට නියමිත බැවින් එම තනතුර සඳහා 66 වන පාබල සේනාංකයේ සේනාංකාධිපති ලෙස කටයුතු කළ මේජර් ජෙනරාල් කැප්පෙටිවලාන පත් කරනු ලැබීය
