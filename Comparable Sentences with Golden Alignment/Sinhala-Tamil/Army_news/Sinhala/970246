si_970246_0	වන්නි ආරක්‍ෂක සේනා මූලස්ථානය යටතේ ස්ථාපිත 54 වන සේනාංකයේ භට පිරිස් මන්නාරම ප්‍රදේශයේ අඩු ආදායම් ලාභි පවුල් සඳහා පානීය ජලය සැපයීමේ අරමුණින් වගා ළිං සකස් කිරීමට ජල මූලාශ සහිත ප්‍රදේශ ගවේෂණය කිරීම සඳහා පේරාදෙණිය විශ්ව විද්‍යාලයේ භුවිද්‍යා අංශයේ  තාක්‍ෂණික සහ විද්‍යාත්මක සහාය ලබාදෙනු ලැබීය
si_970246_1	54 වන සේනාංකයේ සේනාංකාධිපති බ්‍රිගේඩියර් ඩබ්ලිව්.ජි.එච්.ඒ.එස්. බණ්ඩාර ගේ මූලිකත්වයෙන් යුතු එම සේනාංකයේ භට පිරිස් පේරාදෙණිය විශ්ව විද්‍යාලයේ පර්යෙෂණ කණ්ඩායම සමඟ එක්ව මන්නාරම දිස්ත්‍රික්කයේ ජල මූලාශ සහිත ප්‍රදේශ ගවේෂණ කරනු ලැබීය
si_970246_2	පේරාදෙණිය විශ්ව විද්‍යාලයේ මහචාර්ය අතුල සෙනාරත්න මහතා ඇතුළු භුවිද්‍යා අංශයේ සිසුන් විසින් මන්නාරම දිස්ත්‍රික්යේ සිදුකරනු ලැබු ගවේෂණයේ දී ජල මූලාශ ඇති ස්ථාන කිහිපයක් හඳුනාගැනීමට හැකි විය
si_970246_3	පළමු කෘෂි ළිං ඉදිකිරීමේ ගවේෂණ කටයුතු සිලාවතුර, කොන්ඩච්චි ‘විජයගම’ ගම්මානයේ දී සෙනසුරාදා (06) දින ආරම්භ කරන ලදී
si_970246_4	කෘෂි ළිං ව්‍යාපෘතිය පළාත් පාලන ආයතන සමඟ සම්බන්ධීකරණයෙන් ග්‍රාමීය ප්‍රදේශවල ද ක්‍රියාත්මක කිරීමට නියමිතය
si_970246_5	මෙම ව්‍යාපෘතිය 54 වන සේනාංකයේ සේනාංකාධිපති තුමාගේ අධීක්‍ෂණය යටතේ 542 වන බලසේනාවේ බලසේනාධිපති කර්නල් අයි.එච්.එම්.ආර්.කේ හේරත් ගේ සම්බන්ධිකරණයෙන් යුතුව ක්‍රියාත්මක කරනු ලැබීය
