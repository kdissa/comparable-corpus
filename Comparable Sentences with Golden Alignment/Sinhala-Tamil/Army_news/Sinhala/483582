si_483582_0	යාපනය, කරෙයිනගර් සිවම් කෝවිලේ පූජකතුමන්ලාගේ ඉල්ලීමකට අනුව ප්‍රදේශයේ රාජ්‍ය බලධාරීන්ගේ ද සහයෝගය ඇතිව යාපනය ආරක්‍ෂක සේනා ආඥාපති මේජර් ජෙනරාල් දර්ශන හෙට්ටිආරච්චි ගේ උපදෙස් මත එම ආරක්‍ෂක සේනා මූලස්ථානය යටතේ ස්ථාපිත 5 වන ඉංජිනේරු සේවා බලකායේ සහ 11 වන ශ්‍රී ලංකා පාබල හමුදාවේ සේවයේ නියුතු යුද්ධ හමුදා සාමාජිකයින්ගේ තාක්‍ෂණික සහය සහ ශ්‍රමදායකත්වය යොදාගනිමින් කෝවිල් පූජකවරුන් සඳහා නව නිවාස 6 ක් ඉදිකරනු ලැබීය
si_483582_1	ඒ අනුව, යුද්ධ හමුදාවේ මූලිකත්වයෙන් ඉදිකරනු ලැබු නව නිවාස ඉරිදා (09) දින යාපනය ආරක්‍ෂක සේනා ආඥාපතිතුමන්ගේ ප්‍රධානත්වයෙන් පැවැති උත්සවයකදි විවෘත කර ඔවුන් වෙත ප්‍රදානය කළහ
si_483582_2	මෙම ව්‍යාපෘතිය සඳහා අවශ්‍ය මූල්‍යමය සම්පත් කරෙයිනගර් ප්‍රාදේශීය ලේකම් කාර්යාලය වෙතින් ලබාදුන් අතර ඉදිකිරීම් කටයුතු සඳහා අවශ්‍ය ශ්‍රමදායකත්වය යුද්ධ හමුදා සාමාජිකයින් විසින් ලබාදුන්හ
si_483582_3	මෙම නිවාස භාරදීමේ උත්සවය සඳහා යාපනය නාගරික කොමසාරිස්, රජයේ නිලධාරීන්, යුද්ධ හමුදා නිලධාරීන් සහ බැතිමතුන් විශාල පිරිසක් සහභාගි වූහ
