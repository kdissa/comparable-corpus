si_64442_0	පාඨමාලා අංක 19 හි කෙඩේට් නිලධාරීවරයෙකු වශයෙන් ශ්‍රී ලංකා යුද්ධ හමුදාවට එක්ව වසර 32 ක යුද හමුදා සේවාකාලයක් සම්පූර්ණ කර ඇති බ්‍රිගේඩියර් ඒ.කේ.ජී.කේ. ඥානනරත්න ඉකුත් සිකුරාදා (7) දින දියතලාව ශ්‍රී ලංකා යුද්ධ හමුදා විද්‍යාපීඨයේ 34 වන සේනාවිධායක ලෙස සිය ධූරයේ රාජකාරි භාර ගනු ලැබීය
si_64442_1	විද්‍යාපීඨය වෙත සපැමිණි එතුමන් හමුදා සම්ප්‍රදායානූකූල කදවුරු සම්මාන ආචාර පෙළපාලිය පරික්‍ෂා කිරීමට ප්‍රථමයෙන් යුද බිමේදී දිවි පිදු වීරෝදාර රණවිරුවන්ට පුෂ්පෝපාහර දක්වන ලදී
si_64442_2	බෞද්ධ භික්ෂූන් වහන්සේලාගේ සෙත්පිරිත් සජ්ඣායනා මධ්‍යයේ සුභ මොහොතින් සිය ධූරයේ රාජකාරී ආරම්භ කළ එතුමන් සියළුම අංශ ප්‍රධානීන් සහ මාණ්ඩලික නිලධාරීන් ඇමතූ අතර එහිදී ඔහු අපේක්‍ෂා කළේ හොඳම අපේක්ෂිත ප්‍රතිලාභ සඳහා වෘත්තීමය දැක්ම සහ කණ්ඩායම් ක්‍රියාකාරකම්හී ඇති වැදගත්කමයි
si_64442_3	තවද අනාගතයේ දී ආයතනයේ දියුණුව වෙනුවෙන් තම උපරිම සේවය ඉටුකරන බවටද ප්‍රකාශ කරන ලදී
si_64442_4	නව පත්වීම ලැබීමෙන් පසු එතුමන් වෙත නියෝජ්‍ය සේනාවිධායක සහ අංශ ප්‍රධානීන් ඇතුළු ඔහුගේ සියලුම කාර්ය මණ්ඩලය නව සේනාවිධායක වෙත සුභ පැතූම් එක් කළේය
