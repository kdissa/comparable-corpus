si_352061_0	ජාත්‍යන්තර කාන්තා දිනය නිමිත්තෙන් සිකුරාදා (08) දින උදෑසන පනාගොඩ ‘විරු කැකුළු’ පෙර පාසලේ නවතමයෙන් ඉදිකල දෙමහල් ගොඩනැගිලි සංකීර්ණය විවෘත කිරීමේ උත්සවය ඇතුළු යුද්ධ හමුදා සේවා වනිතා ඒකක (ASVU) මූලස්ථානයේ දී වැඩසටහන් මාලාවක් දියත් කරන ලදී
si_352061_1	මෙම අවස්ථාවට ප්‍රධාන ආරාධිත අමුත්තා ලෙස සපැමිණි යුද්ධ හමුදා සේවා වනිතා ඒකකයේ සභාපතිණි චන්ද්‍රිකා සේනානායක මහත්මිය සමඟ යුද්ධ හමුදා සේවා වනිතා ඒකකයේ නියෝජ්‍ය සභාපතිණි සුජිවා නෙල්සන් මහත්මිය පෙර පාසල් ළමුන් දෙදෙනෙකු විසින් උණුසුම් අයුරින් පිළිගනු ලැබීය
si_352061_2	යුද්ධ හමුදා සේවා වනිතා ඒකකයේ සභාපතිණි චන්ද්‍රිකා සේනානායක මහත්මියගේ මූලිකත්වයෙන් යුද්ධ හමුදා සේවා වනිතා ඒකකයේ මුල්‍යමය අනුග්‍රහය ඇතිව නවතමයෙන් ඉදිකල ගොඩනැගිලි සංකීර්ණය මහා සංඝරත්නයේ පිරිත් සජ්ඣායනා මධ්‍යයේ පීත්ත පටිය කපා විවෘත කිරීමෙන් අනතුරුව නව ගොඩනැගිලි පරිශ්‍රයේ සංකේතාත්මකව කිරි උතුරවනු ලැබීය
si_352061_3	ගොඩනැගිලි සංකීර්ණය විවෘත කිරීමෙන් අනතුරුව, ප්‍රධාන ආරාධිත අමුත්තා විසින් එම පරිශ්‍රයේ පැළයක් රෝපණය කල අතර සියලුදෙනා සමඟ සමුහ ඡායාරූපයකට ද පෙනී සිටියහ
si_352061_4	ඉන් අනතුරුව, ප්‍රධාන ආරාධිත අමුත්තා ඇතුළු යුද්ධ හමුදා සේවා වනිතා ඒකකයේ සාමාජිකාවන් සහ රෙජිමේන්තු නියෝජිතයන් ශ්‍රී ලංකා ඉංජිනේරු රෙජිමේන්තු මූලස්ථානයේ පැවැති රූපලාවන්‍ය ශිල්පය පිළිබඳ ප්‍රසිද්ධ උපදේශකයෙකු වන අමා දිසානායක මහත්මිය විසින් මෙහෙයවන ලද විශේෂ වැඩමුළුවක් හා සංගීත චිකිත්සක සැසියකට ද සහභාගී වූහ
si_352061_5	මෙම වැඩසටහන අවසානයේදී 2009 මැයි මාසයට පෙර පැවැති යූධමය කාලසීමාව තුල ස්වාමිපුර්ෂයන් අහිමි අඩු ආදායම්ලාභි පවුල් දෙකක භාර්යාවන් වෙත යුද්ධ හමුදා සේවා වනිතා ඒකකයේ සභාපතිණි චන්ද්‍රිකා සේනානායක මහත්මිය විසින් මහන මැෂින් දෙකක් ප්‍රදානය කළහ
si_352061_6	Dreamron පුද්ගලික සමාගමේ අනුග්‍රහය ඇතිව පැවැති මෙම වැඩසටහන සඳහා යුද්ධ හමුදා සේවා වනිතා ඒකකයේ සාමාජිකාවන්ට අමතරව යුද්ධ හමුදා කාන්තා සෙබළියන් 100 කට අධික පිරිසක් සහභාගි වූහ
