si_86736_0	නික්මයන මුලතිව් ආරක්‍ෂක සේනා ආඥාපති මේජර් ජෙනරාල් දුෂ්‍යන්ත රාජගුරු වෙත යුද්ධ හමුදා සම්ප්‍රදායානූකූල කදවුරු සම්මාන මුරයක් සහ සම්මාන ආචාර පෙළපාලියක් මුලතිව් ආරක්‍ෂක සේනා භටපිරිස් විසින් එම ආරක්‍ෂක සේනා මූලස්ථානයේ ඉකුත් සෙනසුරාදා (14) දින පිරිනමනු ලැබීය
si_86736_1	මෙම අවස්ථාව සඳහා සැපැමිණි නික්මයන මුලතිව් ආරක්‍ෂක සේනා ආඥාපති මේජර් ජෙනරාල් දුෂ්‍යන්ත රාජගුරු වෙත 14 වන ශ්‍රි ලංකා සිංහ රෙජිමේන්තුවේ භටපිරිස් විසින් වර්ණවත් සම්මාන ආචාර පෙළපාලියේ ගෞරවාචාරය පුද කරනු ලැබීය
si_86736_2	මෙම උත්සව අවස්ථාව සඳහා මුලතිව් ආරක්‍ෂක සේනා මූලස්ථානයේ සියළු නිලධාරීන් ඇතුළු 59, 64, සහ 68 වන සේනාංකයන්හී සේනාංකාධිපතිවරුන් සහ බලසේනාධිපතිවරුන් පැමිණ සිටියහ
si_86736_3	මුලතිව් ආරක්‍ෂක සේනා මූලස්ථානය වෙත එතුමන් සිදු කළ අමිළ මෙහෙවර සනිටුහන් කිරිම උදෙසා එතුමන් විසින් එම කදවුරු පරිශ්‍රයේ අඹ පැළයක් රෝපණය කළේය
si_86736_4	ඉන් අනතුරුව නික්ම යන මේජර් ජෙනරාල් දුෂ්‍යන්ත රාජගුරු මුලතිව් ආරක්‍ෂක සේනා මූලස්ථානයේ සියළු භට පිරිස් අමතමින්, සිය ධුර කාලය තුළ තමාට ලබා දුන් සහයෝගය පිළිබඳව සියලු නිලයන්ට සිය ස්තූතිය පුද කළේය
si_86736_5	තවද නික්මයන මෙම ජ්‍යෙෂ්ඨ නිලධාරීතුමන් මුලතිව් ආරක්‍ෂක සේනා මූලස්ථාන යටතේ ස්ථාපිත 59, 64 සහ 68 යන සේනාංකවල අවසන් වරට සංචාරයක නිරත වු අතර එම අවස්ථාවන්හීදී ද එතුමන් වෙත එම සේනාංකයන්හී භටපිරිස් විසින් යුද්ධ හමුදා සම්ප්‍රදායානූකූල ගෞරව සම්මාන පිළිගැන්විය
si_86736_6	මෙම උත්සව අවස්ථාවන් අවසානයේදී නික්මයන ආඥාපතිතුමන් වෙත මතක සටහනක් ලෙස එම අවස්ථාවට සහභාගීවී සිටි සේනාංකාධිපතිවරුන් විසින් විශේෂ සමරුතිළිණ පිළිගැන්විය
