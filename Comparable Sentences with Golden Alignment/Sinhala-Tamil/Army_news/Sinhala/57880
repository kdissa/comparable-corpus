si_57880_0	කිළිනොච්චිය ආරක්‍ෂක සේනා මුලස්ථානය යටතේ ස්ථාපිත 57 වන සේනාංකයේ 12 වන සේනාංකාධිපති ලෙස ශ්‍රී ලංකා කාලතුවක්කු හමුදාවේ බ්‍රිගේඩියර් ඒ. ශාන්ත හේවාවිතාරණ පසුගිය බඳාදා (1) දින රාජකාරි අරඹන ලදි
si_57880_1	සේනාංක මුලස්ථානය වෙත සපැමිණි නව සේනාංකාධිපතිතුමන් වෙත හමුදා සම්ප්‍රදායානුකූල කඳවුරු සම්මාන මුරයක් පිරිනමනු ලැබීය
si_57880_2	එහිදි නව සේනාංකාධිපතිතුමන් පිරිත් හඬ මධ්‍යයේ 57 වන සේනාංකය යටතේ බලසේනාධිපතිවරුන්, මාණ්ඩලික නිලධාරීන් සහ අණදෙන නිලධාරීන් ඉදිරියේදී නව කාර්යාලයේදී සංකේතාත්මකව නිල ලේඛණයකට අත්සන් තබමින් නව ධූරයේ රාජකාරි භාරගත්හ
si_57880_3	ඉන් අනතුරුව එතුමන් විසින් යුද්ධ හමුදා සාමාජිකයින් අමතා තේ පැන් සංග්‍රහයකටද සහභාගි විය
