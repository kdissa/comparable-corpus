si_85800_0	කොළඹ, ආරක්‍ෂක සේවා විද්‍යාලීය වාර්ෂීක ‘වර්ණ රාත්‍රීය’ අඟහරුවාදා (12) දින සන්ධ්‍යාවේදී එම විද්‍යාලීය ශ්‍රවණාගාරයේදී පවත්වනු ලැබු අතර ප්‍රධාන ආරාධිත අමුත්තා වශයෙන් ගරු අධ්‍යාපන අමාත්‍ය අකිල විරාජ් කාරියවසම් මැතිතුමන් සහභාගි විය
si_85800_1	මෙම වර්ණවත් අවස්ථාවේ  සම්භාවනීය ආරාධිතයින් ලෙස සපැමිණි ආරක්‍ෂක ලේකම් කපිල වෛද්‍යරත්න මහතා, යුද්ධ හමුදාධිපති ලුතිනන් ජෙනරාල් මහේෂ් සේනානායක, නාවික හමුදාධිපති වයිස් අද්මිරාල් සිරිමෙවන් රණසිංහ වෙතින් ක්‍රීඩා ක්‍ෂේත්‍රය සඳහා දක්‍ෂතා දැක්වු ත්‍රිවිධ හමුදා සමාජිකයින්ගේ පවුල්වල සිසුන් සඳහා තිළිණ ප්‍රදානය සිදුකරන ලදී
si_85800_2	‘වර්ණ රාත්‍රිය’ තිළිණ ප්‍රදානය කිරීමට ප්‍රථමයෙන් පැමිණ සිටි ආරාධිතයින් විසින් සම්ප්‍රදායික පොල් තෙල් පහන දල්වන ලදී
si_85800_3	ඉන් අනතුරුව පිළිගැනිමේ කථාව ආරක්‍ෂක සේවා විද්‍යාලීය විදුහල්පතිතුමිය විසින් සිදුකරන ලද අතර ගරු අමාත්‍යතුමන් ඇතුළු අනෙකුත් සම්භාවනීය අමුත්තන් දක්‍ෂතා දැක්වු සිසු සිසුවියන් හට තිළිණ ප්‍රදානය සඳහා එක්විය
si_85800_4	මෙම අවස්ථාව සඳහා අධ්‍යාපන අමාත්‍යාංශ නිලධාරින්, ත්‍රිවිධ හමුදා නිලධාරින්, දෙමාපියන්, ආරාධිතයින් සහ පාසල් ශිෂ්‍ය ශිෂ්‍යාවන් රැසක් ද එක්ව සිටියහ
