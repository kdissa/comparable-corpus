si_404130_0	යාපනය ආරක්‍ෂක සේනා මූලස්ථානය විසින් ධානපතියෙකුගෙන් කරන ලද ඉල්ලීමකට අනුව යාපනය ප්‍රදේශයේ අඩු ආදායම් ලාභී පවුල් වල තෝරාගත් ළමුන් විසි දෙදෙනෙකු සඳහා පා පැදි බෙදා දීම යාපනය ආරක්‍ෂක සේනා ආඥාපති මේජර් ජෙනරාල් දර්ශන හෙට්ටිආරච්චි ගේ ප්‍රදානත්වයෙන් සඳුදා (16) දින පැවති උත්සවයක දී සිදු කරනු ලැබීය
si_404130_1	මේ දක්වා යාපනය ආරක්‍ෂක සේනා මූලස්ථානය විසින් එම ප්‍රදේශයේ පිහිටා ඇති දුෂ්කර  පාසල් වෙත පැමිණෙන සිසුන්ගේ ප්‍රවාහන අවශ්‍යතාවය සඳහා පහසුකම් සලසමින් පාපැදි 500 කට අධික ප්‍රමාණයක් බෙදා දී ඇත
si_404130_2	ප්‍රාදේශීය සහ දිස්ත්‍රික් ලේකම් කාර්යාලයන්හි රාජ්‍ය නිළධාරීන්, ග්‍රාම සේවා නිළධාරීන් පාසල්වල විදුහල්පතිවරුන් ආදී ප්‍රදේශයේ බළධාරීන්ගේ  නිර්දේශයන් ද සහිතව මේජර් ජෙනරාල් හෙට්ටිආරච්චි ගේ මඟපෙන්වීම අනුව ප්‍රදේශයේ අඩු ආදායම්ලාභී සිසු දරු දැරියන් සඳහා පරිත්‍යාගශීලින්ගේ අනුග්‍රාහක දායකත්වය ඇතිව පා පැදි බෙදා දීම සඳහා ක්‍රියාමාර්ග ගනු ලැබීය
