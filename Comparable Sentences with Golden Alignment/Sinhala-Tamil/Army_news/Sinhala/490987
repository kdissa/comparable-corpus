si_490987_0	වන්නි ආරක්‍ෂක සේනා ආඥාපති මේජර් ජෙනරාල් ජගත් ගුණවර්ධනගේ සංකල්පයකට අනුව 1 වන සන්නද්ධ බුද්ධි බලකාය විසින් නිලධාරීන් සහ සෙසුනිලයින් වෙනුවෙන් ඒකක බුද්ධි පාඨමාලාවක් පවත්වනු ලැබීය
si_490987_1	2019 ජුලි මස 29 දින සිට 2019 අගෝස්තු මස 10 වන දින දක්වා සහ 2019 අගෝස්තුම මස 20 සිට 31 දින දක්වා නිලධාරි සහ සෙසුනිල වශයෙන් අදියර දෙකක් යටතේ මෙම පාඨමාලාව පැවැත්විණි
si_490987_2	නිලධාරී පාඨමාලාව සඳහා නිලධාරීන් 30 ක් සහභාගී වූ අතර සෙසුනිල පාඨමාලාව සඳහා සෙසුනිලයින් 93 ක් සහභාගි වූහ
si_490987_3	මෙම ඒකක බුද්ධි පාඨමාලාවට මූලික බුද්ධිය, බුද්ධි චක්‍රය, ප්‍රශ්න කිරීම්, සුපරීක්‍ෂාව, ආරක්‍ෂාව සහ හමුදා බුද්ධි අංශයට අදාළ තවත් බොහෝ විෂය ක්ෂේත්‍රයන් පිළිබඳ සිසුන් දැනුවත් කිරීම සඳහා න්‍යායාත්මක හා ප්‍රායෝගික සැසි ඇතුළත් විය
