si_758745_0	මාඳුරුඔය, යුද්ධ හමුදා පුහුණු පාසලේ විශේෂ පාබල ක්‍රියාන්විත පාඨමාලා අංක - 68 යටතේ සාර්ථකව පුහුණුව හැදෑරු නිලධාරීන් 11 ක් සහ යුද්ධ හමුදා සාමාජිකයින් 259 ක් සඳුදා (24) දින පැවැති වර්ණවත් පෙළපාලියකින් විසිරයන ලදි
si_758745_1	මෙම විසිරයාමේ පෙළපාලියේ ප්‍රධාන ආරාධිත අමුත්තා ලෙස යුද්ධ හමුදා පුහුණු පාසලේ සේනාවිධායක බ්‍රිගේඩියර් එස්.පී.කේ.ඒ. පිලපිටිය සහභාගි විය
si_758745_2	මෙම පාඨමාලාවේ සෑම අතින්ම අතීශූර නිලධාරීයාට හිමි සම්මානය 6 වන ගැමුණු හේවා බළඇණියේ ලුතිනන් ටී.සී. සේරසිංහ හිමිකරගත් අතර පාඨමාලාවේ හොඳම වෙඩික්කරු ලෙස 18 වන ජාතික ආරක්‍ෂක බළමුළුවේ කපිතන් කේ.වයි.එම්.එස්. ධර්මසේන සම්මාන හිමිකරගත්හ
si_758745_3	පාඨමාලාවේ සෑම අතින්ම අතීශූර සෙබලා මෙන්ම හොඳම ශාරීරික යෝග්‍යතාවය හිමි සෙබලා ලෙස 21 වන ශ්‍රී ලංකා සිංහ රෙජිමේන්තුවේ කෝප්‍රල් කේ.ජි.ඒ.බී. විජේසෝම විසින් සම්මාන හිමිකරත්හ
si_758745_4	පාඨමාලාවේ හොඳම පෙළ ලෙස 19 වන ශ්‍රී ලංකා පාබල හමුදා රෙජිමේන්තුව නියෝජනය කරමින් සහභාගි වූ පෙළ තේරීපත්විය
si_758745_5	මාදුරුඔයදී පැවැති මෙම විසිරයාමේ පෙළපාලිය නැරඹීම සඳහා යුද්ධ හමුදා ජ්‍යෙෂ්ඨ නිලධාරීන්, දෙමාපියන් සහ විසිරයන සෙබළුන්ගේ ඥාතීන් රැසක් එක්ව සිටියහ
