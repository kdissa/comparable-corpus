si_259995_0	නවදිල්ලී පිහිටි ඉන්දුනිසියානු තානාපති කාර්යාලයේ ආරක්‍ෂක උපදේශක කපිතන් අසි යසින් යමූර් ප්‍රබාධි (Captain Asdi Yasin Yamaur Pribadi) ශ්‍රී ලංකාවේ සිදුකල සංචාරයක් අතරතුර අඟහරුවාදා (11) දින යුද්ධ හමුදා මූලස්ථානයේ දී යුද්ධ හමුදාධිපති ලුතිනන් ජෙනරාල් මහේෂ් සේනානායක හමුවිය
si_259995_1	ඉන්දුනිසියානු ආරක්‍ෂක උපදේශක කපිතන් අසි යසින් යමූර් ප්‍රබාධි (Captain Asdi Yasin Yamaur Pribadi) යුද්ධ හමුදාධිපතිතුමන් සමඟ පැවැති සුහද හමුවේදී, ද්විපාර්ශවික ගැටළු සහ මෑතකාලයේ ඇතිවූ කලහකාරී තත්ත්වය පිළිබඳව අදහස් හුවමාරු කරගනු ලැබීය
si_259995_2	මෙම සාකච්ඡාව අවසානයේ සංකේතාත්මක සමරු තිළිණ හුවමාරුවක් ද සිදුවිය
si_259995_3	කපිතන් අසි යසින් යමූර් ප්‍රබාධි (Captain Asdi Yasin Yamaur Pribadi) ශ්‍රී ලංකා සංචාරය අතරතුරදී, නාවික හමුදාධිපති සහ ගුවන් හමුදාධිපති හමුවිමට නියමිතය
si_259995_4	මෙම සුහද හමුව සඳහා ඉන්දුනීසියානු නිලධාරියෙක් ද සහභාගි විය
