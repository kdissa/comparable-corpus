si_969141_0	මධ්‍යම ආරක්‍ෂක සේනා මුලස්ථානය යටතේ ස්ථාපිත 12 වන සේනාංකයට අයත්  121 වන බලසේනා මුලස්ථානයේ 6 වන සංවත්සරය ඉකුත් බ්‍රහස්පතින්දා (09) දින අභිමානවත් අයුරින් සමරනු ලැබීය
si_969141_1	සංවත්සර දිනයේ,  121 වන බලසේනාවේ බලසේනාධිපති බ්‍රිගේඩියර් එන්.සී. සෝමවීර වෙත ප්‍රධාන දොරටුව අභියසදී හමුදා සම්ප්‍රදායානුකූල කඳවුරු සම්මාන මුරයක් 18 වන ගැමුණු හේවා බළඇණියේ භටපිරිස් විසින් පිරිනමන ලදී
si_969141_2	ඉන් අනතුරුව, මෙම අවස්ථාව සංකේතවත් කරමින් කඳවුරු පරිශ්‍රයේ පැළයක් රෝපණය කළ බලසේනාධිපතිතුමන් සියලුනිල තේපැන් සංග්‍රහයකට සහ දිවා භෝජන සංග්‍රහයකට සහභාගි විය
si_969141_3	මෙම අවස්ථාව සඳහා ජ්‍යෙෂ්ඨ නිලධාරීන්, බලසේනා මුලස්ථානයේ මාණ්ඩලික නිලධාරීන් සහ සෙසුනිලයින් රැසක් සහභාගි වූහ
