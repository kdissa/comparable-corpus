si_976846_0	වන්නි ආරක්‍ෂක සේනා ආඥාපති මේජර් ජෙනරාල් කුමුදු පෙරේරා ගේ මඟපෙන්වීම මත වන්නි ප්‍රදේශයේ ඉතා දුෂ්කර පාසල්වල අධ්‍යාපනය හදාරනු ලබන සිසුන් සඳහා පාසල් නිල ඇදුම් හා අත්‍යාවශය උපකරණ තොගයක් බෙදාදෙන ලදි
si_976846_1	වන්නි ආරක්‍ෂක සේනා මූලස්ථානයේ සිවිල් සම්බන්ධිකරණ නිලධාරි කර්නල් බි.එම්.ආර්.ජේ. බණ්ඩාර ගේ සම්බන්ධිකරණයෙන් ප්‍රදේශයේ ඉතා දුෂ්කර පාසලක් වන වෙහෙරතැන්න රොෂාන් මහානාම විද්‍යාලයේ අධ්‍යාපනය ලබන සිසුන් 62 ක් සඳහා ඉකුත් බ්‍රහස්පතින්දා (29) දින පාසල් නිල ඇඳුම් සහ අත්‍යවශ්‍ය පාසල් උපකරණ තොගයක් බෙදාදෙනු ලැබීය
si_976846_2	මෙම පරිත්‍යාගය සඳහා රුවන් අබේරත්න මහතා ගේ සහ විජය අල්විස් මහතා ගේ අනුග්‍රාහකත්වය ලැබීණි
si_976846_3	මෙම පරිත්‍යාග උත්සවයේ ප්‍රධාන ආරාධිත අමුත්තා ලෙස 62 වන සේනාංකයේ සේනාංකාධිපති බ්‍රිගේඩියර් ජේ.එම්.යු.ඩි. ජයසිංහ සහභාගි වූ අතර වන්නි ආරක්‍ෂක සේනා මූලස්ථානයේ සිවිල් සම්බන්ධිකරණ නිලධාරි ඇතුළු එම මූලස්ථානයේ ජ්‍යෙෂ්ඨ නිලධාරින් කිහිපදෙනෙකු ද මෙම වැඩසටහන සඳහා සහභාගි වූහ
