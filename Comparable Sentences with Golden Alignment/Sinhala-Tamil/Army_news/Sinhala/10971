si_10971_0	මූලතිව් ආරක්‍ෂක සේනා ආඥාපතිතුමන්ගේ උපදෙස් මත එම ආරක්‍ෂක සේනා මූලස්ථානය යටතේ ස්ථාපිත 68 වන සේනාංකය විසින් සංවිධානය කරනු ලැබූ මූලතිව් පාපන්දු තරඟාවලියේ අවසන් තරඟය සිකුරාදා (01) දින පූදුකුඩිඉරිප්පු මහජන ක්‍රීඩාංගණයේ දී පැවැත්විණි
si_10971_1	මෙම තරඟාවලිය මුලතිව් දිස්ත්‍රික්කයේ පාපන්දු ක්‍රීඩාංගණ හතරකදී පෙබරවාරි මස 16 දින සිට 28 දින දක්වා මූලතිව් දිස්ත්‍රික්කයේ පාපන්දු කණ්ඩායම් 32 ක සහභාගිත්වයෙන් පැවැත්විණි
si_10971_2	තරඟාවලියේ අවසන් තරඟය සඳහා වට්ටප්පලෙයි සෙන්තතමිල් පාපන්දු කණ්ඩායම සහ උඩප්පුකුලම් ඇලයි-ඔසියා පාපන්දු කණ්ඩායම තරඟ වැදුණු අතර එහිදි ලකුණු 2 – 0 ක් ලෙස තරඟාවලියේ ශූරතාවය හිමිකරගැනීමට උඩප්පුකුලම් ඇලයි-ඔසියා පාපන්දු කණ්ඩායම සමත්විය
si_10971_3	තරඟාවලියේ තෙවන ස්ථානය ශාන්ත ජූඩ් පාපන්දු කණ්ඩායමට හිමිවිය
si_10971_4	මෙම තරඟාවලියේ අවසන් තරඟය නැරඹීම සඳහා ආගමික පූජකවරුන්, මූලතිව් ආරක්‍ෂක සේනා ආඥාපති මේජර් ජෙනරාල් දුෂ්‍යන්ත රාජගුරු, 68 වන සේනාංකයේ සේනාංකාධිපති, 681, 682, 683 වන බලසේනාවන්හි බලසේනාධිපතිවරුන්, ජ්‍යෙෂ්ඨ රාජ්‍ය නිලධාරීන්, පෞද්ගලික අංශයේ විධායක නිලධාරීන්, නාවික, ගුවන් හා පොලිස් සාමාජිකයින් ඇතුළු ක්‍රීඩාලෝලීන් රැසක් එක්ව සිටියහ
si_10971_5	තරඟාවලියේ ජයග්‍රාහකයින් වෙත කුසලාන, මූදල් වවුචර් සහ සහතිකපත් ප්‍රධාන ආරාධිත අමුත්තා සහ අනෙකුත් සම්භාවනීය ආරාධිතයින් විසින් පිරිනමන ලදී
