si_993728_0	ශ්‍රී ලංකා යුද්ධ හමුදා පොලිස් හේවා බලකා කර්නල් සේනාවිධායක මේජර් ජෙනරාල් ඩි.කේ.ජි.ඩි. සිරිසේන පසුගියදා යාපනය ප්‍රදේශයේ පිහිටි 4 වන ශ්‍රී ලංකා යුද්ධ හමුදා පොලිස් හේවා බලකා මූලස්ථානයේ සංචාරයක නිරත විය
si_993728_1	මූලස්ථාන පරිශ්‍රයට සපැමිණි ජ්‍යෙෂ්ඨ නිලධාරීතුමන් වෙත හමුදා සම්ප්‍රදායානුකූල කඳවුරු සම්මාන මුරයක් පිරිනැමූ අතර මෙම සංචාරය සංකේතවත් කරමින් කඳවුරු පරිශ්‍රයේ පැළයක් ද රෝපණය කරනු ලැබීය
si_993728_2	ඉන් අනතුරුව, සියලුම නිලධාරීන් සහ සෙසුනිලයින් ඇමතූ කර්නල් සේනාවිධායකතුමන් සියලුනිල තේපැන් සංග්‍රහයකට ද එක්විය
si_993728_3	මෙම අවස්ථාව සඳහා ශ්‍රී ලංකා යුද්ධ හමුදා පොලිස් හේවා බලකායේ මධ්‍යස්ථාන සේනාවිධායක බ්‍රිගේඩියර් ඒ.එල්. ඉලංගකෝන් ද සහභාගි වූහ
