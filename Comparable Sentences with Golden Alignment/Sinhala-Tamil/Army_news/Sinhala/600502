si_600502_0	‘ගීතය තුළින් ඇය දකිමු’ යන තේමාව ඔස්සේ යුද්ධ හමුදා මුලස්ථාන මනෝවිද්‍යාත්මක මෙහෙයුම් අධ්‍යක්‍ෂ මණ්ඩලය විසින් කාන්තා හා ළමා කටයුතු අමාත්‍යාංශයේ සහයෝගයෙන්  සංවිධානය කරන ලද තවත් දැනුවත් කිරිමේ වැඩසටහනක් බදාදා (15) දින ශ්‍රී ලංකා පාබල හමුදා රෙජිමේන්තු මධ්‍යස්ථානයේදී පවත්වන ලදී
si_600502_1	කාන්තාවකගේ ජීවිතය උපතේ සිට මරණය දක්වා කාලය තුල අභියෝගයන් ජයගනිමින් සතුටින් ජීවිතය ගතකරන ආකාරය පිළිබඳව දැනුවත් කළ මෙම වැඩසටහන සඳහා නිලධාරීන් ඇතුලු යුද්ධ හමුදා සාමාජිකයින් 271 ක් සහභාගි වූහ
si_600502_2	ශ්‍රී ලංකා පාබල හමුදා සංගීත කණ්ඩායමේ සහයෝගය ඇතිව කාන්තා හා ළමා කටයුතු අමාත්‍යාංශයේ කේ.ජී.ජී. රෝෂනි ද සිල්වා මහත්මිය සහ ආර්.එම්.ඒ නිමල්සිරි මහතා විසින්  මෙම දැනුවත් කිරිමේ වැඩසටහනේ දේශණ පැවැත්විය
