si_939677_0	මේජර් ජෙනරාල් නිලයට උසස්වීම් ලද 56 වන සේනාංකයේ සේනාංකාධිපති මේජර් ජෙනරාල් ප්‍රභාත් දෙමටම්පිටිය වෙත හමුදා සම්ප්‍රදායානුකුලව හමුදා සම්මාන ආචාරය පිදීමේ උත්සවය සෙනසුරාදා (8) දින වව්නියාව එම සේනාංක මුලස්ථානයේදී පවත්වන ලදී
si_939677_1	මෙහිදී සේනාංකාධිපතිතුමන් හට 56 සේනාංකය යටතේ වන 21 වන ශ්‍රී ලංකා සිංහ රෙජිමේන්තු භට පිරිස් විසින් සේනාංක මුලස්ථාන පිවිසුම් දොරටුව අසළදී කඳවුරු සම්මාන මුරයක් සහ සම්මාන ආචාර පෙළපාලියක් පිරිනමන ලදී
si_939677_2	අනතුරුව, සේනාංකාධිපතිතුමන් විසින් සියළු නිලයින් සමඟ තේපැන් සංග්‍රහය සඳහා එක් වු අතර මෙම අවස්ථාව සිහිවනු වස් 56 වන සේනාංකය යටතේ ස්ථාපිත 561, 563 වන බලසේනාංකයන් හි බලසේනාධිපතිවරුන්, ඒකක අණදෙන නිලධාරින් සහ මාණ්ඩලික නිලධාරින් මේජර් ජෙනරාල් නිලයට උසස්වීම් ලද 56 වන සේනාංකයේ සේනාංකාධිපති මේජර් ජෙනරාල් ප්‍රභාත් දෙමටම්පිටිය සමගින් සමූහ ඡායාරූපයකට ද එක්විය
