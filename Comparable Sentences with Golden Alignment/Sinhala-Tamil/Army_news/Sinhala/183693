si_183693_0	මුලතිව් ආරක්‍ෂක සේනා මූලස්ථානය යටතේ ස්ථාපිත 64 වන සේනාංකය යටතේ සේවයේ නියුතු යුද්ධ හමුදා සාමාජිකයින් එම ප්‍රදේශයේ අඩු ආදායම්ලාභි පවුල්වල සිසුන්ට උපකාර කිරීමේ අරමුණින් පසුගිය අඟහරුවාදා (9) දින ඔඩ්ඩුසුඩාන්, සින්න සලම්බන් ඊෂ්වරන් විද්‍යාලයේ දී පාසල් උපකරණ තොගයක් බෙදාදීමේ ව්‍යාපෘතියක් සංවිධානය කරන ලදී
si_183693_1	යුද්ධ හමුදා සාමාජිකයින් විසින් ආරම්භ කරන ලද මෙම ව්‍යාපෘතියේ දී තෝරාගත් පාසල් සිසුන් 30 දෙනෙකු වෙත පාසල් බෑග් ඇතුළු උපකරණ තොගයක් බෙදාදෙන ලදී
si_183693_2	මෙම අවස්ථාවට ප්‍රධාන ආරාධිත අමුත්තා ලෙස 64 වන සේනාංකයේ සේනාංකාධිපති මේජර් ජෙනරාල් ඩබ්.ඩී.සී.කේ. කොස්තා සහභාගි විය
si_183693_3	මෙම අවස්ථාව සඳහා ගුරුවරුන්, පාසල් සිසුන්, දෙමාපියන් සහ යුද්ධ හමුදා සාමාජිකයින් විශාල පිරිසක් සහභාගී වූහ
