si_871759_0	ඉන්දු-ශ්‍රී ලංකා යුද්ධ හමුදා මාණ්ඩලික සාකච්ඡාව සඳහා පසුගියදා දිවයිනට පැමිණි ඉන්දිය හමුදා නියෝජිත පිරිසේ ප්‍රධානි මේජර් ජෙනරාල් සුචින්ද්‍ර කුමාර් (Major General Suchindra Kumar) ඇතුළු නියෝජිත පිරිස ඉකුත් බදාදා (12) දින මහනුවර ඓතිහාසික ශ්‍රී  දළදා මාලිගාව වැඳ පුදාගත්හ
si_871759_1	ඓතිහාසික ශ්‍රී දළදා මාලිගාව වැඳ පුදා ගැනීමේ පූජනීය අවස්ථාව සඳහා ඉන්දිය හමුදා නියෝජිතයින් සමඟ 11 වන සේනාංකය යටතේ ස්ථාපිත 111 වන බලසේනාවේ බලසේනාධිපති කර්නල් ඩබ්ලිව්.බී.ඩබ්ලිව්.එම්.ආර්.එස්.ටී. අලුවිහාරේ ද එක්ව සිටියහ
si_871759_2	ඉන් අනතුරුව, ඉන්දීය හමුදා නියෝජිත පිරිස සමඟ 11 වන සේනාංකයේ සේනාංකාධිපති මේජර් ජෙනරාල් ටී.ජි. නානායක්කාර මහනුවර නගරයේ නිරීක්‍ෂණ චාරිකාවක ද නිරත විය
si_871759_3	මෙම සංචාරය සඳහා තවත් යුද්ධ හමුදා ජ්‍යෙෂ්ඨ නිලධාරීන් කිහිපදෙනෙකු ද සහභාගි වූහ
