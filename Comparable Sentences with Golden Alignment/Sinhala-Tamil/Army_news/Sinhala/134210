si_134210_0	මධ්‍යම ආරක්‍ෂක සේනා මූලස්ථානයේ භට පිරිස්, සිකුරාදා (13) දින සන්ධ්‍යාවේ හල්දුමුල්ල, වන්ගෙඩිගල ප්‍රදේශයේ කඳුකරය ආශ්‍රිත වේගයෙන් පැතිරගිය ගින්නක් මැඩපවත්වීමේ මෙහෙයුමක් දියත් කරනු ලැබීය
si_134210_1	එහිදි භට පිරිස් විසින් කඳුකරයේ සංචාරයක නිරතව අතරමන්ව සිටි කණ්ඩායමක් ද බේරාගැනීමට සමත් විය
si_134210_2	මධ්‍යම ආරක්‍ෂක සේනා ආඥාපති මේජර් ජෙනරාල් රුක්මල් ඩයස් ගේ උපදෙස් මත නිලධාරියෙකු සහ සෙසුනිලයින් 20 දෙනෙකුගෙන් සමන්විත භට පිරිස් කණ්ඩායමක් සිද්ධිය සැලවු වහාම යුහුසුළුව එම ස්ථානයට ළඟාවී පැය කිහිපයක් තුල ගින්න මැඩපැවැත්වමින් කඳුකරයේ අතරමන්ව සිටි කණ්ඩායම බේරාගැනීම සඳහා කටයුතු කරනු ලැබීය
si_134210_3	මෙම ගින්න මැඩපැවත්වීම සඳහා ප්‍රදේශයේ සිවිල් වැසියන්ගේ ද පූර්ණ සහයෝගය හිමිවිය
