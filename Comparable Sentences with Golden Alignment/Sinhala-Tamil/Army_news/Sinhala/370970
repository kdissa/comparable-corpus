si_370970_0	කිලිනොච්චි ප්‍රදේශයේ ස්ථානගත 571 වන බලසේනාව යටතේ ස්ථාපිත 9 වන ශ්‍රී ලංකා ඉංජිනේරු බලකායේ භටපිරිස්  කිලිනොච්චි කන්දසාමි කොවිලේ පුද පූජා සඳහා සහභාගී වන හින්දු බැතිමතුන් හට ගමනාගමන පහසුකම් වැඩිදියුණුවට අවශ්‍ය බව සැලකිල්ලට ගනිමින් කොවිලේ කුරුක්කල්තුමා සමඟ සාකච්ඡා කර කෝවිල් පරිශ්‍රය වටා බිම් සකස්කොට බිම් කොටසක් නිසි ඉඩකඩ සහිතව තනා නිම කරන ලදී
si_370970_1	මෙලෙස සකසන ලද බිම් කොටස 57 වන සේනාංකයේ සේනාංකාධිපති මේජර් ජෙනරාල් බී.පී.එස්. ද සිල්වා ගේ උපදෙස් මත ඉදිකරන ලද අතර එය පළල අඩි 25 ක් සහ දිග අඩි 175 ක් වේ
si_370970_2	මෙය පසුගිය සිකුරාදා (7) දින කෝවිලට පවරාදෙන ලද අතර භාරදීමේ විධිමත් උත්සවය සඳහා 57 වන සේනාංකයේ සේනාංකාධිපති සහ 571 බලසේනාවේ  බලසේනාධිපති නියෝජනය කරමින් නිලධාරීන් කිහිපදෙනෙකු ද සහභාගි වූහ
