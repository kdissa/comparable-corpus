si_105154_0	මධ්‍යම අාරක්ෂක සේනා ආඥාපති මේජර් ජෙනරාල් රුවන් ද සිල්වා ගේ යෝජනාවකට අනුව දියතලාව නගරය පිරිසිදු කිරිමේ ව්‍යාපෘතියක් පසු ගිය සිකුරාදා (8) දින නිළධාරීන් දෙදෙනෙකුගෙන් හා යුද්ධ හමුදා සාමාජිකයින් 22 නෙකුගෙන් යුත් කණ්ඩායමක් විසින් දියතලාව නගරයේ සිට බණ්ඩාරවෙල - හපුතලේ ප්‍රධාන මාර්ගයට යාබද Y-හංදිය දක්වා මාර්ගය දෙපස බැහැර කර තිබු පොලිතීන් බෑග් හා පරිසරය දූෂණය වන අයුරින් ඉවතලා තිබු අපද්‍රව්‍ය ඉවත් කරන ලදි
si_105154_1	මේ අතර, මධ්‍යම ආරක්ෂක සේනා මූලස්ථානයේ නිළධාරීන් 20 ක් ඇතුළුව යුද්ධ හමුදා සාමාජිකයින් 900 කට වැඩි පිරිසක් සඳහා 5 එස් සංකල්පය පිළිබඳ දැනුවත් කිරිමේ දේශණයක් දියතලාව ටෝච් සිනමා ශාලාවේ දී පෙබරවාරි 6 සහ 7 යන දෙදින තුළ පවත්වනු ලැබීය
si_105154_2	එහිදි ජාතික ඵලදායිතා සංගමයේ මදුල විදානාරච්චි, සුගත් දිසානායක, තරිඳු මාරසිංහ සහ සුදත් අබේසිංහ යන මහත්වරුන් විසින් මෙම දේශනය මෙහෙයවන ලදි
si_105154_3	මෙම වැඩසටහන මධ්‍යම ආරක්ෂක සේනා  ආඥාපතිතුමාගේ පූර්ණ අධීක්ෂණය  මත සිදු කෙරිණි
