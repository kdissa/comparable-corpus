si_128524_0	නැගෙනහිර ආරක්‍ෂක සේනා මූලස්ථානය දිවයින පුරා ක්‍රියාත්මක කරනු ලබන මත්ද්‍රව්‍ය නිවාරණය පිළිබඳව දැනුවත් කිරීමේ වැඩසටහන් වලට සමගාමීව මඩකලපුවේ වින්සන්ට් බාලිකා උසස් පාසලේ (Vincent Girls')  සිසු සිසුවියන්ගේ ප්‍රමුඛත්වය ඇතිව ඉකුත් සිකුරාදා (5) දින එම පාසල් පරිශ්‍රයේදී මත්ද්‍රව්‍ය පිළිබද දැනුවත් කිරිමේ වැඩසටහනක් පවත්වනු ලැබීය
si_128524_1	සියලුම ප්‍රජාවන් නියෝජනය කරමින් පාසල් ළමුන් 200 කට වැඩි පිරිසක් මෙම අවස්ථාවට එක් වූ අතර එහිදී කතික සහ චිත්‍ර තරඟයක් මෙන්ම 'මත්ද්‍රව්‍ය අනිසි ලෙස භාවිතය සහ නීති විරෝධී ජාවාරම් පිළිබඳ විවාදයක් ද ඔවුන් අතර පැවැත්වීය
si_128524_2	අනතුරුව පාසල් බලධාරීන්ගේ ඉල්ලීමකට අනුව 23 වන සේනාංකය සහ 231 බලසේනාව එක්ව තරඟයේ ජයග්‍රාහකයින් සඳහා ත්‍යාග ප්‍රදානෝත්සවයක් ද සංවිධානය කරන ලදී
si_128524_3	මෙම වැඩසටහන සඳහා නැගෙනහිර ආරක්ෂක සේනා ආඥාපති මේජර් ජෙනරාල් අරුණ ජයසේකර, 22 වන සේනාංකයේ සේනාංකාධිපති මේජර් ජෙනරාල් නෙවිල් වීරසිංහ, 23 වන සේනාංකයේ සේනාංකාධිපති මේජර් ජෙනරාල් කපිල උදළුපොල, 231 වන බලසේනාවේ බලසේනාධිපති මිහිඳු පෙරේරා ඇතුළු නිලධාරීන් පිරිසක් සහභාගී වූහ
