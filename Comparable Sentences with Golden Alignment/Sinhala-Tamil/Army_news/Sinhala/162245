si_162245_0	අභිනවයෙන් විවෘත කරන ලද යාපනය ජත්‍යන්තර ගුවන් තොටුපල නැරඹීම සඳහා පෙර පාසල් සිසු සිසුවියන් පිරිසක් සඳහා යාපනය ආරක්‍ෂක සේනා මූලස්ථානය මගින් ඉකුත් සිකුරාදා (18) දින අවශ්‍ය මූලික පහසුකම් සංවිධානය කරන ලදී
si_162245_1	ගුරුවරුන් දෙමාපියන් සමඟ එක්ව යාපනය ‘කන්නකායි’ හා ‘තිව්‍යා’ පෙර පාසලේ සිසු සිසුවියන් 48 දෙනෙකු ගුවන් තොටුපළ පරිශ්‍රය නැරඹීමට අවස්ථාව උදාකර ගත්හ
si_162245_2	යාපනය ආරක්‍ෂක සේනා ආඥාපති මේජර් ජෙනරාල් රුවන් වනිගසුරිය ගෙන් කරන ලද ඉල්ලීමකට ප්‍රතිචාර දක්වමින් මෙම අවස්ථාව සඳහා අවශ්‍ය සියළු කටයුතු සංවිධානය කරන ලදී
