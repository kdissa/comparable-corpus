si_308157_0	යුද්ධ හමුදා ඉංජිනේරු සේවා බලකා රෙජිමේන්තුව සිය 70 වන සංවත්සරය පනාගොඩ පිහිටි ඉංජංනේරු සේවා බලකා රෙජිමේන්තු මධ්‍යස්ථානයේදී පසුගිය 10 සහ 11 යන දිනයන් තුළ දී හමුදා සම්ප්‍රදායානූකූල විචිත්‍රවත් වැඩසටහන් රාශියක් සමගින් පවත්වනු ලැබීය
si_308157_1	ඉකුත් සිකුරාදා (10) දින ඉංජිනේරු සේවා බලකා රෙජිමේන්තුවේ කර්නල් සේනාවිධායක  බ්‍රිගේඩියර් ආර්. ගනේගොඩ ගේ පැමිණිමත් සමඟ රෙජිමේන්තු මධ්‍යස්ථානයේ ප්‍රධාන දොරටුව අභියසදී කර්නල් කේ.එම්.එස්. කුමාර විසින් උණුසුම් අයුරින් පිළිගැනීමෙන් අනතුරුව හමුදා සම්ප්‍රදායානූකූල කදවුරු සම්මාන මුරයක් පිළිගන්වනු ලැබීය
si_308157_2	පසුව, කර්නල් සේනාවිධායකතුමන් රෙජිමේන්තු මධ්‍යස්ථානයේ පිහිටි රණවිරු ස්මාරකය වෙත පුෂ්පෝපහාර දැක්වීය
si_308157_3	ඉන් අනතුරුව සේනාවිධායකතුමන් සියලු නිලයින් සමඟ සමූහ ඡායාරූපයකට ද පෙනී සිටියේය
si_308157_4	අනතුරුව සන්ධ්‍යවේ පැවති සංගීත ප්‍රශංගය හා ඊට මුසුවූ සංස්කෘතික නර්තන අංගයන්ගෙන් සංවත්සර සැමරුම වර්ණවත් කළේය
si_308157_5	අවසන් වශයෙන් කර්නල් සේනාවිධායකතුමන් සංවත්සර දිනය වෙනුවෙන් මෑතකදී පැවති තරඟයන්හී ජයග්‍රාහකයින්ට ත්‍යාග ප්‍රදානය සිදු කළහ
si_308157_6	තවද, එහිදි කර්නල් සේනාවිධායකතුමන් සියළු නිල දිවා භෝජන සංග්‍රහයකට සහභාගී වෙමින් එම අවස්ථාවට එක්වූ භටපිරිස් සමඟ කෙටි පිළිසඳරක ද නිරත වූහ
si_308157_7	සෙනසුරාදා (11) දින සන්ධ්‍යාවේ පැවැත්වූ සංගීත ප්‍රශංගය සහ ලොතරැයි දිනුම් ඇදීමෙන් අනතුරුව සංවත්සර දින වැඩසටහන් අවසන් විය
si_308157_8	70 වන සංවත්සර දින සැමරුම් උත්සව අවස්ථාව සඳහා එම රෙජිමේන්තුවේ ජ්‍යෙෂ්ඨ නිලධාරීන්, නිලධාරීන් ඇතුළු සිය ගණනක යුද්ධ හමුදා සාමාජිකයින් සහභාගී වූහ
