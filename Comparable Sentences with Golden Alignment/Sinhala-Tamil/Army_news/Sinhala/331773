si_331773_0	කොතලාවල ආරක්‍ෂක විශ්වවිද්‍යාලයේ උපකුලපති එයාර් වයිස් මාර්ෂල් එච්.එම්.එස්.කේ.බී. කොටකදෙණිය ඉකුත් සිකුරාදා (04) දින යුද්ධ හමුදා මූලස්ථානයේ පිහිටි යුද්ධ හමුදාධිපති කාර්යාලයේදී යුද්ධ හමුදාධිපති ලුතිනන් ජෙනරාල් ශවේන්ද්‍ර සිල්වා හමුවිය
si_331773_1	මෙම සුහද සාකච්ඡාව අතරතුරදී, කොතලාවල ආරක්‍ෂක විශ්වවිද්‍යාලයේ උපාධි පාඨමාලා සහ හමුදා වෘත්තියට අදාළ පුහුණු වැඩසටහන් පිළිබඳ විශේෂ අවධානය යොමු කරමින් පුහුණුවීම් වැනි පොදු කරුණු පිළිබඳ දෙපාර්ශවය අතර අදහස් හුවමාරු කරගත්හ
si_331773_2	මෙහිදී, උපකුලපතිවරයා ලුතිනන් ජෙනරාල් ශවේන්ද්‍ර සිල්වා යුද්ධ හමුදාධිපති ධූරයට පත්වීම පිළිබඳ සිය සුබපැතුම් එක් කළේය
si_331773_3	මෙම සුහද හමුව අවසානයේ, සුහදත්වය සංකේතවත් කරමින් දෙපාර්ශවය අතර සමරුතිළිණ හුවමාරුවක් ද සිදු කෙරිණි
