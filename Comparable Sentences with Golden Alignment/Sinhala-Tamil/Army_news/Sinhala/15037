si_15037_0	2019 ලෝක වැඩිහිටි දිනයට සමගාමීව 52 වන සේනාංකය යටතේ ස්ථාපිත 523 වන බලසේනාවේ භටපිරිස් අඟහරුවාදා (01) දින යාපනය, කයිතඩි ප්‍රදේශයේ පිහිටි ශක්ති වැඩිහිටි නිවාසයේ නේවාසික වැඩිහිටියන්ට ආගන්තුක සත්කාර සිදුකරන ලදී
si_15037_1	යාපනය ආරක්‍ෂක සේනා ආඥාපති මේජර් ජෙනරාල් රුවන් වනිගසුරිය ගේ උපදෙස් මත 523 වන බලසේනාවේ භටපිරිස් විසින් සංවිධානය කරනු ලැබූ මෙම වැඩසටහනේදී වැඩිහිටි නිවාසයේ නේවාසික වැඩිහිටියන් 204 දෙනෙකුට දිවා ආහාර සහ ත්‍යාග පාර්සල් ලබා දුන්හ
si_15037_2	මෙම දිවා භෝජන සංග්‍රහය අතරතුරදී, සංගීත කණ්ඩායමේ සංගීතයෙන් ඔවුන් විනෝදාස්වාදයට පත් කළ අතර මෙම අවස්ථාව සඳහා 52 වන සේනාංකයේ සේනාංකාධිපති, 523 වන බලසේනාවේ බලසේනාධිපති, යුද්ධ හමුදා ජ්‍යෙෂ්ඨ නිලධාරීන්, සෙසුනිලයින් සහ ශක්ති වැඩිහිටි නිවාසයේ කාර්යමණ්ඩලය සහභාගි වූහ
si_15037_3	මේ අතර, 52 වන සේනාංකය යටතේ ස්ථාපිත 521 බලසේනාවේ භටපිරිස් අඟහරුවාදා (1) දින පුතූර් ශාන්ත ලූක්ෂ් මෙතෝදිස්ත වැඩිහිටි නිවාසයේ වැඩිහිටියන් 25 දෙනෙකු වෙත දිවා ආහාරය සහ තෑගි පාර්සල් ලබා දුන්හ
si_15037_4	දිවා භෝජන සංග්‍රහය අතරතුරදී, යුද්ධ හමුදා භටපිරිස්හි සංගීතයෙන් ඔවුන් විනෝදස්වාදයට පත් කළහ
