si_680821_0	ශාරීරික ශක්තිය, ඉවසීම, දරාගැනීම සහ අත්ම විශ්වාසය වැඩිදියුණු කරමින් පැරණි ආත්මාරක්‍ෂක සටන් ක්‍රම ප්‍රරවර්ධනය කිරීමේ අරමුණින් කිලිනොච්චි ආරක්‍ෂක සේනා ආ‍ඥාපති මේජර් ජෙනරාල් නිශ්ශංක රණවන ගේ උපදෙස් මත එම ආරක්‍ෂක සේනා මූලස්ථානය යටතේ සේවයේ නියුතු යුද්ධ හමුදා සාමාජිකයින් සඳහා ශ්‍රී ලංකා යුද්ධ හමුදා අංගම්පොර කමිටුවේ පුහුණු සැසියක් පවත්වනු ලැබීය
si_680821_1	ඉන් අනතුරුව, ශ්‍රී ලංකා යුද්ධ හමුදා අංගම්පොර කමිටුව විසින් ක්ෂේත්‍රයේ ප්‍රවීණයකුගේ අධීක්‍ෂණය යටතේ මාසික අංගම්පොර පුහුණු පාඨමාලාවක් අරම්භ කරනු ලැබීය
si_680821_2	මෙම පාඨමාලාවේ සමාරම්භක උත්සවය නෙළුම් පියස ශ්‍රවණාගාරයේ දී පැවැති අතර සමාරම්භක උත්සවයේ ප්‍රධාන ආරාධිත අමුත්තා ලෙස කිලිනොච්චි ආරක්‍ෂක සේනා ආඥාපති මේජර් ජෙනරාල් නිශ්ශංක රණවන සහභාගි විය
si_680821_3	තවද මෙම අවස්ථාව සඳහා 65 වන සේනාංකයේ සේනංකාධිපතිතුමන්, බලසේනාධිපතිවරුන්, යුද්ධ හමුදා ජ්‍යෙෂ්ඨ නිලධාරින් සහ අනෙකුත් නිලධාරි රැසක් සහභාගි වූහ
si_680821_4	රිටිගල සින්හාකාර පරපුරේ කාලාකීර්ති කාලාවිභූෂන දේවින්ද ලක්සිරි රණසිංහ මහතා ඇතුළු කණ්ඩායමක් ස්වේච්ඡාවෙන් ඉදිරිපත්ව මෙම වැඩසටහන පවත්වනු ලැබීය
si_680821_5	මෙම පුහුණු වැඩමුළුව සඳහා කිලිනොච්චි ආරක්‍ෂක සේනා මූලස්ථානය යටතේ ස්ථාපිත ඒකකයන්හි සේවයේ නියුතු යුද්ධ හමුදා සාමාජිකයින් 100 කට අධික පිරිසක් සහභාගි විය
