si_858937_0	යුද්ධ හමුදා මූලස්ථානයේ උපදෙස් මත ශ්‍රී ලංකා පාබල හමුදා රෙජිමේන්තු මූලස්ථානයට අයත් ජ්‍යෙෂ්ඨ හා කනිෂ්ඨ නිලධාරින් සඳහා පුහුණු වැඩසටහනක් බ්‍රහස්පතින්දා (14) දින පනාගොඩ පිහිටි එම රෙජිමේන්තු මූලස්ථානයේ දී පවත්වනු ලැබීය
si_858937_1	එහිදි, මහාචාර්ය හරේන්ද්‍ර විදානගේ මහතා විසින් වර්තමාන ලෝකයේ ආරක්ෂක තත්ත්වය, මහද්වීපවල තම ඉදිරි ආරක්‍ෂක සැළසුම් සකස් කිරීමේදි දේශපාලනයේ ඇති වැදගත්කම සහ එය ඉටුකර ගැනීමේදි පසුගිය දශකවල ලද අභියෝග වලට බලපාන වැදගත් කරුණු ආදිය පිළිබඳව අවධානයක් යොමු කරමින් ‘ගෝලීය ආරක්‍ෂක පරිසරය’ යන මැයෙන් හරවත් දේශනයක් පවත්වනු ලැබීය
si_858937_2	ශ්‍රී ලංකා පාබල හමුදා රෙජිමේන්තු අධිපති මේජර් ජෙනරාල් රුවන් කුලතුංග ගේ අධීක්‍ෂණය මත එම රෙජිමේන්තුවේ නිලධාරින් හට මෙම පුහුණු වැඩසටහන පැවැත්විණි
si_858937_3	එදින රාත්‍රි භෝජන සංග්‍රහයත් සමඟින් පුහුණු දින වැඩසටහන අවසන් විය
