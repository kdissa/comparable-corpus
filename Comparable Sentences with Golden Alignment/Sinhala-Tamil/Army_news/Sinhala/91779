si_91779_0	යාපනය ආරක්‍ෂක සේනා මුලස්ථානය යටතේ ස්ථාපිත 55 වන සේනාංකයේ සේවයේ නියුතු යුද්ධ හමුදා සාමාජිකයින් පසුගිය ඉරිදා (05) දින සන්ධ්‍යාවේ චුන්ඩිකුලම් වන රක්‍ෂිතයේ සිදුකළ සෝදිසි මෙහෙයුමකදි පාර්සල් කර තිබු කේරල ගංජා විශාල තොගයක් සොයාගැනිමට සමත්විය
si_91779_1	චුන්ඩිකුලම් වන රක්‍ෂිතයේ සිදුකළ සෝදිසි මෙහෙයුමක් අතරතුරදී සොයාගත් මෙම පාර්සල් වල තිබි කේරල ගංජා කිලෝ 140.8 සොයාගත් අතර මෙම කේරල ගංජා තොගය මත්ද්‍රව්‍ය ජාවාරම්කරුවන් ඉන්දියාවෙන් ගෙන්වා ඇතැයි සැකකෙරේ
si_91779_2	මෙම අවස්ථාවේදී යුද්ධ හමුදා සාමාජිකයින් මේ පිළිබඳව විශේෂ කාර්ය බළකායට සහ පොලිසිය වෙත දැනුම්දී චුන්ඩිකුලම් වන රක්‍ෂිතය තුල සැරීසැරූ සැක කටයුතු පුද්ගලයෙකු අත්අඩංගුවට ගෙන පොලිසිය වෙත භාරදෙන ලදි
si_91779_3	යාපනය ආරක්‍ෂක සේනා ආඥාපති මේජර් ජෙනරාල් දර්ශන හෙට්ටිආරච්චි ගේ මඟපෙන්වීම යටතේ 55 වන සේනාංකයේ සේනාංකාධිපතිගේ උපදෙස් මත මෙම සෝදිසි මෙහෙයුම් දියත් කරන ලදි
