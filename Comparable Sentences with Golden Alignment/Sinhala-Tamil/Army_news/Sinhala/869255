si_869255_0	හබරණ, ඉනාමළුව ප්‍රදේශයේ ස්ථාපිත 53 වන සේනාංක මූලස්ථානය විසින් පවත්වනු ලැබු ගිණුම්කරණ පාඨමාලා අංක - 03 සාර්ථකව හැදෑරු යුද්ධ හමුදා සාමාජිකයින් 35 දෙනෙකු වෙත සහතිකපත් ප්‍රදාන කිරීමේ උත්සවය සඳුදා (06) දින 53 වන සේනාංක මූලස්ථානයේ දී පැවැත්විණි
si_869255_1	සහතිකපත් ප්‍රදානෝත්සවයේ ප්‍රධාන ආරාධිත අමුත්තා ලෙස 53 වන සේනාංකයේ සේනාංකාධිපති මේජර් ජෙනරාල් ඒ.ඒ. කොඩිප්පිලි සහභාගි වූ අතර තවත් යුද්ධ හමුදා ජ්‍යෙෂ්ඨ නිලධාරින් කිහිපදෙනෙකු ද එක්ව සිටියහ
si_869255_2	53 වන සේනාංකය යටතේ ස්ථාපිත බලසේනා සහ ඒකකයන් නියෝජනය කරමින් යුද්ධ හමුදා සාමාජිකයින් 35 දෙනෙකු පාඨමාලාව සාර්ථකව හැදෑරු අතර එහිදි, යුද්ධ හමුදා සාමාජිකයින්ට ගිණුම්කරණය පිළිබඳ මනා දැනුමක් ලබාගැනීමට ද හැකි විය
