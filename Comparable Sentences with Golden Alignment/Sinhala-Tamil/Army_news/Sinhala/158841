si_158841_0	11 වන සේනාංකයේ නව සේනාංකාධිපති ලෙස ගැමුණු හේවා බලඇණියේ මේජර් ජෙනරාල් වසන්ත සේනාරත්න ආගමික වතාවත් මධ්‍යයේ පසුගිය අඟහරුවාදා (09) දින එම සේනාංක මුලස්ථානයේ දී සිය ධූරයේ රාජකාරි අරඹන ලදී
si_158841_1	කුණ්ඩසාලේ පිහිටි සේනාංක මූලස්ථාන පරිශ්‍රය වෙත සපැමිණි නව සේනාංකාධිපතිතුමන් වෙත 2 වන ශ්‍රී ලංකා සිංහ රෙජිමේන්තුවේ භටපිරිස් විසින් හමුදා සම්ප්‍රදායානුකූල කඳවුරු සම්මාන මුරයක් සහ සම්මාන ආචාර පෙළපාලියේ ගෞරවාචාරය ද පිරිනමනු ලැබීය
si_158841_2	ඉන් අනතුරුව, නව සේනාංකාධිපතිතුමන් ආගමික වතාවත් මධ්‍යයේ නිල ලේඛණයන්හී අත්සන් තබමින් සිය ධූරයේ රාජකාරීන් ආරම්භකරන ලදී
si_158841_3	පසුව එතුමන් විසින් මෙම අවස්ථාව සංකේතවත් කරමින් සේනාංක මූලස්ථාන පරිශ්‍රයේ පැළයක් ද රෝපණය කළහ
si_158841_4	ඉන් අනතුරුව එම සේනාංක මූලස්ථානයේ සියළු භටපිරිස් ඇමතු නව සේනාංකාධිපතිතුමන් භටපිරිස් විසින් සංවිධානය කරන ලද තේ පැන් සංග්‍රහයකට ද සහභාගී විය
si_158841_5	මෙම අවස්ථාව සඳහා එම සේනාංක මූලස්ථානය යටතේ ඇති බලසේනාවන්හී බලසේනාධිපතිවරුන්,  ඒකක අණදෙන නිලධාරීන්, සේනාංකයන්හී මාණ්ඩලික නිලධාරීන් සහ යුද්ධ හමුදා සාමාජිකයින් පිරිසක් සහභාගී වූහ
