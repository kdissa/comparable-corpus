si_49117_0	69 වන යුද්ධ හමුදා සංවත්සරයට සහ ඔක්තෝම්බර් මස 10 වන දිනට යෙදුන යුද්ධ හමුදා දිනයට සමගාමීව බදාදා (10) දින යාපනය ආරක්‍ෂක සේනා මූලස්ථාන පරිශ්‍රයේ දී යුද්ධ හමුදා ධජය සහ ආරක්‍ෂක සේනා මූලස්ථාන ධජය එසවීමෙන් අනතුරුව ආගමික වතාවත් සිදුකර අනෙකුත් වැඩසටහන් පවත්වනු ලැබීය
si_49117_1	යාපනය ආරක්‍ෂක සේනා ආඥාපති මේජර් ජෙනරාල් දර්ශන හෙට්ටිආරච්චිගේ ප්‍රධානත්වයෙන් පැවති මෙම සමරු උත්සවයේ දී යුද්ධ හමුදා ධජය එසවීමෙන් අනතුරුව යුද්ධ හමුදා ගීතය ගායනා කළහ
si_49117_2	ඉන් පසුව, රට වෙනුවෙන් දිවිපිදු රණවිරුවන් සිහිකරමින් විනාඩි 2 ක නිශ්ශබ්දතාවක් පවත්වා යුද්ධ හමුදාධිපති විසින් නිකුත් කරන ලද යුද්ධ හමුදා දින පණිවිඩය ප්‍රකාශයට පත් කරන ලදි
si_49117_3	69 වන යුද්ධ හමුදා දිනය සිහිවනු වස් යාපනය ආරක්‍ෂක  සේනා ආඥාපති විසින් එම මූලස්ථාන පරිශ්‍රයේ අඔ පැලයක් රෝපණය කළ අතර ඉන්පසුව සියලු නිල තේ පැන් සංග්‍රහයක්ද අඥාපතිතුමන්ගේ සහභාගිත්වයෙන් පැවැත්විය
si_49117_4	යුද්ධ හමුදා දිනයට සමගාමීව යාපනය ආරක්‍ෂක සේනා මූලස්ථානය යටතේ ස්ථාපිත සියලුම සේනාංක, බලසේනා සහ ඒකකයන්හි රුක් රෝපණ වැඩසටහන් දියත් කරන ලදී
si_49117_5	එමෙන්ම, 513 වන බලසේනාවේ බළසේනාධිපති සහ සියළුම නිළධාරීන්ගේ සහභාගීත්වය යුද්ධ හමුදා දිනයට සමගාමීව බදාදා (10) දින වැඩසටහනක් සංවිධානය කරනු ලැබීය
si_49117_6	එහිදි යුද්ධ හමුදා ධජය එසවීමෙන් අනතුරුව යුද්ධ හමුදා ගීතය ගායනා කරනු ලැබීය
si_49117_7	අනතුරව යුද්ධ හමුදා දිනය වෙනුවෙන් යුද්ධ හමුදාධිපතිතුමන් විසින් නිකුත් කරන ලද පණිවිඩය ප්‍රකාශයට පත් කරන ලදී
si_49117_8	ඉන් පසුව 513 වන බලසේනා මූලස්ථාන පරිශ්‍රයේ රුක් රෝපණ වැඩසටහනක් ද පවත්වනු ලැබීය
