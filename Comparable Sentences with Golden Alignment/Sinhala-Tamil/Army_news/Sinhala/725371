si_725371_0	කිලිනොච්චි ආරක්‍ෂක සේනා ආඥාපති මේජර් ජෙනරාල් විජිත රවිප්‍රිය ගේ අධීක්‍ෂණය යටතේ එම ආරක්‍ෂක සේනා මූලස්ථානය යටතේ ස්ථාපිත 57 වන සේනාංක මූලස්ථානයේ සම්බන්ධීකරණයෙන් කිලිනොච්චි ප්‍රදේශයේ ජීවත්වන අඩු ආදායම්ලාභී පවුල්වල සිවිල්වැසියන්ට සහන සැලසීමේ දැවැන්ත පරිත්‍යාග  වැඩසටහනක් ඉකුත් සිකුරාදා (28) දින යුද්ධ හමුදා සාමාජිකයින් විසින් සංවිධානය කරන ලදී
si_725371_1	මෙම ව්‍යාපෘතිය යටතේ කිලිනොච්චි ප්‍රදේශයේ අඩු ආදායම්ලාභී පවුල් 20 කට සූර්ය බලශක්ති පද්ධති පරිත්‍යාග කළ අතර සිසුන් 100 දෙනෙකුට ක්‍රීඩා භාණ්ඩ හා පාසල් උපාංග ප්‍රදානය කරන ලදී
si_725371_2	තවද, මෙම ව්‍යාපෘතිය සාර්ථක කරගැනීම සඳහා කිලිනොච්චි ආරක්‍ෂක සේනා මූලස්ථානය විසින් කරන ලද ඉල්ලීමකට අනුව, ‘දහම් පහන’ සංවිධානය ලබාදුන් අනුග්‍රාහකත්වයට ස්තූතිය පුද කළහ
si_725371_3	මෙම අවස්ථාව සඳහා කතෝලික පූජකවරුන්, 57 වන සේනාංකයේ සේනාංකාධිපති, බලසේනාධිපතිවරුන්, ජ්‍යෙෂ්ඨ නිලධාරීන්, අනෙකුත් නිලධාරීන් සහ සෙසුනිලයින් මෙන්ම ප්‍රදේශවාසීන් ද සහභාගි වූහ
