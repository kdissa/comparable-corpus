si_164997_0	යාපනය ආරක්‍ෂක සේනා මූලස්ථානය යටතේ ස්ථාපිත 10 වන විජයබාහු පාබල රෙජිමේන්තුවේ 24 වන සංවත්සරයට සමගාමීව යාපනය ශීක්‍ෂණ රෝහලේ ප්‍රතිකාර ලබන රෝගීන්ගේ ප්‍රයෝජනය සඳහා ලේ පරිත්‍යාග කිරීමේ වැඩසටහනක් බ්‍රහස්පතින්දා (24) දින මරදන්කේනි ප්‍රදේශයේ පිහිටි එම රෙජිමේන්තු මූලස්ථාන පරිශ්‍රයේ දී පැවැත්වූහ
si_164997_1	මෙම ලේ පරිත්‍යාග කිරීමේ වැඩසටහනේ දී 10 වන විජයබාහු පාබල රෙජිමේන්තුවේ නිලධාරින් සහ සෙසුනිලයින් 102 ක් ස්වේච්ඡාවෙන්ම ඉදිරිපත් වී ලේ පරිත්‍යාග කරනු ලැබීය
si_164997_2	යාපනය ශීක්‍ෂණ රෝහලේ වෛද්‍යවරුන් සහ කාර්යමණ්ඩලය මෙම පරිත්‍යාගය වෙනුවෙන් යුද්ධ හමුදා සාමාජිකයින්ට සිය ස්තුතිය පිරිනැමූහ
