ta_345761_0	இலங்கைக்கான விஜயத்தை மேற்கொண்ட ரஷ்ய இராணுவ தளபதியான ஜெனரல் ஒலோக் சல்யுகோப் அவர்கள் சபுகஸ்கந்தையிலுள்ள இராணுவ அதிகாரிகளுக்கான பாதுகாப்பு சேவை கட்டளை பதவிநிலை கல்லூரிக்கு இன்று (5) ஆம் திகதி விஜயத்தை மேற்கொண்டார்.
ta_345761_1	இங்கு வருகை தந்த ரஷ்ய இராணுவ தளபதியவர்களை பாதுகாப்பு சேவை கட்டளை பதவிநிலை கல்லூரியின் கட்டளை தளபதி மேஜர் ஜெனரல் பிரபாத் தெமடம்பிடிய அவர்கள் வரவேற்று பின்னர் அதிகாரி விடுதியில் இவர்கள் இருவருக்கும் இடையில் சந்திப்பு இடம்பெற்றன.
ta_345761_2	இச்சந்திப்பின் போது ரஷ்ய இராணுவ தளபதிக்கு பாதுகாப்பு சேவை கட்டளை பதவிநிலை கல்லூரியின் கட்டளை தளபதியினால் இந்த அதிகாரி பயிற்சி கல்லூரியின் பயிற்சி விடயங்கள் தொடர்பாக விளக்கமளிக்கப்பட்டன.
ta_345761_3	பின்னர் இவர்கள் இருவருக்கும் இடையில் இலங்கைக்கும் ரஷ்யாவிற்கும் இடையில் பல தலைமுறைகளாக இருந்த நட்பு உறவுகளை நினைவு கூர்ந்து எதிர்காலத்திலும் இவைகள் நிலைத்து நிற்க கூடிய சூழ்நிலையை உருவாக்க வேண்டும் என்று கருத்துக்களை பரிமாறிக் கொண்டனர்.
ta_345761_4	இறுதியில் பிரமுகர்களின் வருகையை முன்னிட்டு கையொப்பமிடும் புத்தகத்தில் ரஷ்ய இராணுவ தளபதியவர்கள் கையொப்பமிட்டார்.
ta_345761_5	இராணுவ தளபதியும் பதில் பாதுகாப்பு தலைமை பிரதானியுமான  லெப்டினன்ட் ஜெனரல் சவேந்திர சில்வா அவர்களது அழைப்பையேற்று ரஷ்ய இராணுவ தளபதியவர்கள் ஐந்து நாள் விஜயத்தை இலங்கைக்கு மேற்கொண்டுள்ளார் என்பது குறிப்பிடத்தக்க விடயமாகும்.
ta_345761_6	.
