ta_874366_0	இலங்கை இராணுவத்தின் 69ஆவது ஆண்டு நிறைவு மற்றும் இராணுவ தினத்தை முன்னிட்டு வன்னி முஸ்லிம் சங்கத்தின் மௌலவிகளால் வவுனியா ஜூம்ஆ பள்ளிவாசலில் (மஸ்ஜித்)  கடந்த (16)  ஆம் திகதி செவ்வாய்க் கிழமை காலை விஷேட துஆப் பிரார்த்தனைகள் இடம்பெற்றன.
ta_874366_1	வன்னி பாதுகாப்பு படைத் தளபதியான மேஜர் ஜெனரல் குமுது  பெரேரா அவர்களின் அழைப்பை ஏற்று  பள்ளிவாசல் இமாம் (தலைவர்) அவர்கள் கலந்து கொண்டு துஆ பிரார்த்தனைகளை படையினர்கள் மற்றும் அதிகாரிகளுக்கு நிகழ்த்தினார்.
ta_874366_2	அந்த வகையில் வரலாற்றிலேயே முதல் முறையாக முஸ்லிம் சங்கத்தினரால் தமது சுய விருப்பத்தோடு வன்னியில் துஆ பிரார்த்தனைகள் இடம் பெற்றமை குறிப்பிடத்தக்க விடயமாகும்.
ta_874366_3	இவ் விசேட பிராத்தனையானது இமாம் அவர்களால் வழங்கப்பட்டது.
ta_874366_4	அதன்படி வவுனியா நகரில் உள்ள முஸ்லீம் பள்ளியின்  தலைவரான  அல் ஹபீல் அமீர் அவர்களின் முன்னிலையில் இப்   பிராத்தனை இடம் பெற்றது.
ta_874366_5	இந் நிகழ்வில்  இராணுவதினர் மற்றும் வன்னி பிரதேசத்தைச் சேர்ந்த அனைத்துத்  முஸ்லீம் தரப்பினரும் கலந்து கொண்டனர்.
ta_874366_6	அத்துடன் இப் பிராத்தனைகள்  வன்னிப் பாதுகாப்பு படைத் தலைமைகத்தினரின் வழிக்காட்டலின் கீழ்  211 ஆவது படைப்பிரிவினரால் ஒழுங்கமைக்கப்பட்டது.
ta_874366_7	அதனைத் தொடர்ந்து பள்ளிவாசல் இமாம்  அவர்களின்  கிராஅத்துடன்  வன்னி பாதுகாப்பு படை தலைமையகத்தின் கீழ் பணிபுரியும் அனைத்து இராணுவ  படையினர்களுக்கும் ஆசீர்வாதங்களும்  வழங்கப்பட்டது.
ta_874366_8	பிரார்த்தனையின் முடிவில் வன்னிப் பாதுகாப்பு படைத் தளபதி மேஜர் ஜெனரல் பெரேரா  அவர்களினால் வன்னி பிராந்தியத்திற்குச் சார்பாக பள்ளிவாசல்  இமாம் அவர்களுக்கு  ஒரு நினைவுச் சின்னமும் வழங்கி வைத்தார்.
