ta_329001_0	இலங்கை இராணுவத்தின் கஜபா படையணியின் 35 ஆவது ஆண்டு பூர்த்தி விழா அநுராபுர சாலியபுர பிரதேசத்திலுள்ள கஜபா படையணி தலைமையகத்தில் (14) ஆம் திகதி ஞாயிற்றுக் கிழமை இடம்பெற்றன.
ta_329001_1	கஜபா படையணியின் படைத் தளபதி மேஜர் ஜெனரல் சவேந்திர சில்வா அவர்கள் இந்த ஆண்டு பூர்த்தி நிகழ்விற்கு பிரதம அதிதியாக வருகை தந்து சிறப்பித்தார்.
ta_329001_2	படைத் தலைமையகத்திற்கு வருகை தந்த படைத் தளபதியை கஜபா  படையணியின் பிரதி கட்டளை அதிகாரி கேர்ணல் ஹரீந்திர பீரிஸ் அவர்கள் வரவேற்றார்.
ta_329001_3	பின்னர் படைத் தளபதிக்கு இராணுவ சம்பிரதாய முறைப்படி இராணுவ அணிவகுப்பு மரியாதைகள் வழங்கி மரியாதைகள் செலுத்தப்பட்டன.
ta_329001_4	அதனைத் தொடர்ந்து படைத் தலைமையக வளாகத்தினுள் அமைக்கப்பட்டிருக்கும் காலஞ் சென்ற மேஜர் ஜெனரல் விஜய விமலரத்ன அவர்களது நினைவு தூபிக்கு  சென்று   படைத் தளபதி அஞ்சலியை செலுத்தினார்.
ta_329001_5	அதன் பின்பு கஜபா படைத் தலைமையகத்தினுள் அமைத்திருக்கும் இராணுவ நினைவு தூபிக்கு சென்று இந்த நாட்டிற்காக உயிர் தியாகம் செய்த படை வீரர்களை நினைவு படுத்தி அஞ்சலியையும் செலுத்தினார்.
ta_329001_6	கஜபா படையணி 1983 ஆம் ஆண்டு 14 ஆம் திகதி ஒக்டோபர் மாதம் 14 ஆம் திகதி ஆரம்பிக்கப்பட்டது.
ta_329001_7	இந்த படையணியில் 171 அதிகாரிகளும், 4079 படை வீரர்களும் தற்பொழுது கடமை வகிக்கின்றனர்.
