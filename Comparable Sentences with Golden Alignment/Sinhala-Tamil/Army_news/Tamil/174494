ta_174494_0	இராணுவ சேவா வனிதா பிரிவின் தலைவி திருமதி சந்திரிகா சேனாநாயக உட்பட விஷேட படையணி சேவா வனிதா மகளிர் அணியினர் அத்ஹிடியவிலுள்ள ‘மிஹிந்து செத் மெதுர’ நிலையத்திற்கு இம் மாதம் (12) ஆம் திகதி விஜயத்தை மேற்கொண்டார்கள்.
ta_174494_1	நாட்டின் அர்ப்பனிப்பு நிமித்தம் அவயங்களை இழந்து நோய்வாய்ப் பட்டிருக்கும் இராணுவத்தினரது சுபசாதனைகளை பார்வையிடவும், அவர்களது நலன்களை விசாரிக்கும் நோக்கத்துடன் இந்த அணியினர் இந்த விஜயத்தை மேற்கொண்டனர்.
ta_174494_2	இதன் போது விஷேட படையணியின் படைத் தளபதியும், இராணுவ தளபதியுமான லெப்டினன்ட் ஜெனரல் மகேஷ் சேனாநாயக அவர்களும் வருகை தந்து இங்குள்ள இராணுவத்தினரது சுகசெய்திகளை கேட்டறிந்தார்.
ta_174494_3	அத்துடன் சேவா வனிதா பிரிவின் தலைவியான திருமதி சந்திரிகா சேனாநாயக அவர்களினால் இங்குள்ள விஷேட  தேவையுடைய இராணுவத்தினருக்கு பரிசுகளும் வழங்கி வைக்கப்பட்டன.
ta_174494_4	அதனை தொடர்ந்து இங்குள்ள இராணுவத்தினரை மகிழ்ச்சிக்கு  உள்ளாக்கும் நோக்கத்துடன் இன்னிசை நிகழ்ச்சியும் இடம்பெற்றது.
ta_174494_5	இராணுவ தளபதி அவர்கள் இங்குள்ள படையினரை சந்தித்தபோது  அவர்களது நலன்புரி தொடர்பான விடயங்களை கேட்டறிந்து அதற்கான ஒழுங்குகளை பெற்றுத்தருவதாக இராணுவத்தினருக்கு உறுதியளித்தார்.
ta_174494_6	இங்கு நோய்வாய் பட்டிருக்கும் படை வீரர் ஒருவரினால் வரையப்பட்ட ஓவியமும் இந்த நிகழ்விற்கு பிரதம அதிதியாக வருகை தந்திருக்கும்  சேவா வனிதா தலைவிக்கு பரிசாக  இந்த படை வீரரினால் அன்பளிப்பாக வழங்கி வைக்கப்பட்டது.
ta_174494_7	இந்த நிகழ்வில் இராணுவ புணர்வாழ்வு பணிப்பாளர் பிரிகேடியர் டப்ள்யூ எஸ் ராஜகருணா மற்றும் இராணுவ சிரேஷ்ட அதிகாரிகள் இணைந்திருந்தனர்.
ta_174494_8	இறுதியில் இராணுவ தளபதி அவர்களினால் பிரமுகர்களின் வருகையை முன்னிட்டு கையொப்பமிடும் புத்தகத்தில் கையொப்பமிடப்பட்டது.
