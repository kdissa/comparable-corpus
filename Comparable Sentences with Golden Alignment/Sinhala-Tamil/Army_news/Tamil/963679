ta_963679_0	மாத்தளை நாவுளையில் அமைந்துள்ள  இராணுவ விஷேட படையணி தலைமையகத்திற்கு இராணுவ தளபதி லெப்டினன்ட் ஜெனரல் மகேஷ் சேனாநாயக அவர்கள் (7) ஆம் திகதி சனிக் கிழமை விஜயத்தை மேற்கொண்டார்.
ta_963679_1	வருகை தந்த இராணுவ தளபதிக்கு இராணுவ சம்பிரதாய முறைப்படி அணிவகுப்பு மரியாதை செலுத்தியதன் பின்பு  விஷேட படையணியின் பிரதி படைத் தளபதி பிரிகேடியர் சுஜீவ செனரத் யாபா அவர்கள் இராணுவ தளபதியை வரவேற்றார்.
ta_963679_2	இந்த படைத் தலைமையக வளாகத்தினுள் படையினரது நலன்புரி நிமித்தம் அதிகாரபூர்வமற்ற பதவி தரங்களில் உள்ள படையினருக்கு உணவு விடுதி அமைப்பதற்காக அடிக்கல் நாட்டு விழா பௌத்த மத ஆசிர்வாதத்துடன் இராணுவ தளபதியின் பங்களிப்புடன் இடம்பெற்றன.
ta_963679_3	அதனை தொடர்ந்து இராணுவ தளபதியினால் படையினர் மத்தியில் உரை நிகழ்த்தப்பட்டன.
ta_963679_4	பின்னர் படைத் தலைமையக வளாகத்தினுள் விஷேட படையணிகளுக்கு  இடையில் இடம்பெற்ற கிரிக்கட் போட்டி நிகழ்விற்கும் பிரதம அதிதியாக இராணுவ தளபதி கலந்து கொண்டு  பார்வையிட்டார்.
ta_963679_5	பின்பு வெற்றி பெற்ற படையணியின் தலைவர்கள் மற்றும் திறமைகளை வெளிக் காட்டிய வீரர்களுக்கு வெற்றிக் கிண்ணங்கள் மற்றும் பதக்கங்களை வழங்கி கௌரவித்தார்.
