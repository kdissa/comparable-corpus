ta_761032_0	யாழ்ப்பாணக் குடாநாட்டில் உள்ள குறைந்த வருமானத்தை பெறும் குடும்பங்களின் நலன் கருதி இராணுவத்தின் அர்ப்பணிப்புடன் வெளிநாட்டவர்களின்  அனுசரனையுடன் , புதிய வீடுகள் மற்றும் சுகாதார வசதிகளை நிர்வகிக்கும் நோக்கத்துடன், நன்கொடை வீட்டு உபகரணங்கள் மற்றும் அத்தியாவசிய பொருட்கள் மற்றும்  மாணவர்களுக்கான புலமைப்பரிசில்கள் வழங்கி  ஊக்குவிக்கும்நிகழ்வு இடம்பெற்றது.
ta_761032_1	யாழ் பாதுகாப்பு படைத் தளபதி மேஜர் ஜெனரல்  தர்ஷன ஹெட்டியாரச்சி அவர்களது பூரன ஏற்பாட்டுடன் மற்றொரு கருத்திட்டத்தின் கீழ் ஓமானைச் சார்ந்த வெளிநாட்டவர்களான, திரு மோகன் ஷங்கர் மற்றும் திருமதி வதனி ஷங்கர் அவர்களது அனுசரனையுடன் 3 மில்லியன் ரூபாய் செலவில் இராணுவத்தினரது கட்டிட நிர்மான பணிகளுடன் கொடிகாமம் மற்றும் சுலிபுரம் பிரதேசத்தில் 11 ஆவது இலங்கை  இலேசாயுத காலாட்பணியணி, 7 மற்றும் 15 ஆவது கஜபா படையணியின் பங்களிப்புடன் 3 வீடுகள் நிர்மானிக்கப்பட்டு  உரிமையாளருக்கு கையளிக்கப்பட்டன.
ta_761032_2	வறிய குடும்பத்தைச் சேர்ந்த 10 பேரது நிலைமை தொடர்பாக யாழ்ப் படைத் தளபதியின் கவனத்திற்கு கொண்டு வரப்பட்டு அவர்களுக்கு சுகாதார வசதிகளின் நிமித்தம் சுகாதார உபகரணங்கள் அன்பளிப்பாக வழங்கி வைக்கப்பட்டன.
ta_761032_3	முதலாவது விஜயபாகு காலாட் படையணியின் முழுமையான பங்களிப்புடன் இந்த பணிகள் மேற்கொள்ளப்பட்டன.
ta_761032_4	திரு மோகன் சங்கர் மற்றும் திருமதி வதனி சங்கர் அவர்களது அனுசரனையில்  கல்வி  கற்கும் மாணவர்கள் மற்றும் பல்கலைக்கழக  மாணவர்கள் 25 பேருக்கு  2500/= ரூபாய் பெறுமதிமிக்க  புலமைப்பரிசில்கள் யாழ் பாதுகாப்பு படைத் தலைமையகத்தில் வைத்து வழங்கி வைக்கப்பட்டன.
ta_761032_5	கலைவானி சமூக நிலையத்தில்  வைத்து  வீட்டு உரிமையாளர்கள் மூவருக்கும்  இந்த வீடுகள் கையளிக்கப்பட்டன.
ta_761032_6	யாழ் பாதுகாப்பு படைத் தலைமையகத்திற்கு கீழ் இருக்கும் 51, 52 ஆவது படைப் பிரிவின் ஏற்பாட்டில் இந்த திட்டங்கள் மேற்கொள்ளப்பட்டன.
