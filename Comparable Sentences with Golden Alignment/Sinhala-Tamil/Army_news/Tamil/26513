ta_26513_0	இலங்கை இராணுவத்தின் 69 ஆவது இராணுவ தினத்தை முன்னிட்டு மட்டக்களப்பில் உள்ள தமிழ்  இளைஞர்கள் 26 பேர் மட்டக்களப்பு கல்லடியில் உள்ள 231 ஆவது தலைமையகத்தினால் ஒழுங்கு செய்யப்பட்டிருந்த இரத்த தான நிகழ்வில் கலந்து கொண்டு இரத்ததானங்களை வழங்கி வைத்தனர்.
ta_26513_1	இந்த இரத்ததான நிகழ்வு ஒக்டோபர் 10 ஆம் திகதி 231 ஆவது படைத் தலைமையகத்தில் ஒழுங்கு செய்யப்பட்டிருந்தன.
ta_26513_2	அப்போது இலங்கை  இராணுவத்தைச் சேர்ந்த 122 அங்கத்தவர்கள் இந்த இரத்த தானங்களை வழங்கி வைத்தனர்.
ta_26513_3	இராணுவத்தின் 4 ஆவது கெமுனு ஹேவா படையணி, 10 ஆவது கஜபா படையணி மற்றும் 11 ஆவது (தொ) இலங்கை சிங்கப் படையணியைச் சேர்ந்த படை வீரர்கள் இந்த இரத்த தானங்களை வழங்கினர்.
ta_26513_4	மட்டக்களப்பு லயன்ஸ் கழகத்தினரின் அனுசரனையுடனும்,  மட்டக்களப்பு அரச வைத்தியசாலையின் இரத்த வங்கி கிளையின் ஒத்துழைப்புடன் இந்த இரத்த தான நிகழ்வுகள் இடம்பெற்றன.
ta_26513_5	இந்த நிகழ்வுகள் கிழக்கு பாதுகாப்பு படைத் தளபதி அவர்களது எண்ணக்கருவிற்கமைய 23 ஆவது படைப் பிரிவின் படைத் தளபதியின் ஆசிர்வாதத்துடன் 231 ஆவது படைத் தளபதி பிரிகேடியர் செனரத் நிவுன்ஹல்ல அவர்களது தலைமையில் இடம்பெற்றன.
ta_26513_6	மேலும் இரத்ததான நிகழ்வில் 231 ஆவது படைத் தளபதி, இராணுவ சிரேஷ்ட அதிகாரிகள் மற்றும் லயன்ஸ் கழகத்தின்  அங்கத்தவர்கள்  இணைந்திருந்தனர்.
