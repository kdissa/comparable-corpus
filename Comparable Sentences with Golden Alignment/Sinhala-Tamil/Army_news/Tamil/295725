ta_295725_0	தேசிய தின  கொண்டாட்ட நிகழ்வினை முன்னிட்டு  இராணுவத்தினரது ஒத்துழைப்புடன் நாடாளவியல் ரீதியாக உள்ள பாதுகாப்பு படைத் தலைமையகங்கள், படைப் பிரிவு, படைத் தலைமையகங்கள், பயிற்சி நிலையங்கள், முன்னரங்க பாதுகாப்பு படைத் தலைமையகங்களில் இந்த நிகழ்வுகள் இடம்பெற்றது.
ta_295725_1	கிழக்கு பாதுகாப்பு படைத் தலைமையகத்தின் ஒத்துழைப்புடன் பொலனறுவை மாவட்ட செயலகத்தினால் ஒழுங்கு செய்யப்பட்ட  தேசிய தின நிகழ்வுகள் பொலனறுவை றோயல் கல்லூரி மைதானத்தில் இடம்பெற்றது.
ta_295725_2	வட மத்திய மாகாண ஆளுநர் மதிப்புக்குரிய திரு சரத் ஏகநாயக அவர்களது பங்களிப்புடன் முப்படை, பொலிஸ், சிவில் பாதுகாப்பு மற்றும் மாணவ சிப்பாய் படையணியின் படையினரது அணிவகுப்பு மரியாதைகளுடன் வட மத்திய மாகாணத்தில் இடம்பெற்றது.
ta_295725_3	பொலனறுவை மாவட்ட செயலாளர் திரு பண்டுக அபேவர்தன அவர்களது தலைமையில் கிழக்கு  பாதுகாப்பு முன்னரங்க கட்டளை தளபதி மேஜர்  ஜெனரல்  மனோஜ் முதநாயக, 23 ஆவது படைப் பிரிவின் படைத் தளபதி பிரிகேடியர் கபில உதலபொல, இராணுவ சிரேஷ்ட அதிகாரிகளின் பங்களிப்புடன் தேசிய தின  கொண்டாட்ட நிகழ்வு இடம்பெற்றது.
ta_295725_4	71 ஆவது தேசிய தின கொண்டாட்ட நிகழ்வினை முன்னிட்டு 22 ஆவது படைப் பிரிவின் ஏற்பாட்டில் திருகோணமலை செவனப்பிடிய நகர பிரதேசத்தில் சிரமதான பணிகள் மேற்கொள்ளப்பட்டன.அத்துடன் முப்படை, பொலிஸார், சிவில் பாதுகாப்பு திணைக்களத்தைச் சேர்ந்த 150 படையினர்களின் பங்களிப்புடன் திருகோணமலையில் தேசிய தின நிகழ்வு இடம்பெற்றது.
ta_295725_5	இந்த நிகழ்வில் 22 ஆவது படைப் பிரிவின் படைத் தளபதி மேஜர்  ஜெனரல் நெவில் வீரசிங்க, திருமலை மாவட்டத்தின் பிரதி பொலிஸ் மா அதிபர் திரு நிமல் பெரேரா, 221 ஆவது படைத் தலைமையகத்தின் கட்டளை தளபதி பிரிகேடியர் டீ.பி.யூ குணசேகர, 224 ஆவது படைத் தலைமையகத்தின் கட்டளை அதிகாரி கேர்ணல் ஈ.ஏ.பி எதிரிவீர, அரச அதிகாரிகள் , முப்படையினர்,  பொலிஸார், மற்றும் சிவில் பாதுகாப்பு திணைக்கள படை வீரர்களது  பங்களிப்புடன் இடம்பெற்றது.
ta_295725_6	கிளிநொச்சி பாதுகாப்பு படைத் தளபதி மேஜர் ஜெனரல் ரல்ப் நுகேரா அவர்களது வழிக்காட்டலின் கீழ் 57 ஆவது படைப் பிரிவின் படைத் தளபதி மேஜர் ஜெனரல் விஜித ரவிப்பிரிய அவர்களது தலைமையில் 3-4 ஆம் திகதிகளில் கிளிநொச்சி தள வைத்தியசாலையில் இராணுவத்தினரது ஒத்துழைப்புடன் இரத்ததானம் வழங்கும் நிகழ்வுகள் ஒழுங்கு செய்யப்பட்டிருந்தது.
ta_295725_7	அத்துடன்  65 ,66 ஆவது படைப் பிரிவின் ஏற்பாட்டில் சிரமதான பணிகள் ஒழுங்கு செய்யப்பட்டிருந்தன மேலும்  அக்கராயம்குளம் பிரதேச வைத்தியசாலை ,தேவன்பிடி ரோமன் கத்தோலிக கலவன் பாடசாலை, பூநகிரி வைத்தியசாலை மற்றும்  வீராவில் வைத்தியசாலையில் இராணுவத்தினரது ஒத்துழைப்புடன் சிரமதான பணிகள் மேற்கொள்ளப்பட்டன.
ta_295725_8	முல்லைத்தீவு பாதுகாப்பு படைத் தலைமையகத்தின் படைத் தளபதி மேஜர் ஜெனரல் துஷ்யந்த ராஜகுரு அவர்களது தலைமையில் தேசிய கொடிகள் ஏற்றி தேசிய தின கொண்டாட்ட நிகழ்வுகள் இடம்பெற்றது.
ta_295725_9	அத்துடன் கடந்த தினங்களில் முல்லைத்தீவு மாவட்டங்களில்  ஏற்பட்ட  வெள்ளப் பெருக்கின் போது பணிகளின் போது கடமைகளில்  ஈடுபட்ட படையினருக்கு சான்றிதழ்கள் வழங்கி  கௌரவிக்கப்பட்டன.
