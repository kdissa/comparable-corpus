ta_7303556_0	Colombo (News1st) பாடசாலை மாணவர்களுக்கான சுரக்‌ஷா காப்புறுதிக் கொடுப்பனவை அடுத்த வருடத்திற்காகவும் நீடிப்பதற்கான அமைச்சரவைப் பத்திரம் சமர்ப்பிக்கப்பட்டுள்ளதாக கல்வி அமைச்சு தெரிவித்துள்ளது.
ta_7303556_1	இதற்கான அனுமதி கிடைத்தவுடன், காப்புறுதி கொடுப்பனவைத் தடையின்றி மாணவர்களுக்கு பெற்றுக்கொடுக்க முடியும் என அமைச்சின் மேலதிக செயலாளர் எம்.எம்.
ta_7303556_2	ரத்னாயக்க குறிப்பிட்டுள்ளார்.
ta_7303556_3	சுரக்‌ஷா காப்புறுதித் திட்டம் கடந்த ஒக்டோபர் 30 ஆம் திகதியுடன் காலாவதியானது.
ta_7303556_4	இதனால் காப்புறுதிக் கொடுப்பனவை வழங்குவதில் சிக்கல் ஏற்படலாம் என இலங்கை ஆசிரியர் சங்கத்தின் செயலாளர் ஜோசப் ஸ்டாலின் தெரிவித்துள்ளார்.
ta_7303556_5	எவ்வாறாயினும், அடுத்த வருடம் உள்ளீர்க்கப்படும் முதலாம் வருட மாணவர்களிடம், சுரக்‌ஷா காப்புறுதித் திட்டத்திற்கான விண்ணப்பங்களைப் பெற்றுக்கொள்ளுமாறு அதிபர்களுக்கு ஆலோசனை வழங்கப்பட்டுள்ளதாக கல்வி அமைச்சு சுட்டிக்காட்டியுள்ளது.
