ta_248840_0	அமைச்சு பதவியை இராஜினாமா செய்த, நவீன் திசாநாயக்க, சிறிகொத்த ஐக்கிய தேசியக் கட்சியின் தலைமையகத்திற்கு இன்று நண்பகல் சென்றிருந்தார்.
ta_248840_1	சிறிகொத்த ஐக்கிய தேசியக் கட்சி தலைமையகத்திற்கு வருகைத் தந்த நவீன் திசாநாயக்கவிற்கு, அமோக வரவேற்பளிக்கப்பட்டது.
ta_248840_2	அங்கு உரையாற்றிய பாராளுமன்ற உறுப்பினர் நவீன் திசாநாயக்க சவாலொன்றையும் இதன்போது விடுத்தார்.
ta_248840_3	[quote]எனது சகோதர ஊடகவியலாளர்களே, எனது ஆவணங்கள் இருக்கின்றதோ தெரியவில்லை.
ta_248840_4	ஜனாதிபதிக்கு ஒரு விடயத்தை தெளிவாக கூறிக் கொள்கின்றேன்.
ta_248840_5	எனது ஆவணங்கள் இருக்குமாயின், அதனை வைத்துக் கொள்ள வேண்டாம்.
ta_248840_6	24 மணித்தியாலங்களுக்குள் அதனை வெளியிடுமாறு நான் அவரிடம் கேட்டுக்கொள்கின்றேன்[/quote]
