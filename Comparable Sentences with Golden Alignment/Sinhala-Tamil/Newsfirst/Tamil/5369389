ta_5369389_0	பிரான்ஸின் தலைநகர் பாரிஸில் உள்ள கட்டடம் ஒன்றில் பாரிய சத்தத்துடனான வெடிப்புச் சம்பவம் இடம்பெற்றுள்ளது.
ta_5369389_1	இதன் காரணமாக குறித்த பகுதியில் புகை சூழ்ந்து காணப்படுவதாகவும் அருகிலுள்ள ஏனைய கட்டடங்களுக்கும் சேதங்கள் ஏற்பட்டுள்ளதாகவும் கூறப்பட்டுள்ளது.
ta_5369389_2	பாரிஸின் மத்தியப் பகுதியில் எரிவாயுக் குழாயில் இந்த வெடிப்பு ஏற்பட்டிருப்பதாகவும் இதற்கான காரணங்கள் கண்டறியப்படவில்லை எனவும் வெளிநாட்டு ஊடகங்கள் செய்தி வெளியிட்டுள்ளன.
ta_5369389_3	பிரான்ஸ் நேரப்படி பகல் 12.30 மணியளவில் இந்த வெடிப்புச் சம்பவம் இடம்பெற்றுள்ளது.
ta_5369389_4	இதனையடுத்து, மக்கள் அப்பகுதியிலிருந்து வெளியேறியுள்ளனர்.
ta_5369389_5	கட்டடத்திற்கு பாரிய சேதம் ஏற்பட்டுள்ள நிலையில், காயமடைந்தவர்கள் பற்றிய விபரங்கள் எதுவும் இதுவரை வெளியிடப்படவில்லை.
