ta_1269741_0	Colombo (News 1s t) வௌ்ளவத்தைப் பகுதியில் காரொன்றில் ஹெரோயின் கடத்தலில் ஈடுபட்டவர்களை இலக்குவைத்து நடத்தப்பட்ட துப்பாக்கிச்சூட்டில் ஒருவர் காயமடைந்துள்ளார்.
ta_1269741_1	பெண்ணொருவர் வழங்கிய தகவலுக்கமைய, ஜீப் மற்றும் முச்சக்கர வண்டிகளில் சென்ற பொலிஸ் உத்தியோகத்தர்கள், வௌ்ளவத்தை, சாலிமன்ட் வீதியிலுள்ள ஹோட்டலொன்றின் முன்றலில் நிறுத்திவைக்கப்பட்டிருந்த காரை சோதனைக்குட்படுத்த சென்றபோது, சந்தேகநபர்கள் தப்பிச்செல்ல முயற்சித்துள்ளனர்.
ta_1269741_2	இதன்போது, மதிலொன்றின் மீது கார் மோதியதோடு, பொலிஸ் கான்ஸ்டபள் ஒருவரின் உடலையும் உரசிச்சென்றதால் அவர் காயமடைந்துள்ளார்.
ta_1269741_3	சம்பவத்தின்போது, மற்றுமொரு பொலிஸ் கான்ஸ்டபள் மேற்கொண்ட துப்பாக்கிப் பிரயோகத்தில் காரிலிருந்த பிரதான போதைப்பொருள் கடத்தல்காரர் ஒருவர் காயமடைந்த நிலையில், அவர் தேசிய வைத்தியசாலையில் அனுமதிக்கப்பட்டுள்ளதாக பொலிஸார் தெரிவித்துள்ளனர்.
ta_1269741_4	கொனபொல – ஒலபொடுவ பிரதேசத்தை சேர்ந்த 39 வயதான ஹெட்டியாராச்சி கமல் அபேரத்ன என்பவரே சம்பவத்தில் காயமடைந்துள்ளார்.
