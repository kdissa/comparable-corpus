ta_7035729_0	உணவு விஷமடைந்ததன் காரணமாக திடீர் சுகவீனமுற்ற ஆடைத் தொழிற்சாலையொன்றின் 300 இற்கும் அதிகமான ஊழியர்கள் பலாங்கொடை வைத்தியசாலையில் அனுமதிக்கப்பட்டுள்ளனர்.
ta_7035729_1	வாந்தி, மயக்கம் போன்ற நோய் அறிகுறிகள் ஏற்பட்டதை அடுத்து, இதனை உணவு விஷமடைந்தமையால் ஏற்பட்ட சுகவீனமாக இருக்கலாம் என நம்புவதாக வைத்தியசாலையின் அத்தியட்சகர் டொக்டர் டி.எம்.சீ.
ta_7035729_2	தசநாயக்க தெரிவித்தார். ஆயினும், ஊழியர்களின் நிலைமை பாரதூரமானதாக இல்லையென சப்ரகமுவ மாகாண சுகாதார சேவைகள் பணிப்பாளர், டொக்டர் கபில கன்னங்கர குறிப்பிட்டார்.
ta_7035729_3	உணவு விஷமடைந்ததாக கூறப்படும் சம்பவம் குறித்து விசாரணைகள் ஆரம்பிக்கப்பட்டுள்ளதாக பொலிஸ் ஊடகப் பேச்சாளரும், உதவிப் பொலிஸ் அத்தியட்சகருமான ருவன் குணசேகர கூறினார்.
