ta_65915_0	ஆழ்கடலில் மீனவப் படகொன்று விபத்துக்குள்ளானமையால் காணாமற்போன 5 மீனவர்களையும் தேடும் நடவடிக்கைகளை இன்றும் முன்னெடுக்கவுள்ளதாக கடற்படையினர் தெரிவித்துள்ளனர்.
ta_65915_1	நேற்றைய தினம் குறித்த மீனவர்களை தேடும் நடவடிக்கைகளில் ஈடுபடுத்தப்பட்ட இரண்டு டோலர் படகுகளும் நேற்று மாலை துறைமுகத்தை வந்தடைந்ததாக கடற்படை பேச்சாளர் கெப்டன் அக்ரம் அலவி கூறினார்.
ta_65915_2	காணாமற்போன எவரையும் நேற்றைய தேடுதல் நடவடிக்கையின் ஊடாக கண்டுபிடிக்க முடியவில்லை எனவும் அவர் குறிப்பிட்டார்.
ta_65915_3	கடந்த 28 ஆம் திகதி ஹிக்கடுவை மீன்பிடி துறைமுகத்தில் இருந்து கடலுக்குச் சென்ற மீனவ படகொன்று கப்பலொன்றுடன் மோதி நேற்று விபத்துக்குள்ளானது.
ta_65915_4	இந்த சந்தர்ப்பத்தில் குறித்த படகில் 6 மீனவர்கள் இருந்துள்ளதுடன், அவர்களுள் ஒருவர் காப்பாற்றப்பட்டுள்ளார்.
ta_65915_5	ஹிக்கடுவை மற்றும் தொடங்துவ பிரதேசங்களைச் சேர்ந்த மீனவர்களே காணாமற்போயுள்ளனர்.
ta_65915_6	மீனவ படகு விபத்துக்குள்ளானதில் காணாமற்போனவர்களை கண்டுபிடிக்குமாறு வலியுறுத்தி சிலர் காலியில் நேற்று ஆர்ப்பாட்டத்தில் ஈடுபட்டனர்.
