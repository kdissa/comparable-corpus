si_2426010_0	මෝල්ටා රාජ්‍යයේ පැවති 24 වන පොදු රාජ්‍ය මණ්ඩලීය රාජ්‍ය නායක සමුළුව සහ පැරිස් නුවර පැවති එක්සත් ජාතීන්ගේ දේශගුණික විපර්යාස පිළිබඳව සමුළුවට සහභාගී වූ ජනාධිපති මෛත්‍රීපාල සිරිසේන මහතා අද දිවයිනට පැමිණියේ ය
si_2426010_1	24 වන පොදු රදමඩුලු රාජ්‍ය නායක සමුළුවට ජනාධිපති මෛත්‍රිපාල සිරිසේන මහතා පසුගිය 27 වන දා සහභාගී වූ අතර එදින සමුළුව අමතා විශේෂ දේශනයක් සිදුකරනු ලැබී ය
si_2426010_2	අනතුරුව ජනාධිපතිවරයා පැරිස් නුවර පැවති එක්සත් ජාතීන්ගේ දේෂගුණික විපර්යාස සමුළුවට සහභාගී වූ අතර එය එක්සත් ජාතින්ගේ සමාජීක රටවල රාජ්‍ය නායකයින් 150 කගේ ප්‍රධානත්වයෙන් ඊයේ පැවැතිණි
si_2426010_3	මේ අතර ලෝක දේෂගුණ විපර්යාස පිළිබඳ ජාත්‍යන්තර සමුළුවේ දෙවැනි දිනය අද ය
si_2426010_4	‍මෙම සමුළුවට සමගාමීව ප්‍රංශයට පැමින සිටින පාර්ලිමේන්තුමන්ත්‍රී පූජ්‍ය අතුරලියේ රතන ස්වාමින් වහන්සේ විශේෂ මාධ්‍ය හමුවක් පවත්වනු ලැබූහ
