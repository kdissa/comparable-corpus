si_8579906_0	අනුරාධපුර, රඹෑව ප්‍රදේශයේ දේශපාලන ආධාරකරුවන් පිරිසක් රිය අනතුරකට ලක්වීමෙන් තරුණයෙකු මිය ගොස් සිව් දෙනෙකු තුවාල ලබා තිබේ
si_8579906_1	පොලීසිය පැවසුවේ, අමාත්‍ය දුමින්ද දිසානායක මහතාගේ ආධාරකරුවන් පිරිසක් එලෙස අනතුරට ලක්ව ඇති බව ය
si_8579906_2	අමාත්‍ය දුමින්ද දිසානායක මහතාගේ අධාරකරුවන් රඹෑව මහා විද්‍යාලය ඉදිරිපිට මැතිවරණ ප්‍රචාරක කටයුතුවල නිරතව සිටියදී පැමිණි ‍වෑන් රථයක ගැටී තිබේ
si_8579906_3	අනතුරින් ජීවිතක්ෂයට පත්ව ඇත්තේ, රඹෑව උපුල් කොලණියේ පදිංචි 22 හැවිරිදි තරුණයෙකි
si_8579906_4	තුවාල ලැබූ සිව් දෙනෙකු අනුරාධපුර මහරෝහලට ඇතුළත් කර ඇති අතර දෙදෙනෙකු දැඩි සත්කාර එක්කයට ඇතුළත් කර තිබේ
si_8579906_5	පොලිස් මාධ්‍ය ප්‍රකාශක, සහකාර පොලිස් අධිකාරී රුවන් ගුණසේකර මහතා සඳහන් කළේ, අනතුර සිදුකර ඇති වෑන් රථය පදවා ඇත්තේ, අනුරාධපුර කොට්ඨාස දූෂණ මර්දන ඒකකයේ ස්ථානාධිපතිවරයා බව ය
si_8579906_6	සැකකාර පොලිස් ස්ථානාධිපතිවරයා අත්අඩංගුවට ගෙන ඇති බව ද පොලිස් මාධ්‍ය ප්‍රකාශවරයා සඳහන් කළේ ය
