si_4119870_0	අමෙරිකානු ජනපතිවරයා ඒ බව නිවේදනය කළේ, උතුරු කොරියානු ජ්‍යෙෂ්ඨ නියෝජිතයෙකු සමග ධවල මන්දිරයේදී පැවති හමුවකින් අනතුරුවයි. එහෙත් එම සමුළුව අවලංගු කරන බව මීට සතියකට පෙර ජනපති ට්‍රම්ප් ප්‍රකාශ කළේය
si_4119870_1	විදෙස් වාර්තාවන්හී දැක්වෙන්නේ උතුරු කොරියානු නායක කිම් ජොන් උන් විසින් සිය නියෝජිතයා අත එවන ලද ලිපියක් ද ධවල මන්දිරයෙදී ජනපති ට්‍රම්ප්ට භාර දුන් බව ය
si_4119870_2	එම ලිපිය ඉතා සිත්ගන්නා සුළු බව ජනපති ට්‍රම්ප් මුලින් පැවසුව ද තවමත් එය විවෘත නොකළ බව පසුව කියා සිටියේය
si_4119870_3	අමෙරිකානු ජනපතිවරයා වැඩි දුරට ත් කියා සිටියේ කොරියානු යුද්ධය නිල වශයෙන් අවසන් කිරීම සිංගප්පූරුවේදී පැවැත්වෙන සාකච්ඡා මත රඳා පවතින බව ය
si_4119870_4	එහෙත් මෙම හමුව මතභේදාත්මක න්‍යෂ්ඨික වැඩසටහන් අවසන් කිරීමේ අවසාන හමුව නොවන බව ත් එය දීර්ඝ ක්‍රියාවලියක් බවත් ජනපති ට්‍රම්ප් කියා සිටියේය
si_4119870_5	1950 – 53 කාලය තුළ පැවති ගැටුම් අවසන් වූයේ සාම ගිවිසුමකින් නොව සටන් විරාමයකින් පමණක් බව විදෙස් වාර්තා සඳහන් කළේය
