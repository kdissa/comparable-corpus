si_5111645_0	COLOMBO (News 1st) – පිටකොටුව, ඔරලෝසු කණුව අසළදී කුඩා කන්ටේනර් රථයකින් ප්‍රවාහනය කරමින් තිබූ නීති විරෝධී දුම්වැටි තොගයක් සමග සැකකරුවෙකු පොලිස් මත්ද්‍රව්‍ය නාශක කාර්යංශය මගින් අත්අඩංගුවට ගෙන තිබේ
si_5111645_1	පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේ ,එම දුම්වැටි තොගයේ වටිනාකම රුපියල් මිලියන 20ක් පමණ වන බව ය
si_5111645_2	මෙම දුම්වැටි කන්ටේනරය ඩුබායි සිට මෙරටට නැව් අමතර කොටස් ආනයනය කරන මුවාවෙන් ආනයනය කර තිබේ
si_5111645_3	එහි තිබී සොයා ගෙන ඇති දුම්වැටි ප්‍රමාණය ලක්ෂ 04කි
si_5111645_4	රේගු පරීක්ෂාවෙන් අනතුරුව පිටතට රැගෙන යාමෙන් පසු මෙය අත්අඩංගුවට ගත් බව පොලීසිය පැවසුවේ ය
si_5111645_5	සිද්ධියට සම්බන්ධ ප්‍රධාන සැකකරු අත්අඩංගුවට ගැනීම සඳහා විමර්ශන ක්‍රියාත්මක ය
