si_3536395_0	(News 1st) – මෙක්සිකෝවේ ඩුරන්ගෝ ප්‍රදේශයේ මගීන් 101 දෙනෙකු රැගත් ගුවන් යානයක් කඩා වැටීමෙන් එහි සිටි සියලු දෙනා දිවි ගලවා ගැනීමට සමත්ව තිබේ
si_3536395_1	ප්‍රාන්ත ආණ්ඩුකාර හොසේ අයිස්පුරෝ ට්විටර් පණිවුඩයක් නිකුත් කරමින් ඒ බව තහවුරු කළේ ය
si_3536395_2	අනතුරින් පුද්ගලයින් 85 දෙනෙකු තුවාල ලැබූ අතර ඉන් දෙදෙනෙකුගේ තත්ත්වය බරපතල බව ද විදෙස් මාධ්‍ය වාර්තාවල සඳහන් ය
si_3536395_3	මගීන් 97 දෙනෙකු සහ කාර්ය මණ්ඩල සාමාජිකයින් 4 දෙනෙකු රැගත් එරෝමෙක්සිකෝ ගුවන් සේවයට අයත් AM 2431 යානය අනතුරට ලක් වූයේ ගුවාඩලුපේ වික්ටෝරියා ජාත්‍යන්තර ගුවන්තොටුපොළේ සිට මෙක්සිකෝ සිටි අගනගරය කරා පියාසර කරමින් සිටින අතරතුර ය
si_3536395_4	අනතුරට පත් වන විට යානය ගුවන්තොටුපොළින් පිටත්ව සැතපුම් 6ක් පියාසර කර තිබිණි
si_3536395_5	අධික වර්ෂාව මධ්‍යයේ යානය ගුවන්ගත කර ඇති අතර අනතුරට හේතුව අයහපත් කාලගුණ තත්ත්වය බව ගුවන්තොටුපොළ බලධාරීහු පවසති
si_3536395_6	මෙම අනතුරට පසු ගුවාඩලුපේ වික්ටෝරියා ගුවන්තොටුපොළ වසා දැමිණි
