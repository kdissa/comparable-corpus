si_9568756_0	ශ්‍රේෂ්ඨාධිකරණ විනිසුරු සරත් ද ආබෲ මහතා ගොනුකළ මූලික අයිතිවාසිකම් පෙත්සම අද ශ්‍රේෂ්ඨාධිකරණයේදී කැඳවනු ලැබී ය
si_9568756_1	මෙම පෙත්සම කැඳවනු ලැබුවේ, අගවිනිසුරු කේ ශ්‍රී පවන්, ප්‍රියන්ත ජයවර්ධන සහ අනිල් ගුණරත්න යන ත්‍රිපුද්ගල විනිසුරු මඩුල්ල හමුවේදී ය
si_9568756_2	තමන්ට එරෙහිව නීතිපතිවරයා ගොනුකර ඇති චෝදනා නීත්‍යානුකූල නොමැති බැවින් මහාධිකරණයේ විභාගවන නඩුව අත්හිටුවන ලෙස සරත් ද ආබෲ මහතා සිය පෙත්සමෙන් ඉල්ලා සිටී. මූලික අයිතිවාසිකම් පෙත්සමේ වගඋත්තරකරුවන් ලෙස නම්කර ඇත්තේ පොලිස්පතිවරයා, නීතිපතිවරයා හා ඒ සම්බන්ධයෙන් පරීක්ෂණ පැවැත්වූ අපරාධ පරීක්ෂණ දෙපාර්තමේන්තුවේ නිලධාරීන් ය
si_9568756_3	පෙත්සම අධිකරණය හමුවේ කැඳවනු ලැබූ අවස්ථාවේ නීතිපතිවරයා වෙනුවෙන් පෙනී සිටි අතිරේක සොලිස්ටර් ජනරාල් යසන්ත කෝදාගොඩ මහතා මෙම පෙත්සම විභාගයට නොගන්නා ලෙස ඔහු අධිකරණය හමුවේ කියා සිටියේ ය
si_9568756_4	පෙත්සම්කරු වෙනුවෙන් පෙනීසිටි ජනාධිපති නීතිඥ මනෝහර ද සිල්වා මහතා කියා සිටියේ, නීත්‍යානුකූල නොවන ලෙස තම සේවාදායකයාට එරෙහිව මෙම නඩුව මහාධිකරණයේ පවරා ඇති බව ය
si_9568756_5	කරුණු සලකා බැලූ ශ්‍රේෂ්ඨාධිකරණය පෙත්සම යළි කැඳවීම ලබන 4 වන දා ට කල් තැබී ය
