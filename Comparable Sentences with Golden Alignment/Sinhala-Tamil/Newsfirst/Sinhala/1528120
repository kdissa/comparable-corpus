si_1528120_0	තමන්කඩුව සහ හිඟුරක්ගොඩ ප්‍රාදේශීය සභාවේ සභාපතිවරුන් ඇතුළු එක්සත් ජනතා නිදහස් සන්ධානයේ පොලොන්නරුව දිස්ත්‍රික්කයේ ප්‍රාදේශීය සභා මන්ත්‍රීවරුන් 17 දෙනෙකු අද ‍මෛත්‍රීපාල සිරිසේන මහතාට සහය පළ කළේය
si_1528120_1	මෛත්‍රීපාල සිරිසේන මහතාට සහය පළ කිරීමට ඉදිරිපත් වූ පිරිස අද පොලොන්නරුවේදී මාධ්‍ය හමුවකට සහභාගි විය
si_1528120_2	තමන්කඩුව ප්‍රාදේශීය සභාවේ සභාපති, හේමසිරි මුණසිංහ, හිඟුරක්ගොඩ ප්‍රාදේශීය සභාවේ සභාපති, සුසන්ත ඥානරත්න, දිඹුලාගල ප්‍රාදේශීය සභාවේ උප සභාපති, පුෂ්පකුමාර රණසිංහ සහ ලංකාපුර ප්‍රාදේශිය සභාවේ උප සභාපති ශ්‍රී බන්දුල යන මහත්වරුන් ඊට එක්ව සිටියහ
si_1528120_3	මීට අමතරව පොලොන්නරුව දිස්ත්‍රික්කයේ ප්‍රාදේශීය සභා 6ක මන්ත්‍රීවරු න් 13 දෙනෙකු ද එම මාධ්‍ය හමුවට සහභාගි වුහ
si_1528120_4	මේ අතර එක්සත් ජාතික පක්ෂය ඇතුළු විපක්ෂයේ පළාත් පාලන ආයතන කිහිපයක මන්ත්‍රීවරුන් අද කොළඹ පැවති මාධ්‍ය හමුවකදි ජනාධිපති මහින්ද රාජපක්ෂ මහතාට සහය පළ කිරීමට එක්වූහ
si_1528120_5	මිහින්තලේ ප්‍රාදේශීය සභාවේ විපක්ෂ නායක ලලිත් එදිරිසිංහ, තලාව ප්‍රාදේශීය සභාවේ විපක්ෂ නායක සරත් දිසානායක, තිරප්පනේ ප්‍රාදේශීය සභාවේ විපක්ෂ නායක කේ.බී.මුණසිංහ, මිනුවන්ගොඩ ප්‍රාදේශීය සභාවේ විපක්ෂ නායක චන්දික මාරම්පිටි‍ය යන මහත්වරුන් ඇතුළු පිරිසක් සිය තීරණය අද පැවති මාධ්‍ය හමුවකදී ප්‍රකාශ කළහ
